༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:W8LS73765ImageGroup: 18LS73775
LCCN:n/aISBN:9789881263230
Title:
ཟབ་གཏེར་ཆོས་ཀྱི་མཛོད་ཁང།
zab gter chos kyi mdzod khang /
Author:
གླིང་པ
པདྨ་
pad+ma gling pa
Descriptor:In/a
Original Publication:mtsho skyes pad+ma'i dpe tshogs/;n/a
Place:Isi khron/
Publisher:krung go'i rgyal spyi'i skad yig dpe skrun khang/ 
Date:2016
Volume:9
Total Volumes:20
TBRC Pages:2
Introductory Pages:In/a
Text Pages:In/a
Scanning Information:Scanned at Tibetan Buddhist Resource Center, 1430 Massachusetts Ave, 5th Floor 
Cambridge, MA 02138.

ཟབ་གཏེར་ཆོས་ཀྱི་མཛོད་ཁང་།
༄༅། །ཟངས་མདོག་དཔལ་རིའི་མཐོང་སྣང་ཕྱོགས་བསྒྲིགས་
ཕོ་བྲང་པདྨ་འོད་ཀྱི་ལྡེ་མིག་བཞུགས་སོ། །
རིག་འཛིན་དགའ་ཚལ།
༠༠
2319
ཟབ་གཏེར་
ཆོས་ཀྱི་མཛོད་ཁང་།
མཚོ་སྐྱེས་པདྨའི་དཔེ་ཚོགས། 
ཀྲུང་གོ་རྒྱལ་སྤྱིའི་སྐད་ཡིག་དཔེ་སྐྲུན་ཁང་།

ཟབ་གཏེར་ཆོས་ཀྱི་མཛོད་ཁང་།
The store house of profound 
& treasury Dharma.
སྤྱིར་བོད་ཁ་བ་ཅན་གྱི་ལྷ་སྐལ་དང་ཆོས་སྐལ་ལྷ་ཨོ་
རྒྱན་པདྨ་དང༌། ཆོས་རྡོ་རྗེ་ཐེག་པ་ཡིན་ཅིང༌། སྒོས་གསང་ 
སྔགས་རྙིང་མ་པ་ཞེས་ཨོ་རྒྱན་ཆེན་པོའི་ཕ་ཆོས་ལ་བརྟེན་པ་
དག་གི་བསྒྲོད་བྱ་མྱུར་ལམ་ཡིན་པས། ཡང་གསང་བླ་མེད་ཀྱི་
དབང་ཐོབ་དམ་ཚིག་ལ་གསན་པ་རྣམས་རང་བཞིན་སྤྲུལ་པའི་
ཞིང་འདི་ཉིད་དུ་དབུགས་འབྱིན་པའི་ལོ་རྒྱུས་ཤིན་ཏུ་མང་བ་
ལྟར། རྗེས་འཇུག་སྐལ་ལྡན་རྣམས་ཀྱིས་སྙིང་གི་ཕུགས་ནོར་
དམ་པ་མཛད་པར་རིགས་སོ། །
ཞེས་དབོན་ཚུལ་ཁྲིམས་རྒྱ་མཚོས།
&YRY#

%m%%。
༄༅། །ཟངས་མདོག་དཔལ་རིའི་མཐོང་སྣང་ཕྱོགས་བསྒྲིགས་ཕོ་བྲང་
པདྨ་འོད་ཀྱི་ལྡེ་མིག་བཞུགས་སོ། །
༄༅། །ཟབ་གཏེར་ཆོས་ཀྱི་མཛོད་ཁང༌།
༡n

ZH
༈ ཨ་མ་མཚོ་རྒྱལ་མཐིང་འོད་འབར་མ་ཡིས། །བུ་གཅིག་དཔལ་གྱི་རི་བོར་ད་འགྲོ་ཞེས། ། 
མངོན་སུམ་ལག་པའི་མཁྲིག་མ་ནས་བཟུང་སྟེ། །པདྨ་འོད་ཀྱི་ཞིང་དེར་འཁྲིད་པར་ཤོག །

:|:ཀྱི ད ད ས ས ས ཕྱིན པ ད ག ག
༈ དྲིན་ཆེན་བླ་མ་མཚོ་སྐྱེས་རྡོ་རྗེ་དང༌། །དཔའ་བོ་ཌཱཀྐིའི་ཚོགས་ཀྱིས་མདུན་བསུས་ཏེ། །
རོལ་མོའི་སྒྲ་དང་མེ་ཏོག་ཆར་འབེབས་བཞིན། །བུ་གཅིག་དཔལ་གྱི་རི་བོར་ཚུར་ཤོག་ཅེས། །
མིང་ནས་ལུང་བསྟན་ས་ལ་སྤྱོད་པའི་ཞིང་། །པདྨ་འོད་ཀྱི་གྲོང་དུ་འཁྲིད་པར་ཤོག །

༈ བདག་ནི་ནམ་ཞིག་འཆི་བའི་དུས་བྱུང་ཚེ༔ འཇིགས་རུང་བར་དོའི་སྣང་བར་མི་ལྟོས་ཤིང༔
དཔལ་རི་པདྨ་འོད་དེར་སྐྱེས་ནས་སུ༔ གང་འདུལ་སྤྲུལ་པས་འགྲོ་བ་འདྲེན་པར་ཤོག༔
ཚེ་རབས་སྐྱེ་བའི་ཕྲེང་བ་ཐམས་ཅད་དུ༔ ཨོ་རྒྱན་ཆེན་པོས་འབྲལ་མེད་རྗེས་བཟུང་ནས༔
ས་དང་ལམ་གྱི་ཡོན་ཏན་མཐར་ཕྱིན་ཏེ༔ འགྲོ་བའི་མགོན་པོའི་གོ་འཕང་མྱུར་ཐོབ་ཤོག༔

གསལ་བཤད།
༈ གསལ་བཤད།
ཨོ་རྒྱན་ཆོས་ཀྱི་རྒྱལ་པོ་ལ་ཕྱག་འཚལ་ལོ། །དེ་ལ་གངས་ཅན་འདིར་གསང་སྔགས་ 
གསར་རྙིང་གི་རྗེས་འབྲང་ཞེས་ཤིང་རྟ་བརྒྱད་ཀྱི་ཁྱད་པར་བྱུང་བ་དང་། དེ་ཚང་མའང་ 
རིགས་ཀྱི་མེ་ཏོག་གང་ལ་བབས་པའི་ལྷ་སྐལ་བཞིན་ངོ་བོ་གཅིག་ལ་རྣམ་པ་ཐ་དད་པའི་
ཚུལ་གྱི་ལམ་ལུགས་རེ་རེ་ཆགས་པས། རྒྱལ་བའི་ལུང་རྟོགས་ཀྱི་ཆོས་ཉམས་བཞེས་
གནང་བའི་ཚེ་ནའང་རང་རང་སོ་སོའི་བསྒྲུབ་རྒྱུད་གོང་མའི་ཕྱག་བཞེས་དག་གི་རྗེས་སུ་
སློབ་པ་ཤ་སྟག་བྱུང་བ་རེད། རང་རེ་སྔ་འགྱུར་བ་དག་ལ་མཚོན་ནའང་བཀའ་གཏེར་གཉིས་
ལྡན་གྱི་ལམ་ཉམས་བཞེས་གནང་མཁན་དང༌། ལྷག་པར་ཡང་རྒྱལ་དབང་ཨོ་རྒྱན་ཆེན་
པོའི་ཞལ་གྱི་དྲོད་རླངས་མ་ཡལ་བའི་ཟབ་མོ་གཏེར་གྱི་ཆོས་རྣམས་ལ་སྙིང་ནོར་དང་དེའི་
ལྟ་སྒོམ་སྤྱོད་གསུམ་གྱི་སྐོར་དང༌། བསྙེན་བསྒྲུབ་ལས་གསུམ་སོགས་ཀྱི་རྨང་གཞི་བཟུང་སྟེ།
རང་ལུགས་གཙང་སང་ངེ་རེ་རྩལ་འདོན་གནང་རྒྱུ་ནི་སྔ་འགྱུར་རིག་འཛིན་བརྒྱུད་པ་
དང་བཅས་པའི་ཕྱག་བཞེས་ཐུན་མིན་དེ་ལགས་མོད།
ཡིད་སྐྱོ་བ་ཞིག་ལ་འུ་ཅག་གི་མི་རབས་འདིའི་རིང་ལ། གྲྭ་ས་ཕལ་མོ་ཆེས་ཤུགས་འབྱིན་ 
ཡུལ་ནི་ཐུན་མོང་གི་བགོ་སྐལ་ཙམ་ལས། གཞན་ཕ་ཤུལ་བུས་ཇི་བཞིན་ཟིན་གྱིན་ཡོད་ 
མེད་བཤད་དཀའ་བའི་གནས་ཤིག་ཀྱང་རེད། སྤྱིར་གསང་སྔགས་རྙིང་མའི་རྗེས་འཇུག་ 
ཅིག་ཡིན་ན། ཇི་སྐད་དུ། འབྲི་གུང་པ་རིན་ཆེན་ཕུན་ཚོགས་ཆོས་ཀྱི་རྒྱལ་པོའི་མནལ་ 
ལམ་དུ་ཀུན་མཁྱེན་ཀློང་ཆེན་པ་མཇལ་བའི་ཚེ་ཞལ་ནས། རྙིང་མ་ལུགས་མཐུན་ཞིག་
1

གསལ་བཤད།
བྱེད་ན་གསང་སྔགས་སྔ་འགྱུར་རང་གི་བསྟན་པའི་བབས་ལ་བཀའ་གཏེར་ཟུང་འཇུག་
གཅིག་ཡིན་པས། བཀའ་མ་ནི་མདོ་སྒྱུ་སེམས་གསུམ་ལ་སྔ་འགྱུར་བཀའ་བབས་ཆུ་བོ་ 
བཞིའི་སྒོ་ནས་བཤད་རྒྱུན་རྣམ་པར་དག་པ་བཞུགས་བཞིན་བཤད་པ་ལག་ལེན་དང་
བཅས་པ་བཀའ་ལྟར་བྱེད་དགོས། ཆོས་ཀྱི་ཟབ་གནད་རྣམས་བརྒྱུད་པ་དང་ཆོས་ལ་སེལ་
མེད་ཅིང་མཁའ་འགྲོའི་ཁ་རླངས་ཆིལ་ལེ་བ་དེ་གཏེར་མ་ཡིན་པས་གཏེར་ཆོས་ཚད་ལྡན་
ལྟར་བྱེད་དགོས། དེ་ལྟར་བྱས་ན་རྙིང་མ་ལུགས་མཐུན་གཅིག་ཡོང་ཕེབས་བྱུང་བས། ཁྱེད་ 
རང་ཡང་ཉན་འདོད་ན་ཁོ་བོས་དེ་ལྟར་དུ་ཐོས་པས་བཤད་ཆོག བརྗེད་གསོས་ཙམ་དུའང་ 
འགྲོ། ཞེས་གསུངས་པ་ལྟར། རང་རེའི་སྔོན་གྱི་གྲུབ་བརྙེས་མེས་པོ་རྣམས་ནི། རྩ་བ་རང་ 
ལུགས་ཀྱི་མནོག་ཆོས་ལ་ཐོས་བསམ་སྒོམ་གསུམ་བྱས་ཏེ་ཕ་རྗེས་བུས་ཟིན་པ་ཁོ་ན་ལས་ 
གཞན་དུ་མ་ཐོས་ཤིང་། རྙིང་རྒན་ཚོས་ཀྱང་མཁྱེན་བཞིན་པ་ལྟ་བུ་ཡིན། 
འོན་ཏེ་དེང་སང་བཀའ་མའི་ཕྱོགས་ཀྱི་སྔགས་རྒྱུད་ཆེ་བ་རྣམས་ཕར་ཞོག མདོ་སྒྱུ་སེམས་ 
གསུམ་ལས་ཁོལ་བུ་རེའི་དབང་ཁྲིད་ལུང་གསུམ་ཡང་ཆད་ལ་ཁད་པ་དང༌། རྙིང་དགོན་
ཕལ་མོ་ཆེའི་གྲྭ་ས་ཁག་ཏུ་ཐུན་མོང་གི་གཞུང་ལུགས་སྐོར་ཁོ་ན་རྩལ་འདོན་མཛད་པའི་
ཤུགས་རྐྱེན་གྱིས། བཀའ་དང་དགོངས་འགྲེལ་གྱི་གཞུང་ཀུན་ཡར་ལྡན་དུ་ཚང་བའི་ཀློང་
ཆེན་མཛོད་བདུན་གཙོས་རྙིང་མའི་རྨད་དུ་བྱུང་བའི་གསུང་རབ་དག་ལ་ཐོས་བསམ་སློབ་
གཉེར་བྱེད་མཁན་ནི་ཇེ་དཀོན་དང་དེའི་ཕྱོགས་སུ་སྐུལ་སློང་བྱེད་མཁན་ཡང་མི་གྲངས་
གཉིས་གསུམ་ཙམ་གྱི་ཚོད་རེད།
དེ་བས་ཀྱང་ཟབ་ཁྱད་གཏེར་མའི་ཕྱོགས་ལ་མཐོང་ཆེན་བྱེད་མཁན་ནི་ཉིན་མོའི་སྐར་མ་ལྟ་བུ་ 
ལས་མེད་ཟེར་ནའང་ཕལ་ཆེར་མི་ཆོག་པ་མེད་པ་ལྟ་བུར་ཆགས་འདུག ཨོ་རྒྱན་ཆོས་
2

གསལ་བཤད།
ཀྱི་རྒྱལ་པོའི་ཞལ་ནས། དུས་ངན་བསྟན་ཞབས་སུ་གཏེར་འབྱིན་སྤྲུལ་སྐུ་དྲིན་ཆེ་སྟེ་མི་དྲནཿ༔ 
ཆོས་རྣམས་འཆལ་བའི་དུས་སུ་གཏེར་ཆོས་སྙིང་པོའི་མཐར་ཐུག་འདི་དྲིན་ཆེ་སྟེ་མི་དྲན་
པར་གདའོ༔ ཞེས་གསུངས་པ་ལྟར། འབྱུང་འགྱུར་མུ་མཐུད་ནས་འདིའི་ལམ་ལ་ཞུགས་ 
སྲིད་ན། སྔ་འགྱུར་གྱི་བརྒྱུད་གསུམ་དབང་གི་ཆུ་བོ་བསྐམ། བྱིན་རླབས་ཀྱི་ནུས་པ་ཡལ། 
སྨོན་ལམ་གྱི་གཏད་རྒྱ་རལ་ཏེ་མཐར་ཨོ་རྒྱན་ཆེན་པོའི་ཕྲིན་ལས་རྒྱུན་ཆད་པར་འགྱུར་ 
བ་ལའང་སོམ་ཉིའི་གནས་ཏེ་ཀུན་གྱིས་དཔྱད་པར་ཞུ་ལགས། 
མདོར་བསྡུས་ན་རྒྱལ་དབང་ཨོ་རྒྱན་ཆེན་པོ་རྗེས་འབྲངས་དང་བཅས་པའི་རང་ལུགས་
འཛིན་པ་ཞིག ཡིན་ཕྱིན། ཟབ་མོ་གཏེར་གྱི་ཆོས་སྐོར་རྣམས་དར་སྤེལ་དང་གཅེས་སྐྱོང་ 
གིས་གྲུབ་མཐའི་མཛོད་དུ་བསྲེལ་དགོས་པ་དང༌། དེ་ཡང་ཁ་ཁྲལ་འཇལ་བ་ཙམ་མ་ཡིན་ 
པར་སྙིང་སྟོབས་ཆེན་པོས་རྙིང་མའི་བཤེས་གཉེན་དག་གིས། འདིའི་སྐོར་གྱི་དབང་ཁྲིད་ 
ལུང་གསུམ་བསྐྱར་གསོ་དང་རྒྱུན་བསྐྱང་གནང་རྒྱུ་ནི། རང་ཉིད་ཀྱི་ཕྲག་ཏུ་བབས་པའི་ལས་ 
འགན་རྣལ་མ་དེ་ཡིན་པ་མཁྱེན་དགོས་ངེས་སོ། །
མཇུག་ཏུ་ཞུ་རྒྱུར། རང་ལ་མཚོན་ན་ན་ཚོད་ཡོལ་ཀྱང་ཤེས་ཡོན་ནར་མ་སོན་པའི་མི་བུ་ 
ཕལ་པ་ཞིག་ཡིན་པས། དཔེ་ཚོགས་འདི་སྒྲིག་ཞུས་སོགས་ཀྱི་སྐབས་སུ་ཁ་ཤོར་མིག་ཤོར་ 
གྱིས་ལྷག་ཆད་ནོར་འཁྲུལ་གྱི་ཉེས་པ་ཤིན་ཏུ་མང་པོ་བསགས་ཡོད་ངེས་དང༌། མ་ཚད་ 
དཔེ་རྙིང་ལ་ལ་ཤིན་ཏུའང་ཁ་མི་གསལ་བས་དང་། བརྡ་རྙིང་དང་སྐུང་ཡིག་མང་བ། མགྱོགས་ 
བྲིས་དང༌། ཕྱག་རིས་ལ་ལ་ཧ་ཅང་གཟུགས་རྫོབ་པ་སོགས་ཀྱིས་ད་དུང་རྨང་གཞིའི་སྐྱ་ 
ཐིག་ཙམ་ཞིག་ལས་ཚད་ལྡན་ཡང་དག་ཅིག་ཡོང་ཐུབ་མེད་པ་སྨོས་མེད་ཡིན་པས། ཤེས་ 
ལྡན་ཀློག་པ་པོ་ཚོས་ཡིན་ངེས་དག་བཅོས་ཀྱི་མཆན་བུ་འདེབས་རོགས་ཞུ་རྒྱུ་དང༌། རྣམ་
3

གསལ་བཤད།
པ་ཚོའི་ཤེས་ཡོན་གྱི་མཛུབ་སྟོན་འོག ཟབ་གཏེར་ཆོས་ཀྱི་མཛོད་ཁང་འདི། མ་འོངས་ 
པར་གཏེར་མའི་ཕྱོགས་ཀྱི་མ་དཔེ་དག་ཤོས་ཤིག་ཏུ་འགྱུར་ཐུབ་པར་སྙིང་ནས་སྨོན་པ་
ཡིན་ནོ། །
ཞེས་ཡི་གེ་སྒྲིག་སྦྱོར་པས།
༩༩༡༩
4

དཀར་ཆག
དཀར་ཆག
༄༅། །ཟངས་མདོག་དཔལ་རིའི་མཐོང་སྣང་ཕྱོགས་བསྒྲིགས་ཕོ་བྲང་པདྨ་འོད་ཀྱི་ལྡེ་མིག་བཞུགས་སོ། །
རིག་འཛིན་དགའ་ཚལ།
༄༅། །རིག་འཛིན་འཇའ་ཚོན་སྙིང་པོའི་གསང་བའི་རྣམ་ཐར་ལས་ཟངས་མདོག་དཔལ་རིའི་མཐོང་སྣང་སྐོར།
f3-10
རིག་འཛིན་འཇའ་ཚོན་སྙིང་པོ།
།རིག་འཛིན་རོལ་བའི་རྡོ་རྗེའི་དག་སྣང་སྲིན་ཡུལ་མ་དང་དེའི་སྨིན་བྱེད་ཀྱི་ལག་ལེན་བཅས་
f11-17
བཞུགས་སོ། ། རིག་འཛིན་རོལ་བའི་རྡོ་རྗེ།
༄༅། །ཉམས་སྣང་དཔལ་རིར་བསྒྲོད་པའི་ཐེམ་སྐས་བཞུགས་སོ། །
18-22
རིག་འཛིན་འགྱུར་མེད་རྡོ་རྗེ།
༄༅། །གཏེར་སྟོན་ཟིལ་གནོན་དབང་རྒྱལ་རྡོ་རྗེའི་རྣལ་ལམ་དུ་ཟངས་མདོག་དཔལ་རིར་ཕེབས་པའི་
ལོ་རྒྱུས་དཀར་ཆག་བཞུགས་སོ། །གཏེར་སྟོན་ཟིལ་གནོན་དབང་རྒྱལ་རྡོ་རྗེ། ༼23 - 29༽ 
1

དཀར་ཆག
༄༅། །དག་སྣང་ཡེ་ཤེས་རོལ་པ་ལས༔ དག་པ་ཟངས་མདོག་དཔལ་རིའི་མཐོང་སྣང་སྐུ་གསུམ་ཞིང་བཀོད་
30 - 921
ཟབ་མོ་བཞུགས་སོ༔ རྫོང་གཏེར་ཀུན་བཟང་ཉི་མ།
༄༅། །རང་བཞིན་སྤྲུལ་སྐུའི་ཞིང་ཁམས་ཟངས་མདོག་དཔལ་རི་པདྨ་འོད་ཀྱི་མཐོང་སྣང་བཞུགས་སོ། །
f93-111
ཨ་པཾ་གཏེར་སྟོན་དཔའ་བོ་ཆོས་དབྱིངས་རྡོ་རྗེ།
ཨཾ༔ སྔགས་སྐྱེས་འགྲོ་འདུལ་གར་གྱི་རྡོ་རྗེ་ཡི། དག་སྣང་དཔལ་རིར་བགྲོད་པའི་རྟོགས་བརྗོད་བཞུགས།
112 - 138
འགྲོ་འདུལ་གར་གྱི་རྡོ་རྗེ།
༄༅། །དམ་ཆོས་དགོངས་པ་ཡང་ཟབ་ལསཿ༔ དག་སྣང་གདུང་སེལ་ཨུཏྤ་ལའི་དྲི་གསུང་ཞེས་བྱ་བ་
སོ༔139 - 145
བཞུགས་འབྲུ་གུང་ཆོས་རྒྱལ་རིན་ཆེན་ཕུན་ཚོགས།
146-153
༄༅། །དཔལ་རིའི་མཐོང་སྣང༌།རིག་འཛིན་གར་དབང་རྡོ་རྗེ།
༄༅། །བུ་མོ་ཤེས་རབ་ཆོས་སྒྲོན་གྱི་དཔལ་རིའི་དག་སྣང་མངོན་སྣང་གསལ་བའི་སྒྲོན་མེ་ཞེས་བྱ་བ་ 
བཞུགས། ཁྲོམ་དགེ་ཟླ་བ་སྒྲོལ་མ། ༼154 - 182༽
གྷཾབྷཱུ སྙན་རྒྱུད་ཐུགས་གཏེར་ལས༔ ཡི་དམ་རྡོ་རྗེ་དྲག་གཏུམ་གྱི་ཆ་ལག་དང་དག་སྣང་ཕྲན་བུའི་སྐོར༔
སློབ་དཔོན་མ་ཧཱ་གུ་རུས་སྲིན་པོ་ཕོ་མོ་ཆོས་ལ་བཙུད་པའི་ལེའུ་ཉེར་ལྔ་པ་གསལ་བྱེད་ཐུགས་རྗེ་ཀུན་ 
ཁྱབ་དབུ་ཕྱོགས་ལེགས་བཞུགས་སོ༔ གཏེར་སྟོན་བསམ་གཏན་སྙིང་པོ། ༼183‐ 218༽ 
༈ སྨིན་གླིང་ལོ་ཆེན་གྱིས་མཛད་པའི་ཨོ་རྒྱན་གཏེར་བདག་གླིང་པའི་ནང་གི་རྟོགས་པ་བརྗོད་པ་ཡོན་ཏན་
མཐའ་ཡས་རྣམ་པར་བཀོད་པའི་རོལ་མོ་ཞེས་བྱ་བ་ལས།219-222
2

དཀར་ཆག
ཤྲྀ༔ དཔལ་རིར་བགྲོད་པའི་དག་སྣང་ངོ་མཚར་རྒྱ་མཚོ་ཞེས་བྱ་བ་བཞུགས་སོ༔
མདོ་མང་གཏེར་སྟོན་རྡོ་རྗེ་བདེ་ཆེན་གླིང་པ།223-244
༈ རིག་འཛིན་འཇིགས་མེད་གླིང་པའི་ཡང་སྲིད་སྔགས་འཆང་འཇའ་ལུས་རྡོ་རྗེའི་རྣམ་ཐར་མཁའ་འགྲོའི་
སྨིན་གླིང་ལོ་ཆེན་དྷརྨ་ཤྲཱི། ༼245 -250ཞལ་ལུང་ལས།
༄༅། །ཟངས་མདོག་དཔལ་རིར་བགྲོད་པའི་དཀར་ཆག་ཉུང་བསྡུས་བཞུགས་སོ། ། 
མགོ་ཚྭ་གཏེར་རྒན་ཁྲག་འཐུང་སྟོབས་ལྡན་དཔའ་བོ། ༼251 ‐ 266༽ 
།མཚོ་སྐྱེས་ཕྲིན་ལས་རྒྱས་པའི་སྨོན་ལམ་བཀྲ་ཤིས་འཁྱིལ་པའི་སྒྲ་དབྱངས་ཞེས་བྱ་བ་བཞུགས་སོ། །
267 - 269
རྡོ་གྲུབ་ཆེན་འཇིགས་མེད་བསྟན་པའི་ཉི་མ།
༄༅། །ཐེག་ཆེན་ཆོས་འཛིན་སྨོན་ལམ་བཞུགས་སོ། །
270-273
མི་ཕམ་འཇམ་དབྱངས་རྣམ་རྒྱལ་རྒྱ་མཚོ།
3

༄༅། །ཟབ་གཏེར་ཆོས་ཀྱི་མཛོད་ཁང༌།
༄༅། །ཟངས་མདོག་དཔལ་རིའི་མཐོང་སྣང་ཕྱོགས་བསྒྲིགས་ཕོ་བྲང་
པདྨ་འོད་ཀྱི་ལྡེ་མིག་བཞུགས་སོ། །
1

༄༅། །ཟབ་གཏེར་ཆོས་ཀྱི་མཛོད་ཁང༌།
༄༅། །རིག་འཛིན་འཇའ་ཚོན་སྙིང་པོའི་གསང་བའི་རྣམ་ཐར་ལས་ 
ཟངས་མདོག་དཔལ་རིའི་མཐོང་སྣང་སྐོར།
དག་སྣང་འགའི་འཕྲོར། དེ་ནས་གཉིད་དུ་སོང་བའི་རྨི་ལམ་ཟ་ཟི་ལ༔ བུ་མོ་མང་པོས་བྲོ་འཁྲབ་ 
པའི་ས་གཅིག་ཏུ་ཕྱིན་ཙ་ན༔ དགེ་ཚུལ་མ་གཙང་སྦྲ་དང་ལྡན་པ༔ སྐྱེ་མཆེད་གཟུགས་ 
བྱད་ལེགས་པ༔ ཆོས་གོས་གསུམ་དང་ལྷུང་བཟེད་བསྣམས་ཤིང་༔ པཎ་ཞྭ་དམར་པོ་སྣ་ 
རིང་བཞེས་པ་གཅིག་དང་འཕྲད༔ དེས་བདག་ལ་འདི་སྐད་ཟེར༔ ལུང་པ་འདིའི་ཕུ་ན་ཨོ་ 
རྒྱན་པདྨའི་གནས་བཟང་པོ་ཡོད༔ ཨེ་བྱོན་ངེད་ཀྱིས་གྲོགས་བྱེད་ཟེར་བ་ལ་བརྟེན་ནས་ 
དགེ་སློང་མ་དེའི་རྗེས་ལ་ཕྱིན་ཙ་ན༔ རྐང་མགྱོགས་ཀྱི་དངོས་གྲུབ་ཡིན་ཟེར༔ རྫ་ས་གཅིག་ 
ཞབས་ལ་བྱུག་རྒྱུ་གནང་བྱུང་༔ དེ་ནས་བྱ་འཕུར་བ་ལས་ཀྱང་མགྱོགས་པར་སོང་༔ ཡུད་ 
ཙམ་ཞིག་ལ་ལུང་པ་ཐམས་ཅད་འཇའ་ཚོན་ཐིབ་ཐིབ་ཡོད་པ༔ མེ་ཏོག་དྲི་བཟང་པོ་འཚུབ་ 
ཁྱིལ་ལི་ལི་ཡོད་པ༔ ས་གཞི་ཐམས་ཅད་འོད་ཀྱི་རང་བཞིན་ནེམ་ནེམ་འཕར་འཕར༔ ཡུད་ 
ཡེད་ཡུད་ཡེད་བྱེད་པ༔ རང་ལུས་ལ་ཚུར་བལྟས་པས་མེ་ལོང་གི་རང་གཟུགས་ལྟ་བུར་ 
སོང་༔ དེ་ནས་ཕོ་བྲང་ཆེན་པོ་འོད་ཀྱི་ཕུང་པོ་འབར་བ་དེ་ལ༔ དགེ་སློང་མས་ཕྱག་མཛུབ་ 
གཏད་ནས༔ ཕོ་བྲང་འདི་ལ་སྣ་ཁ་ཁྱུང་རྩེ་ཟེར་བ་ཡིན་སྨོན་ལམ་ཅི་བཏབ་འགྲུབ་ཟེར༔
ཕོ་བྲང་གི་སྒོ་གདོང་དེ་ན་གིང་འཆམ་མང་པོ་དང་༔ བྱ་རྒོད་མང་པོ་འཕུར་ཞིང་འདུག༔
ཕོ་བྲང་གི་འོག་ཁང་དེ་ན་བྱང་ཆུབ་ལྟུང་བཤགས་ཀྱི་ལྷ་ཐམས་ཅད་རང་བཞིན་གྱིས་གསུང་ 
འབྱོན་འདུག༔ང་ཡི་བསམ་པ་ལ་ཡུལ་འདི་མི་ཡུལ་མིན་པ་འདྲ་བསམ་པ་བྱུང་༔ དེ་ནས་
3

༄༅། །ཟངས་མདོག་དཔལ་རིའི་མཐོང་སྣང་སྐོར།
ཐོག་སོ་བདུན་ཙམ་ཕྱིན་ནས་བལྟས་པས་བདེར་གཤེགས་སྒྲུབ་པ་བཀའ་བརྒྱད་ཀྱི་ལྷ་ 
ཚོགས་ཐམས་ཅད་ཆུ་ལ་ཉི་འོད་ཕོག་པ་ལྟ་བུ་མིག་གིས་མི་བཟོད་པ་འདུག༔ དེ་ན་བུད་ 
མེད་ཅིག་གིས་ཐོད་པ་དར་ལྗང་ཁུས་དྲིལ་བ་ཞིག་བསྣམས་ནས༔ སྒམ་བུ་ཉིས་རྩིག་ཅིག་ 
གི་ནང་དུ་འཁོར་ལོ་གཉིས༔ གཅིག་གཡས་འཁོར་དང་༔ གཅིག་གཡོན་འཁོར་འདུག་ 
པའི་
་ནང་ནས་རཀྟ་ཞིག་གནང་བྱུང་༔ བདག་གིས་ཀྱང་དད་པ་ཐུན་མོང་མ་ཡིན་པའི་ངང་
ནས་རཀྟ་དེ་འཐུངས༔ འདི་ནི་རྡོ་རྗེ་ཕག་མོ་མངོན་སུམ་ཡིན་པར་འདུག་བསམ་པ་ཤརཿ༔
དགེ་སློང་མས་བདག་ལ་ཁྱེད་ཚོ་སྐལ་བ་རེ་བཟང་ཟེར༔ སླར་མཁའ་འགྲོ་མ་དེས་བུམ་ 
པ་དཀར་སེར་དམར་ལྗང་རྣམས་ཀྱིས་བདག་ལ་དབང་བསྐུར་དྲི་མ་སྦྱངས༔ ཡང་བདག་
གིས་དགེ་སློང་མ་ལ་སྨྲས་པ༔ ཡུལ་འདི་ཅི་འདྲ་ཞིག་ཡིན་ལེགས་པར་གསུང་དུ་གསོལ་ 
ཞུས་པས༔ དགེ་སློང་མའི་ཞལ་ནས༔ ཡུལ་འདི་ནི་སྲིན་ཡུལ་ཕོ་བྲང་པདྨ་འོད་ཀྱི་ཕོ་ 
བྲང་ཡང་ཐོག་འདི་ན་གུ་རུ་པདྨ་དངོས་སུ་བཞུགས༔ ཤར་ཕྱོགས་ཀྱི་ཞིང་ཁམས་ན་སྲིན་
པོའི་གྲོང་ཁྱེར་བྱེ་བ་ས་ཡ་ལ༔ ཨ་ཏི་ཁྱབ་བརྡལ་ཆེན་པོའི་ཆོས་དར༔ ཟས་ནི་མེ་ཏོག་
དང་ཏིང་འཛིན་འབྲས་བུའི་ཟས་ལ་ལོངས་སྤྱོད༔ ལྷོ་ཕྱོགས་ན་སྲིན་པོའི་གྲོང་ཁྱེར་འབུམ་
དྲུག་དང་ཁྲི་ཕྲག་རྣམས་ལ་ཆེ་མཆོག་ཡོན་ཏན་གྱི་ཆོས་དར༔ ལོངས་སྤྱོད་ཀྱང་ཛཱ་ཏི་ལ་
སོགས་དཔག་བསམ་ཤིང་འབྲས་དག་ལ་བྱེད༔ ནུབ་ཏུ་སྲིན་པོའི་གྲོང་ཁྱེར་ཁྲི་འབུམ་ཁྲི་ 
འབུམ་ཡོད་དེ་དབང་ཆེན་འབར་བའི་ཆོས་དར༔ ཟས་སྐོམ་ཡང་འཆི་མེད་བདུད་རྩི་རང་ 
བབ་ལ་ལོངས་སྤྱོདཿ༔ བྱང་དུ་སྲིན་པོའི་གྲོང་ཁྱེར་དུང་ཕྱུར་ཡོད་དེ་རྡོ་རྗེ་ཕུར་པའི་ཟབ་ 
ཆོས་རྣམས་དར༔ རུ་ཏྲའི་ཤ་ཁྲག་ཆར་བབ་པ་ལྟ་བུ་ཡོད་ཟེར༔ དེ་ན་བདག་ཀྱང་དགའ་ 
དྲགས་ཏེ་རྐང་སྟབས་ལག་སྟབས་སྤྲགས་ནས་ཕྱོགས་བཞི་ལ་བལྟས་པས༔ ངོམས་པ་
4

༄༅། །ཟབ་གཏེར་ཆོས་ཀྱི་མཛོད་ཁང་།
མེད་པའི་མཐོང་སྣང་བྱུང་༔ ཡང་འོག་མ་གི་ཀོང་ཡུལ་ཉང་ཁ་ལུང་པ་དེ་ཡིན་འདུག་ཟེརཿ༔ 
བལྟས་ཙ་ན་ནག་ཐུམ་ཐུམ་ཞིག་འདུག༔
དགེ་སློང་མ་ལ་སྨྲས་པ༔ ད་ནི་རང་ཡུལ་དུ་མི་འགྲོ་འདི་ན་སྡོད་རྒྱུ་ཡོད་པ་ཞིག་ཁྱེད་ 
ཀྱིས་རོགས་གྱིས་བྱས་པས༔ ད་ལྟ་རྨི་ལམ་ཉམས་ཙམ་ཡིན་ནམ་ཞིག་ཞིང་ཁམས་འདི་
ཁྱེད་རང་དབང་རྒྱུ་ཡིན་འདུག་ཟེར༔ ཕྱོགས་ཐམས་ཅད་འོད་དམར་ལྷག་ལྷག་འདུག༔
དེ་ནས་ཕོ་བྲང་གི་ཡང་ཐོག་ཏུ་ཕྱིན་པས༔ སློབ་དཔོན་ཆེན་པོ་ནི་ཟིལ་འོད་མདངས་དང་
ལྡན་པ་མེ་ལོང་ཉི་ཟེར་ཕོག་པ་འདྲ་བ་མིག་ལྟ་མི་བཟོད་པ་འདུག༔ ཕྱག་གཉིས་མཉམ་
བཞག་གི་སྟེང་དུ་ཚེ་བུམ་བསྣམས་པ་ལྟ་བུ་གཅིག་བྱུང་༔ འཁོར་ནི་རིག་འཛིན་པཎ་ཞྭ་
བཞེས་པ་གྲངས་མེད་བརྗོད་ལས་འདས་པས་བསྐོར་ནས་འདུག༔ ངོ་ཤེས་ནི་ཐོ་རེ་ཙམ་
མ་གཏོགས་མི་ཤེས་པ་བརྗོད་ལས་འདས༔ དེ་ཐམས་ཅད་ཀྱིས་བདག་ལ་ཐུགས་དགྱེས་
པའི་ཉམས་དཔག་ཏུ་མེད་པ་མཛད༔ ཤིས་པ་བརྗོད་འདུག་པ་ལ་རོལ་མོ་ཐམས་ཅད་
ཀྱིས་རང་སྐད་དི་རི་རི་འདུག༔ ནམ་མཁའ་ནས་རྒུན་འབྲུམ་འདྲ་བའི་འབྲས་བུ་དང་༔
མཆོད་རྫས་ལ་སོགས་ཁ་བ་བབས་པ་ལྟ་བུ་ཕྱོགས་ནས་བར་སྣང་ལ་གྱི་ལི་ལི་རང་བཞིན་
དུ་གནས་འདུག༔ ཅི་འདོད་ཐམས་ཅད་རང་གི་མདུན་དུ་ལྷུག་ལྷུག་རང་བབ་ལྷུན་གྲུབ་
ཆེན་པོ་མ་གཏོགས་ཟན་རྫི་བ་དང་༔ ཇ་བསྐོལ་བ་ལྟ་བུ་ནི་དེ་ན་མི་དགོས་པ་འདུག༔ ཕྱི་
ནང་ཐམས་ཅད་ཟངས་ཐལ་ཡིན་པ་ལ་རང་རང་གི་རིབ་བཅད་ལྟ་བུ་ནི་འདུག༔ ཡང་ས་
རྡོ་དང་གྲང་དྲིའི་སྣང་བ་ཨ་འཐས་མེད་ཀྱང་ལྷུན་གྲུབ་ཀྱི་དྲན་པ་གཏན་དུ་ཤིན་ཏུ་གསལ་
བར་བྱུང་༔ དེའི་ཚེ་གུ་རུ་རིན་པོ་ཆེས་བདག་ལ་བྱིན་རླབས་བྱེ་བྲག་མང་ལྟར་དུ་གནང་༔ 
ཞལ་ནས་དམ་པའི་ཆོས་མང་དུ་གསུངས༔ ཨོཾ་ཨཱཿ་ཧཱུཾ༔ ཀུན་རྫོབ་རྣམ་སྨིན་གྱི་རྩ་མདུད་
5

༄༅། །ཟངས་མདོག་དཔལ་རིའི་མཐོང་སྣང་སྐོར།
གྲོལ༔ འགྲོ་འོང་གི་རླུང་འགྱུ་བ་ཆོད༔ ཁམས་དཀར་དམར་གྱི་ཞུ་བདེ་སྤྲོས་པ་ཁྲོལ༔ ཡེ་ 
ཤེས་ཀྱི་རླུང་ངྷུ་ཏིར་ཚུད༔ ཉིན་མཚན་གྱི་སྣང་བ་གཉིད་འོད་གསལ་དུ་སོང་༔ རྣམ་ཀུན་ 
མཆོག་ལྡན་གྱི་ཟུང་འཇུག་པདྨ་བཛྲ་རྩལ་དང་༔ དབྱེར་མེད་རྫོགས་པ་ཆེན་པོའི་ངང་ལ་ 
གནས་པར་གྱུར་ཅིག༔ ཕཊ༔ ཅེས་གསུངས་པའི་མོད་ལ༔ ཡུན་རིང་འབྱམས་སོང་༔ དེ་ 
ནས་གུ་རུ་རིན་པོ་ཆེ་ལ་ཕར་ཕྱི་མིག་བལྟས་པས༔ བལྟ་བྱའི་ཡུལ་དང་ལྟ་བྱེད་ཀྱི་མཁན་ 
པོ་དབྱེར་མེད་གཅིག་ཏུ་འདྲེས༔ ཕྱོགས་དང་ཕྱོགས་མཚམས་རང་བཞིན་དུ་མ་གྲུབ་པ་ 
ཆོས་སྐུ་ཐིག་ལེ་ཉག་གཅིག་གི་ངང་ལ་ཡུན་རིང་གནས་པ་བྱུང་༔ དེ་ནས་རྗེས་ཐོག་ཏུ་སླར་ 
ཡང་སྐུ་དང་ཞིང་ཁམས་དབྱེར་མེད་ཀྱི་ངང་ནས༔ རིག་འཛིན་གྱི་འཁོར་གྲངས་མེད་པ་ 
ཚོར་མཇལ༔ དེ་ནས་བར་ཁང་གི་ཁྱམས་ལྟ་བུ་ཞིག་ལ༔ སངས་རྒྱས་མི་འཁྲུགས་པ་དང་༔
སྨན་བླ་མཆེད་བདུན་རྣམས་མངོན་སུམ་ལྟ་བུར་བཀྲ་ལམ་མཇལ༔ ཡང་འོག་ཁང་གི་ཕྱི་
ཁྱམས་རིམ་པ་དགུ་འདུག་པའི་ནང་མ་དེ་རུ་ཕྱིན་པས༔ དཔལ་མགོན་མ་ནིང་ནག་པོ་ལ་
མགོན་པོའི་རིགས་བསམ་གྱིས་མི་ཁྱབ་པས་བསྐོར་ནས་འདུག༔ ཁྲག་མཚོ་དང་ཀླད་ཞག་
གི་འདམ་མཚོན་ཆའི་ར་གུར༔ འཇིགས་རྔམ་ཤིན་ཏུ་ཆེ་བར་འདུག༔ ཁྱབ་འཇུག་དང་རྡོ་
རྗེ་ལེགས་པ་གཉིས་ང་ལ་ཞལ་འཛུམ་འཛུམ་མཛད་འདུག༔ གཞན་ཕྱོགས་མཚམས་གར་
བལྟས་ཀྱང་འོད་ཟེར་ཐིབ་ཐིབ་གསལ་སྟོང་དབྱེར་མེད་ཀྱི་ངང་ལ་གནས་པར་འདུག༔ 
སླར་གུ་རུ་རིན་པོ་ཆེས་བདག་ལ༔ སྐུ་གསུམ་ངོ་སྤྲོད༔ སངས་རྒྱས་ལག་འཆང་༔ ཡེ་ཤེས་ 
ཡང་ཞུན་ཞེས་བྱ་བའི་ཆོས་ཤིག་གསུངས༔ མི་བརྗེད་པའི་དབང་ནོད༔ བཀའ་ལུང་མང་ 
པོ་མཛད་ནས་ཡིད་ཚིམ་པར་གྱུར༔ དེ་ནས་ཡུད་ཙམ་ཞིག་ནས་ལུང་པ་ཐམས་ཅད་སེར་ 
ལྗང་ཐིབ་ཐིབ་ཅིག་ཏུ་སླེབས༔ འགྲོ་བ་ཕོ་མོ་མང་པོས་ཨོ་རྒྱན་ལ་གསོལ་བ་བཏབ་འདུག་
6

༄༅། །ཟབ་གཏེར་ཆོས་ཀྱི་མཛོད་ཁང་།
པས༔ འགྲོ་བ་དེ་རྣམས་མདུན་དུ་སློབ་དཔོན་སྐུ་ཁོ་རང་ཚོའི་ཆེ་ཆུང་འདྲ་བ་རེ་རེ་བྱོན་ 
ནས་ཆོས་གསུང་འདུག༔ དད་པ་ལྷག་པར་སྐྱེས་བྱུང་༔ དགེ་སློང་མ་ལ་ལུང་པ་འདིའི་མིང་ 
ཅི་ཡིན་དྲིས་པས༔ འདི་ནི་སྲིན་ཡུལ་ཕྱི་མ་འཁོར་ཡུག་གླིང་ཟེར་བ་དེ་ཡིན་འདི་ནི་སྐྱེ་བ་
ཐམས་ཅད་ཕྱིར་མི་ལྡོག་པའི་ས་ཐོབ་པ་ཡིན་འདུག༔ པདྨའི་གཏེར་ཆོས་ཉམས་སུ་ལེན་ 
པའི་གང་ཟག་འབྲིང་དང་ཐ་མ་ཚོ་ཡིན་འདུག་ཟེར༔ ཐ་མ་ཡིན་ཀྱང་འཇིག་རྟེན་མི་ཡུལ་
གྱི་ཆོས་པ་ཚོ་ལ་བལྟས་ན༔ འདི་རྣམས་འཇའ་ལུས་འོད་ཕུང་གྲུབ་ཚར་འདུག་བསམ 
བྱུང་༔ ཡང་ཡུད་ཙམ་ཞིག་ལ་གནམ་ས་འོད་ཟེར་དཀར་དམར་འཚེར་བ༔ ཆུ་ཀླུང་ཐམས་ 
ཅད་ཨཱ་ལི་ཀཱ་ལིའི་སྒྲ་སྒྲོགས་པ་ཞིག་ཏུ་སླེབས༔ དགེ་སློང་མ་ལ་ཡུལ་འདི་ཇི་ལྟར་ལགས་ 
ཞུས་པས༔ འདི་ནི་སྡུག་བསྔལ་བག་ཆགས་རང་གྲོལ་གྱི་ཡུལ་ཟེར་བ་ཡིན༔ འདིར་སྐྱེས་ 
པ་ཐམས་ཅད་པདྨའི་ཟབ་གཏེར་གྱི་དབང་ལུང་ཐོབ་པ་ཚོ་ཡིན་ཟེར༔ དེ་ཡི་ཕྱི་རོལ་ཏུ་ལུང་
པ་རིགས་མི་འདྲ་བ་ལྔ་ཡོད༔ དེར་སྐྱེས་པ་ཐམས་ཅད་པདྨའི་ཟབ་གཏེར་གྱི་དམ་རྫས་ 
ཁ་ལ་མྱངས་པ་ཚོ་ཡིན༔ ན་ཚ་སྡུག་བསྔལ་གྱི་མིང་ནི་མེད༔ ལས་ཐམས་ཅད་ནི་ས་ལམ་ 
གྱི་ཡོན་ཏན་སྦྱངས་པ་ཁོ་ན་ལ་རང་བཞིན་འབད་འབུངས་སུ་འགྲོ་ཟེར༔ འཇིག་རྟེན་མི་ 
ཡུལ་མཐོང་ན་འདི་ཚོ་སྐྱིད་པ་དགའ་བ་བསམ་པ་བྱུང་༔ དེ་ནས་ཡུད་ཙམ་ཞིག་ལ་ལུང་ 
པ་ཐམས་ཅད་དུང་གི་རྟ་དང་༔ གཡུའི་བྱ་ཚོགས་དང་༔ ཟངས་ཀྱི་མཛོ་གཡག་དང་༔ གསེར་ 
གྱི་ཉ་དང་༔ གཡུའི་གནའ་བ༔ མུ་མེན་གྱི་སྦལ་པ༔ དངུལ་གྱི་བྲ་བ་དང་བྱི་བ༔ གཞན་ 
ཡང་རིན་ཆེན་སྣ་ཚོགས་ལས་གྲུབ་པའི་སེམས་ཅན་མང་པོ༔ ལོངས་སྤྱོད་ནི་རྩྭ་ལྗང་བ༔ 
ཤིང་ཐོག་འབྲས་བུ་འོ་མའི་ཆུ་རྒྱུན༔ མེ་ཏོག་མཛེས་པའི་ཐང་ལ་རོལ་རྩེད་ལུ་གུ་རྒྱུད་ཀྱི་ 
རྣམ་འགྱུར༔ སྡིག་པའི་ལས་སུ་མི་འགྲོ་བ་ལྟད་མོ་ངོ་མཚར་ཅན་དུ་འདུག༔ དགེ་སློང་མ་
7

༄༅། །ཟངས་མདོག་དཔལ་རིའི་མཐོང་སྣང་སྐོར།
ལ་འདི་རྣམས་སྐྱིད་པ་ཨང་༔ རྒྱུ་རྐྱེན་ཅི་ལྟ་བུ་ལས་བྱུང་ཞུས་པས༔ ཚེས་བཅུ་དང་སྒྲུབ་པ་ 
ཁྱད་པར་ཅན་གྱི་ཚོགས་ཤ་ལ་བསྔོས་ནས་བསད་པའི་སེམས་ཅན་ཚོ་ཡིན་འདུག༔ ཤ་ཁྲག་
འབྲེལ་པས་རྟེན་འབྲེལ་དེ་འདྲ་ཡོད་པ་རེད་ཟེར༔ དེ་ནས་ལ་ལུང་ཐམས་ཅད་དང་ཆུ་ཐམས་ 
ཅད་ཨ་འཐས་ཀྱི་སྣང་བ་ཤར༔ རླུང་སེར་བུ་དང་གྲང་དྲོ་ཡང་རིག་ཙམ་འདུག༔ ཡང་ཡུལ་ 
ཡང་སྤང་རི་དང་༔ བྲག་རི་ཐམས་ཅད་ར་བ་ཡོད་པ༔ རྡོ་དཀར་གྱི་གྲམ་པ་སྐྱ་ཆམ་ཆམ་ 
བམ་རིས་སྟེང་མ་ལ་ལོ་ཐོག་ཁྲ་ཆི་ལེ་སྣ་ཚོགས་ཡོད་པ་ཞིག་ལ་སླེབས༔ ཡང་དགེ་སློང་
མ་ལ་ཡུལ་འདི་ཅི་ཡིན་ཞུས་པས༔
འདི་ནི་སྲིན་ཡུལ་ས་མཐའ་ཞེས་བྱ་བ་དེ་ཡིན༔ ཟབ་གཏེར་གྱི་ཆོས་ལ་འབྲེལ་པ་ཅུང་ 
ཟད་ཐོབ་པ་ཚོ་ཡིན༔ འདི་ཚོ་ཡང་རིམ་གྱིས་གནས་ནས་ཕོ་བྲང་སྣ་ཁ་ཁྱུང་རྩེ་ལ་འགྲོ་འོང་ 
ཟེར༔ ས་འདི་ནས་ཆུ་ཆེན་དང་ལ་ཆེན་གཉིས་ཙམ་བརྒལ་ན༔ ཁ་ཁ་ཅན་དུ་སླེབས་པ་ 
ཡིན་ཟེར༔ དེ་ནས་ཡང་ཡུད་ཙམ་གཅིག་ལ་ཁྱི་མང་པོ་ཡོད་པ་གཅིག་ཏུ་སླེབས༔ ཁྱི་དེ་ 
ཚོ་ལ་འཇིགས་སྐྲག་བྱུང་བས༔ བཙུན་པ་རྒན་ཆེན་འགྲོ་བ་དབུ་སྐྲ་དཀར་པོ་ཆོས་གོས་ 
སྣུམ་བག་དང་ལྡན་པའི་གནས་བརྟན་གཅིག་གིས༔ ཁྱི་ཐམས་ཅད་བསྲུངས་ལམ་བསྟན༔ 
འོ་དེ་རིང་ཕྱིན་ཆད་ཁྱིའི་བར་ཆད་ལས་གྲོལ་བ་ཡིན་གསུངས་ཤིང་༔ ང་འབྱུང་གནས་སྦས་
པའི་བུ་པཎ་ཆེན་ཤཱཀྱ་ཤྲཱི་ཟེར་བ་དེ་ཡིན་གསུངས༔ ཡང་ཚུར་ཕྱིར་ལམ་དུ་སྔགས་པ་བན་
མ་ཧོར་འདྲ་བ་འགའ་ཞིག་གིས་ཚོགས་འཁོཪ་དང་ཇ་འདྲེན་བྱུང་༔ ཐུགས་དགྱེས་ཉམས་
ཤིན་ཏུ་ཆེ་བར་བྱེད་འདུག་པ་ལ༔ ཡང་དགེ་སློང་མ་འདི་རྣམས་ཇི་ལྟར་ལགས་ཞུས་ 
པས༔ གཏེར་སྟོན་གླིང་པ་དགུ་དང་༔ དྲི་མེད་ལྔ༔ མྱང་རལ་གུ་རུ་ཆོས་དབང་༔ རིག་འཛིན་ 
རྒོད་ལྡེམ་རྣམས་ཡིན་འདུག་ཟེར༔ དེ་ཚོས་དགེ་སློང་མ་ལ་ཕྱག་ཕུལ་དད་གུས་བསམ་
8

༄༅། །ཟབ་གཏེར་ཆོས་ཀྱི་མཛོད་ཁང༌།
གྱིས་མི་ཁྱབ་པ་བྱེད་འདུག༔ ངས་ཀྱང་སྔགས་པ་གཅིག་ལ་དྲིས་ཏེ་དགེ་སློང་མ་འདི་ཅི་ 
འདྲ་ཡིན་དྲིས་པས༔ ཧ་ཧ་ཁྱེད་རང་དང་མཉམ་དུ་འགྲོགས་ཀྱང་མི་ཤེས་པས༔ དུས་གསུམ་ 
རྒྱལ་ཡུམ་རྡོ་རྗེ་རྣལ་འབྱོར་མ་ཡིན་མོད་ཟེར༔ དེ་ནས་ང་འགྱོད་དྲགས་ཏེ་དགེ་སློང་མ་ 
ལ་མཐོལ་ལོ་བཤགས་སོ༔ སྔོན་མ་ཤེས་པ་ཡིན་འདུག་ཞུས་པས༔ དགེ་སློང་མས་གསུང་ 
རྒྱ་གླིང་ལས་སྙན་པའི་དབྱངས་ཀྱིས་འདི་གསུངས་སོ༔ ཧྲཱིཿགུ་རུ་པདྨ་སིདྡྷི་ཧཱུྃ༔ 
ཧྲི་ཧྲི༔གནས་རྔ་ཡབ་དཔལ་རི་ཟེར་བ་ཡང་༔ ལུས་སྣང་སྟོང་དབྱེར་མེད་མ་ལགས་ 
སེམས་ སམ༔ རྗེ་པདྨ་ཐོད་ཕྲེང་ཞེས་པ་དེ༔ སེམས་མ་བཅོས་ལྷུག་པ་མ་ལགས་སམ༔ 
སྣང་བ་སྣ་ཚོགས་འཆར་བ་དེ༔ གཞི་ཀ་དག་རང་འོད་མ་ལགས་སམ༔ ཡུལ་སྣ་ཚོགས་ 
ཁ་དོག་མང་པོ་འདི༔ རང་ལས་རླུང་གི་ཆོ་འཕྲུལ་མ་ལགས་སམ༔ རྒྱུ་མང་པོ་གཅིག་ཏུ་ 
མ་ཤེས་ན༔ སྲོག་ཆགས་ཤྭ་བའི་རྭ་ཅོས་ཁྱི་མི་ཐུབ༔ རང་ལྟ་རྟོག་སེམས་ལ་མ་བཏང་ན༔ 
གཞན་བློ་རྒྱ་ཆེ་ཡང་དོན་མི་འགྲུབ༔ དོན་སྐུ་དང་ཡེ་ཤེས་མ་རྟོགས་ན༔ གཞན་ཁ་བཤད་ 
མཁས་པོས་སངས་མི་རྒྱ༔ ཕུ་ལུང་གསུམ་རྩེའི་གངས་རི་དང་༔ མདའ་ཤིང་གསུམ་འདུས་ 
པའི་ཆུ་མིག་དང་༔ བར་རི་གསུམ་འདུས་པའི་བྲག་སྣ་གསུམ༔ གར་ཕྱིན་ཀྱང་རང་སེམས་ 
ལས་གཞན་མ་རྙེདཿ༔ ཁྱེད་མ་བརྗེད་སེམས་ལ་འཛིན་པར་གྱིས༔ ཨཱ༔ ཨཱཿ༔ ཨཱཿ གསུངས༔ 
དེ་ལ་བདག་གིས་སྐྱབས་སུ་མཆིའོ༔ ཁྱེད་མཁའ་འགྲོ་ཡིན་པར་ངོ་མ་ཤེས༔ ཞེས་ཞུས་ 
པས༔ ཡང་གསུང་པི་ཝཾ་ལྟ་བུས་འདི་ལྟར་དུ་གསུངས༔ ཧྲཱིཿ༔ཧྲཱིཿ༔ བདེན་ཡང་ཐམས་ཅད་ 
རང་མ་རིག༔ བྱིས་སྦས་མེ་ལོང་གཟུགས་ལ་གླེང་བརྗོད་སྒྲོག༔ དབུལ་པོའི་ཁྱིམ་དུ་གསེར་ 
ཡོད་ངོ་མི་ཤེས༔ རང་འོད་ཟེར་གྱིས་བར་དོའི་སྣང་བ་འཁྲུལ༔ རང་གིས་རང་བཅིངས་ 
སྲིན་པོའི་ཁ་ཆུ་འདྲ༔ རང་མདུད་རང་གྲོལ་སྦྲུལ་གྱི་མདུད་པ་འདྲ༔ དེ་བཞིན་སྣང་སེམས་
9

༄༅། །ཟངས་མདོག་དཔལ་རིའི་མཐོང་སྣང་སྐོར།
དབྱེར་མེད་ལྷན་གཅིག་སྐྱེས༔གསལ་སྟོང་ལྷུན་གྲུབ་འཁོར་འདས་ཡོངས་ཀྱི་ཡུམ༔ ང་
ཉིད་ཕྱི་ལྟར་དུར་ཁྲོད་ཌཱཀི་ཡིན༔ ནང་ལྟར་རྗེ་བཙུན་སྒྲོལ་མ་ཉེར་གཅིག་ཡིན༔ གསང་
བ་ལྟར་ན་མཁའ་འགྲོ་སྡེ་ལྔ་ཡིན༔ དེ་བཞིན་ཉིད་དུ་ཆོས་སྐུ་ཡུམ་ཆེན་ཡིན༔ ཡང་ན་ཕྱི་ 
ལྟར་ན་བརྟན་མ་བཅུ་གཉིས་ལ༔ ནང་ལྟར་ན་ཡུམ་མཆོག་རྡོ་རྗེ་ཕག་མོ་ཡིན༔ གསང་བ་ 
ལྟར་ན་ཡེ་ཤེས་མཚོ་རྒྱལ་ཡིན༔ དེ་བཞིན་གཉིས་མེད་ཀུན་བཟང་མོའོ༔ ཡང་ན་ཕྱི་རུ་འབྱུང་ 
བ་ལྔའི་ཡུམ་ཡིན༔ ནང་ལྟར་ན་མཆོད་པའི་ལྷ་མོ་ལྔ་པོ་ཡིནཿ༔ གསང་བ་སྔགས་སྲུང་ཨེ་ 
ཀ་ཙ་ཏི་ཡིན༔ དེ་བཞིན་ཉིད་དུ་མཁའ་ཡེ་དབྱེར་མེད་དོ༔ ཀུན་ཁྱབ་ཀུན་དག་ཀུན་བྱེད་ 
ཀུན་དངོས་བྲལ༔ རྩ་རླུང་ཐིག་ལེའི་དབུ་མ་ང་ཡིན་པས༔ དུས་ཀུན་མ་བརྗེད་དེ་ལྟར་ 
ཡིད་ལ་ཟུངས༔ གསུངས༔ དེའི་ངང་ནས་ཉིད་སྣང་མཆེད་ཐོབ་པའི་ཐིམ་རིམ་རྣམས༔ 
རིམ་རིམ་ཡང་བ་རིག་པའི་ངང་ནས་གཉིད་སད་བྱུང་༔ ཨ་མ་ཨ་མ༔ ད་རེས་གཉིད་འདི་ 
མ་སད་ན་དགའ་ཡོད་བསམ་པའི་ངང་ནས༔ སྣང་གསལ་མར་མེའི་མདངས་ལ་བརྟེན་ 
ནས༔ བརྗེད་ཐོར་ཡི་གེར་བྲིས་པའོ༔ གཞན་ཡང་དུས་ཕྱིས་ཡང་ཡང་རྔ་ཡབ་གླིང་དུ་རྨི་ 
ལམ་སྤྲུལ་བསྒྱུར་བཟུང་ནས་ཕྱིན་ཏེ༔ ཞིང་ཁམས་ཐམས་ཅད་སྔ་ཕྱི་མི་མཚུངས་པ་བྱུང་༔ 
ཕོ་བྲང་དང་གུ་རུ་རིན་པོ་ཆེ་ཡང་མང་དུ་འདུག༔ རྩ་འཁྲུག་རླུང་འཁྲུག་ཅིག་གི་གནད་ 
ཡིན་པ་འདྲ༔ གཞན་ཡང་རྨི་ལམ་བཟུང་སྟེ་ཤར་ཕྱོགས་མངོན་དགའ་དང་༔ ནུབ་ཕྱོགས་ 
བདེ་བ་ཅན༔ ལྷོ་ཕྱོགས་དཔལ་ལྡན་དང་༔ བྱང་ཕྱོགས་ལས་རབ་དང་༔ དབུས་ཕྱོགས་ 
ཆོས་དབྱིངས་དང་༔ སྟུག་པོ་བཀོད་པ་དང་༔ པོ་ཏ་ལ་དང་༔ ལྕང་ལོ་ཅན་དང་༔ རྒྱ་གར་ 
རྡོ་རྗེ་གདན་ལ་སོགས་མང་པོ་ཞིག་ཏུ་ཕྱིན་ཀྱང་ཡི་གེར་བྲིས་པས་ལང་མི་འགྱུར༔
ཞེས་སོགས་སོ།། །།
10

་གཏེར་ཆོས་ཀྱི་མཛོད་ཁང༌།
༄༅། །རིག་འཛིན་རོལ་བའི་རྡོ་རྗེའི་དག་སྣང་སྲིན་ཡུལ་མ་དང་དེའི་སྨིན་ 
བྱེད་ཀྱི་ལག་ལེན་བཅས་བཞུགས་སོ། །
བླ་མ་ཨོ་རྒྱན་པདྨ་འབྱུང་གནས་ལ་ཕྱག་འཚལ་ལོ༔ ཆུ་ཕོ་རྟའི་ལོ་དབྱར་འབྲིང་པོའི་ཚེས་ 
བརྒྱད་ཀྱི་ནུབ་མོ༔ ཁོ་བོ་རོལ་བའི་རྡོ་རྗེའི་སྣང་བ་འཁྲུལ་པའི་རྨི་ལམ་དུ༔ ཡུལ་གྱི་ལྷ་སྲིན་ 
འབྱུང་པོ་མི་མ་ཡིན་ཐམས་ཅད་ཀྱིས་དམག་བསྡུས་ནས༔ མཚོན་ཆ་སྣ་ཚོགས་ཀྱི་ཆར་ཕབ་ 
པའི་དུས་སུ༔ སློབ་དཔོན་པདྨ་འབྱུང་གནས་ལ་གསོལ་བ་བཏབ་པས༔ ལྷོ་ནུབ་ནས་ 
འཇའ་དཀར་པོ་ཤར་བའི་འོད་ལམ་ནས༔ མཁའ་འགྲོ་མ་དཀར་མོ་དབུ་སྐྲའི་ཐོར་ཚུགས་ 
ཅན་གཅིག་བྱུང་ནས༔ བདག་མི་ལྤགས་གཡང་གཞིའི་ནང་བཏེག་ནས་ནམ་མཁའ་ལ་ 
བྱོན་ནས༔ ལྷོ་ནུབ་ཡུལ་དུ་ཕྱིན་ཙམ་ན༔ རི་ཐམས་ཅད་ལ་མེ་འབར་ནས་རླུང་འཚུབས་པ༔ 
ཡ་ང་བ་སྐྱི་བུང་བ་འུར་སྒྲ་ཀི་སྒྲ་ཆོམ་སྒྲས་གང་ཞིང་༔ ཡུལ་ཕྱོགས་རྩི་ཤིང་ནགས་ཚལ་ 
ཐམས་ཅད་མཚོན་ཆའི་དབྱིབས་སུ་དོད་པ༔ ཆུ་ཐམས་ཅད་རྦ་རླབས་འཕྱོ་ཞིང་འཇིགས་སུ་
རུང་བ༔ གྲོང་ཁྱེར་གྱི་ར་བ་དང་ཁང་པ་ཐམས་ཅད་མིའི་རྩིབས་མ་དང་ཐོད་པ་སྐམ་རློན་ 
གྱི་རྩིག་པ་དང་༔ ཁྲག་གི་ཞམ་ཆུ་བབས་པ༔ དེ་ལྟ་བུའི་དབུས་སུ་རི་རབ་ལྷུན་པོ་བརྗིད་ 
ཅིང་སྨུག་ནག་ཙིཏྟའི་དབྱིབས་ལ་ཟུར་བཞི་དོད་པ༔ ཤར་ཕྱོགས་སུ་ནི་ཞིང་ཁམས་དཀར་ 
པོ༔ ལྷོ་སེར་པོ༔ ནུབ་དམར་པོ༔ བྱང་ལྗང་ཁུ༔ དབུས་སུ་འཇའ་ཚོན་སྣ་ཚོགས་སྣ་ལྔའི་ 
གཞལ་ཡས་ཁང་པ་འོད་དང་འོད་ཟེར་འབར་བ༔ དེའི་ཕྱི་རོལ་ཏུ་རྒྱ་མཚོ་ཆེན་པོ་ལ་མེ་ 
ཏོག་བཀྲམ་པས་བསྐོར་བ༔ ཕྱི་རིམ་མཚོན་ཆའི་ར་བས་བསྐོར་བ༔ ཡུལ་ཕྱོགས་དེའི་སྒོ་
11

༄༅། །ཟངས་མདོག་དཔལ་རིའི་མཐོང་སྣང་སྐོར།
རྣམས་སུ་མིའི་ལུས་ལ་རའི་མགོ་ཅན་གྲངས་མེད་པ་རྒྱུག་པ་ཞིག་མཐོང་༔ དེ་ནས་བདག་ 
མཁའ་འགྲོ་མ་དེ་དང་འགྲོགས་ཏེ་རི་རབ་དེའི་མདུན་ནས་རི་དེ་ལ་གཡས་སྐོར་དུ་བསྐོར་ 
ཏེ་ཤར་སྒོར་སླེབས་ནས་ཡུད་ཙམ་ཞིག་བསྡད་པས་མཁའ་འགྲོ་མ་དེ་ལ་བདག་གིས་ཞུས་
པ༔ ཀྱཻ་མ་ཡེ་ཤེས་ཀྱི་མཁའ་འགྲོ་མ༔ ཡུལ་འདི་དང་རི་འདི་རྣམས་གང་ལགས་ཇི་ལྟར་ 
ཡིན་ཞུས་པས༔ མཁའ་འགྲོ་མ་དེས་གསུངས་པ༔ ཨེ་མ་ཧོ༔ ཉོན་ཅིག་ལྟོས་ཤིག་སྐལ་ 
ལྡན་པ༔ འཇིགས་ཤིང་ཡ་ང་སྐྱི་ཟིང་བ༔ མི་རྣམས་འཇིགས་པའི་ཀུ་ཅོ་སྒྲོག༔ ལྷོ་ནུབ་ 
སྲིན་པོའི་གྲོང་ཁྱེར་ཡིན༔ དབུས་ཀྱི་རི་རབ་ལྷུན་པོ་ནི༔ ཟངས་མདོག་དཔལ་གྱི་རི་བོ་ཡིན༔ 
སྨུག་ནག་མདོག་ཏུ་འདུག་པ་འདི༔ མ་ཏྲཾ་རུ་ཏྲའི་ཙིཏྟ་ཡིན༔ སྙིང་གི་དབྱིབས་སུ་འདུག་ 
པ་ནི༔ རྟེན་འབྲེལ་ཁྱད་པར་འཕགས་པ་ཡིན༔ དེ་ལ་ཟུར་བཞི་གྲུབ་པ་འདི༔ ཕྲིན་ལས་ 
རྣམ་བཞི་གྲུབ་པ་ཡིན༔ རྩེ་མོ་འོད་ལྔའི་གཞལ་ཡས་ཁང་༔ པདྨ་འོད་ཀྱི་གཞལ་ཡས་ཡིན༔ 
ཤར་ཕྱོགས་ཞིང་ཁམས་དཀར་པོ་ལ༔ མེ་ཏོག་བཀྲ་ཞིང་འཇའ་ཚོན་ཤར༔ ས་གཞི་མིག་ 
མང་རིས་སུ་བྲེས༔ ལྷུན་གྲུབ་འཁྱིལ་བའི་ཞིང་ཁམས་ཡིན༔ ཤེལ་དང་དུང་གི་ཁང་བཟང་ 
ལ༔ རིན་ཆེན་སྣ་ཚོགས་ཆ་ག་བཏབ༔ དགའ་བ་འཁྱིལ་བའི་ཞིང་ཁམས་ཡིན༔ ལྷོ་ཕྱོགས་ 
ཞིང་ཁམས་སེར་པོ་ལ༔ གསེར་གྱི་ས་གཞི་སེར་པོ་ལ༔ རིན་ཆེན་སྣ་ཚོགས་ཤིང་ལོ་རྒྱས༔ 
འདོད་ཡོན་ལོངས་སྤྱོད་ཆར་ལྟར་འབེབས༔ གསེར་གྱི་ཁང་བཟང་འོད་དུ་འབར༔ ལྷུན་ 
གྲུབ་འཁྱིལ་བའི་ཞིང་ཁམས་ཡིན༔ ནུབ་ཕྱོགས་ཞིང་ཁམས་དམར་པོ་ལ༔ ས་གཞི་བྱེ་ 
རུའི་མིག་མང་རིས༔ རྔ་གླིང་རོལ་མོ་སྣ་ཚོགས་སྒྲོག༔ ལྷབ་ལྷུབ་དར་གྱི་ཡོལ་བ་བྲེས༔ 
བྱི་རུའི་ཁང་བཟང་འོད་དུ་འབར༔ པདྨ་འཁྱིལ་བའི་ཞིང་ཁམས་ཡིན༔ བྱང་ཕྱོགས་ཞིང་ 
ཁམས་ལྗང་ཁུ་ལ༔ མེ་རླུང་འབར་ཞིང་ཀེང་རུས་འཁྲོལ༔ ས་གཞི་ཨིནྡྲ་ནཱི་ལའི་མདོག༔
12

༄༅། །ཟབ་གཏེར་ཆོས་ཀྱི་མཛོད་ཁང༌།
གར་དང་གླུ་དབྱངས་སྣ་ཚོགས་བྱེད༔ འཇའ་འོད་སྣ་ཚོགས་གུར་ཁང་འཁྲིགས༔ བདེ་ 
ཆེན་འཁྱིལ་བའི་ཞིང་ཁམས་ཡིན༔ མཚོན་དང་རལ་གྲིའི་གུར་ཁང་འདི༔ གདོན་བགེགས་ 
ལོག་འདྲེན་འདུལ་བ་ཡིན༔ པདྨ་འོད་འཁྱིལ་གཞལ་ཡས་ཁང་༔ པདྨ་འབྱུང་གནས་འཁོར་ 
བཅས་བཞུགས༔ དགའ་བ་འཁྱིལ་བའི་ཞིང་ཁམས་སུ༔ རྡོ་རྗོ་ཐོད་ཕྲེང་འཁོར་བཅས་ 
བཞུགས༔ ལྷུན་གྲུབ་འཁྱིལ་བའི་ཞིང་ཁམས་སུ༔ རཏྣ་ཐོད་ཕྲེང་འཁོར་བཅས་བཞུགས༔ 
པདྨ་འཁྱིལ་བའི་ཞིང་ཁམས་སུ༔ པདྨ་ཐོད་ཕྲེང་འཁོར་བཅས་བཞུགས༔ བདེ་ཆེན་འཁྱིལ་ 
བའི་ཞིང་ཁམས་སུ༔ ཀརྨ་ཐོད་ཕྲེང་འཁོར་བཅས་བཞུགས༔ ལྷ་དང་ལྷ་མོ་སྤྲིན་ལྟར་ 
འཁྲིགས༔ ད་ནི་དཀྱིལ་འཁོར་ཤར་སྒོར་ཞུགས༔ སྨིན་ཅིང་གྲོལ་བའི་ཆོས་ཞུས་ཤིག༔ 
ཅེས་གསུངས་ནས་དཀྱིལ་འཁོར་ཤར་སྒོར་འགྲོ་སྙམ་མ་ཐག་ཏུ་མཁའ་འགྲོ་མ་དཀར་
སེར་དམར་ལྗང་མཐིང་ག་དཔག་ཏུ་མེད་པ་རྣམས་ཀྱིས༔ རྡོ་རྗེ་དང་ཐོད་པ་སྐམ་རློན་གྱི་ 
ཆར་ཕབ་ནས་འགྲོར་མ་སྟེར་ནས༔ མཁའ་འགྲོ་མ་གྲོགས་པོ་དེ་ལ་སྐྱབས་ཞུས་པས༔ 
མཁའ་འགྲོ་མ་དེས་གསུངས་པ༔ ཀྱེ་མ་ཁྱེད་ཅག་འཇིག་རྟེན་མི༔ དུག་ལྔའི་ཕུང་པོ་བདག་ 
ཏུ་བཟུང་༔ ཤ་ཁྲག་མི་རུང་ཁ་ཟས་ཟ༔ སྲོག་བཅད་སྡིག་པའི་ན་བུན་འཁྲིགས༔ མི་ཞིམ་ 
དྲི་མ་སྣ་ཚོགས་མནམ༔ སྒོ་སྲུང་མཁའ་འགྲོས་འགྲོ་མི་སྟེར༔ ད་ནི་ཁྲུས་ཆབ་གསོལ་བར་ 
བྱ༔ ཞེས་གསུངས་ནས་ཤེལ་གྱི་བུམ་པས་ཁྲུས་མཛད་པས་སྒོ་སྲུང་མཁའ་འགྲོ་རྣམས་ 
རང་གི་ཞིང་དུ་བྱོན་ནས༔ བདག་མཁའ་འགྲོ་དེ་དང་འགྲོགས་ཏེ་དཀྱིལ་འཁོར་ཤར་སྒོར་ 
ཕྱིན་པ་དང་༔ འཇའ་འོད་ཁང་པ་ཕྱི་ནང་སྒྲིབ་མེད་དུ་གསལ་བ༔ དཀྱིལ་འཁོར་དབུས་ 
སུ་པདྨ་གེ་སར་གྱི་གདན་ལ་སྔར་གྱི་མཇལ་མྱོང་བའི་པདྨ་ཐོད་ཕྲེང་བཞུགས༔ པད་འདབ་ 
རྣམས་སུ་པདྨ་འབྱུང་གནས་སྤྲུལ་པའི་སྐུ་རེ་བཞུགས་སོ༔ མཁའ་འགྲོ་མ་དེ་ཡང་བླ་མའི་
13

༄༅། །ཟངས་མདོག་དཔལ་རིའི་མཐོང་སྣང་སྐོར།
མདུན་དུ་པུས་བཙུགས་ཐལ་མོ་སྦྱར་ནས་བདག་ལ་གསུངས་པ༔ རིགས་ཀྱི་བུ་དད་པ་མོས་ 
འདུན་དྲག་པོ་གྱིས་ལ་གསོལ་བ་འདེབས་པའི་ལེན་མོ་གྱིས་ཤིག༔ ཨེ་མ་ཧོ༔ ཕྱོགས་ 
བཅུའི་སངས་རྒྱས་འདུས་པའི་སྐུ༔ བླ་མ་ཆེན་པོས་རྗེས་བཟུང་ནས༔ བདག་ཅག་སྨིན་ 
ཅིང་གྲོལ་བྱའི་ཕྱིར༔ དབང་བཞིའི་ཆུ་བོ་དབབ་ཏུ་གསོལ༔ ཧོ༔ པདྨ་འབྱུང་གནས་ཧེ་ 
རུ་ཀརཿ༔ ཕྱག་འཚལ་མཆོད་འབུལ་ཉེས་སྒྲིབ་བཤགས༔ ཡི་རང་ཆོས་འཁོར་བསྐོར་བར་ 
བསྐུལ༔ གསོལ་འདེབས་དགེ་བས་སངས་རྒྱས་ཤོག༔ ཨོཾ་ཨཱཿ༔ཧཱུྃ༔ ཕུང་ཁམས་སྐྱེ་མཆེད་ 
སྟོང་པ་ལས༔ རིག་འཛིན་པདྨ་འབྱུང་གནས་སྐུ༔ སྨུག་ནག་རྡོ་རྗེ་ཐོད་ཕྲེང་རྩལ༔ རྡོ་རྗེ་ 
སྐྱིལ་ཀྲུང་ལྷམ་མེར་བཞུགས༔ ཨོཾ་ཨཱཿཧཱུཾ༔ པད་འབྱུང་གནས་གསུམ་འོད་ཟེར་གྱིས༔ 
ཕྱོགས་བཅུའི་རྒྱལ་བ་སྲས་དང་བཅས༔ མཚོ་ལ་ཆར་བ་བབ་པ་ལྟར༔ སྤྱི་བོའི་གཙུག་ 
ནས་སིབ་སིབ་ཐིམ༔ ཨོཾ་ཨཱཿ༔ཧཱུྃ༔ བཛྲ་གུ་རུ་པདྨ་ཐོད་ཕྲེང་རྩལ༔ བཛྲ་ས་མ་ཡ་ཛཿསིདྡྷི་ཕ་ 
ལ་ཧཱུྃ་ཨཱ་བེ་ཤ་ཡ་ཨ་ཨཱཿ ཨོཾ་ཨཱཿཧཱུྃ༔ རྔ་ཡབ་གླིང་དང་ཕྱོགས་བཅུ་ནས༔ པད་འབྱུང་རྒྱལ་ 
བ་ཞི་ཁྲོའི་ལྷ༔ སྐད་ཅིག་ཉིད་ལ་གཤེགས་གྱུར་ནས༔ དམ་ཚིག་ཡེ་ཤེས་དབྱེར་མེད་གྱུར༔ 
དེ་ནས་མཁའ་འགྲོ་མ་དེས་བུམ་པ་ཐོགས་ནས༔ ཨོཾ་ཨཱཿཧཱུྃ༔ པད་འབྱུང་སྤྱི་བོའི་དུང་ཁང་ 
ནས༔ ཡི་གེ་ཨོཾ་དང་འོད་དཀར་འཕྲོས༔ དཔྲལ་བར་ཐིམ་པས་བུམ་དབང་ཐོབ༔ ལས་ 
བ་དག་ནས་སྤྲུལ་སྐུར་གྲོལ༔ ཨོཾ་ཨཱཿཧཱུྃ བཛྲ་གུ་རུ་པདྨ་ཐོད་ཕྲེང་རྩལ་ཀཱ་ཡ་ཨ་བྷི་ 
ཥིཉྩ་ཨཽ༔ མེ་ཏོག་ཕྲེང་བ་ཐོགས་ནས༔ ༀ་ཨཱཿཧཱུཾ༔ པད་འབྱུང་མགྲིན་པའི་ལྗགས་སྟེང་ནསཿ 
ཡི་གེ་ཨཱཿདང་འོད་དམར་འཕྲོས༔ ལྕེ་ལ་ཐིམ་པས་གསང་དབང་ཐོབ༔ ངག་སྒྲིབ་དག་ནས་ 
ལོངས་སྐུར་གྱུར༔ ཨོཾ་ཨཱཿ༔ཧཱུྃ༔ བཛྲ་གུ་རུ་པདྨ་ཐོད་ཕྲེང་རྩལ་ཝཱ་ཀ་ཨ་བྷི་ཥིའུ་ཨཱཿ མེ་ལོང་ 
ཐོགས་ནས༔ ༀ་ཨཱཿཧཱུྃ༔ པད་འབྱུང་ཐུགས་ཀའི་ཧྲཱིཿཡིག་ལས༔ ཡི་གེ་ཧཱུྃ་དང་འོད་སྔོན་
14

༄༅། །ཟབ་གཏེར་ཆོས་ཀྱི་མཛོད་ཁང༌།
ཨཽ་ 
འཕྲོས༔ སྙིང་གར་ཐིམ་པས་ཤེས་རབ་ཐོབ༔ སེམས་སྒྲིབ་དག་ནས་ཆོས་སྐུར་གྱུར༔ 
ཨཱཿ༔ཧཱུྃ༔ བཛྲ་གུ་རུ་པདྨ་ཐོད་ཕྲེང་རྩལ་ཙིཏྟ་ཨ་བྷི་ཥིཉྩ་ཧཱུཾ༔ གཏོར་མ་ཐོགས་ལ༔ ༀ་ཨཱཿ༔ཧཱུྃ༔ 
པད་འབྱུང་གནས་ལྔའི་འོད་ཟེར་ལྔ ཐུགས་སྲོག་ཧྲཱིཿཡིག་རྣམ་པ་ལྔ༔ གནས་ལྔར་ཐིམ་ 
པས་དབང་བཞི་ཐོབ༔ སྒྲིབ་ཀུན་དག་ནས་ངོ་བོ་ཉིད༔ ཨོྃ་ཨཱཿ༔ཧཱུྃ༔ བཛྲ་གུ་རུ་པདྨ་ཐོད་ཕྲེང་ 
རྩལ་ཨ་བྷི་ཥིཉྩ་མཱཾ༔ དེ་ནས་གཙོ་བོའི་ཞལ་ནས༔ ཨེ་ཨེ་ཨེ༔ བདེ་སྡུག་སྣ་ཚོགས་ཀུན་ 
ཁྱབ་ཆེ༔ སེམས་ལས་བྱུང་སྟེ་མཚན་མ་བྲལ༔ ངོ་བོ་སྟོང་ཉིད་རང་བཞིན་གསལ༔ སྐྱེ་ 
འགགས་གཉིས་མེད་རོལ་པ་ལས༔ མ་བཅོས་སྤྲོས་བྲལ་གཉུག་མའི་ངང་༔ དྲི་མེད་རྡོ་ 
རྗེ་ནམ་མཁའི་དཀྱིལ༔ བརྗོད་མེད་འཛིན་མེད་ཟངས་ཐལ་གསལ༔ ཨ་ཨ་ཨ༔ རང་ 
སེམས་སྟོང་པ་ཆོས་ཀྱི་སྐུ༔ དྲན་རིག་གསལ་བ་ལོངས་སྤྱོད་རྫོགས༔ ཅིར་ཡང་ཤར་པ་ 
སྤྲུལ་པའི་སྐུ༔ བདེ་སྡུག་སྣ་ཚོགས་གང་ཤར་ཀྱང་༔ ངོ་བོར་ལྟ་ཞིང་རང་ཐོག་འཇོག༔ དངོས་ 
འཛིན་རྣམ་རྟོག་རང་སར་ཡལ༔ འདི་དོན་ལྟ་ཞིང་རང་སར་གཞག༔ འབྲས་བུ་བླ་ན་མེད་
པ་ཐོབ༔
ཅེས་གསུངས་ནས་འོད་དུ་ཞུ་ནས་བདག་ལ་ཐིམ༔ དེ་མ་ཐག་ཏུ༔ སྲོག་བདུད་གཟའ་ 
རྒྱལ་པོ་སོགས་སྡེ་བརྒྱད་རྣམས་ཀྱིས་སྲོག་སྙིང་ཕུལ་བ་ནི༔ དུ་ཏྲི་ཨ་ཡ་མ་དུ་རུ་ཙ་ཤ་ན༔ 
དེ་ནས་རྡོ་རྗེ་རྒྱལ་མཚན་བྱ་བ་ཞིག་གིས་བདག་ལ་ཕྱག་འཚལ་ཞིང་༔ རིག་འཛིན་ཆེན་ 
པོ་ལགས༔ བདག་ནི་གཞི་བདག་ཆེན་པོ་སྟེ༔ མིང་བརྒྱད་ཆས་བརྒྱད་སྤྲུལ་པ་བརྒྱད་ཡོད་ 
དེ༔ མིང་ནི་རྡོ་རྗེ་རྒྱལ་མཚན༔ རྡོ་རྗེ་རྒྱལ་པོ༔ རྡོ་རྗེ་དུང་ཐོད༔ རྡོ་རྗེ་དབང་ཕྱུག༔ རྡོ་རྗེ་ 
རྩེ་རྒྱལ༔ རྡོ་རྗེ་བདུད་འཇོམས༔ རྡོ་རྗེ་གཟི་འབར༔ རྡོ་རྗེ་ལྷ་ཆེན་ཞེས་པའོ༔ ཆས་བརྒྱད་ 
ནི༔ དཀར་སེར་དམར་ལྗང་ཞི་བ་ཞི་མ་ཁྲོ་བོ་ཁྲོ་མོ་ཆགས་པའི་ཉམས་པའི་ཉམས་ཏེ་
15

༄༅། །ཟངས་མདོག་དཔལ་རིའི་མཐོང་སྣང་སྐོར།
བརྒྱད༔ སྤྲུལ་པ་ནི༔ སེང་གེ་འབྲུག་གླང་ཆེན་ཁྱུང་སྟག་གཟིག་གཡག༔ གཅན་གཟན་ 
བྱ་རྒོད་དེ་བརྒྱད༔ སྲོག་སྙིང་ཕུལ་ལོ༔ ཨོཾ་བྷཱ་མི་པ་ཏི་བཛྲ་དྷྭ་ཛ་ས་པ་རི་བཱ་ར་བཛྲ་ས་མ་ཡ་ 
ཛ༔ ཨཱ་ཡུཿཔུཎྱེ་ཧཱུྃ་ཨོཾ་གུང་གུང་ནི་སྭཱ་ཧཱ༔ རྟག་ཏུ་བཟླས་ན་ཚེ་དང་བསོད་ནམས་འཕེལ༔ 
དེ་ནས་ནོར་བུ་འོད་ལྡན་བྱ་བས༔ བདག་ནི་མཚོ་རྒྱལ་ཐམས་ཅད་ཀྱི་རྒྱལ་མོ་སྟེ་མིང་ 
གསུམ་ནོར་བུ་འོད་ལྡན༔ གཟི་བརྗིད་ཆེན་མོ༔ དྲག་མོ་དུང་དུང་༔ སྲོག་སྙིང་ཕུལ༔ ཨོཾ་ 
མ་མ་ཕུ་ཏྲི་མ་ཧཱ་ཏེ་ཛོ་ཕ་ལ་ཕེམ་རི་ཧཱུཾ་ཛ༔ རྟག་ཏུ་བཟླས་ན་ཁམས་གསུམ་དབང་དུ་འདུས་ 
སོ༔ དེ་ནས་ཁ་ལ་རཀྴ་བྱ་བས༔ བདག་ནི་དགེ་བསྙེན་ཐམས་ཅད་ཀྱི་གཙོ་བོ་སྟེ༔ མིང་ 
ལྔ་ཁ་ལ་རཀྴ༔ ཀླུ་བདུད་མགོ་དགུ༔ དགེ་བསྙེན་དྲག་པོ༔ ཁམས་གསུམ་དབང་སྡུད༔ 
གདོལ་བ་ལྔ་ཡིན༔ སྲོག་སྙིང་ཕུལ་ལོ༔ སུ་ཏྲ་ནཱ་ག་ར་ཛ་ཁ་ལ་རཀྴ༔ ཀེ་ཤ་ན་ཧ་ལ་ཧ་ཤ་ 
པ་ཙ་པ་ལ་ཛཿཛཿ༔རྦད་རྦདཿ༔ ཅེས་སོ༔ འདིའི་དབང་བསྐུར་ཐོབ་ན་རོལ་པའི་རྡོ་རྗེའི་ 
གཏེར་ཆོས་ཡོངས་རྫོགས་ཀྱི་རྩ་བའི་སྨིན་བྱེད་དུ་འགྱུར་བ་ཡིན་ལ། བདག་བསྐྱེད་ཁོ་ན་ 
ལས་མདུན་རྟེན་སོགས་ལ་མ་ལྟོས་ཀྱང་མཚན་མ་འདི་བརྡ་ཙམ་དུ་སྟེགས་བུ་ལ་བུམ་པ་ 
བཅུད་ལྡན། མེ་ཏོག་ཕྲེང་བ། མེ་ལོང་། ཤེལ་རྡོ་རྣམས་བཀོད། སྨན་རཀ་གཏོར་གསུམ། 
ཕྱི་མཆོད་བཤམ། ལས་བུམ་དང་སྤྲོ་ན་ཚོགས་གཏོར་སོགས་འདུ་བྱས་ལ། རྩ་བ་གསུམ་ 
སྤྱིའི་ལས་བྱང་གི་ནང་དུ་རྒྱལ་བ་ཀུན་འདུས་ཀྱི་མངོན་རྟོགས་བཙུད། བཟླས་པ་ཅི་རིགས་ 
བྱས་ལ་སློབ་དཔོན་ཉིད་ནུས་ལྡན་དུ་བསྒྲུབ། ལས་བུམ་རྡོར་སེམས་ཡིག་བརྒྱས་བྱིན་ 
བརླབས། སློབ་མ་རྣམས་ལ་ཡིག་བརྒྱ་བརྗོད་པས་ཁྲུས་བྱ། རིག་འཛིན་ཆེན་པོ་རོལ་པའི་ 
རྡོ་རྗེའི་ཟབ་གཏེར་ཡོངས་རྫོགས་ཀྱི་སྨིན་བྱེད་རྩ་བ་དག་སྣང་སྲིན་ཡུལ་མའི་དབང་བསྐུར་ 
ཞུ་བའི་ཡོན་དུ་མཎྜལ་ཕུལ། ཞེས་མཎྜལ་འབུལ་གཞུག དེའང་ཆུ་ཕོ་རྟའི་ལོ་སོགས་ནས།
16

༄༅། །ཟབ་གཏེར་ཆོས་ཀྱི་མཛོད་ཁང༌།
མཁའ་འགྲོ་མ་དེའང་བླ་མའི་མདུན་དུ་པུས་བཙུགས་ཐལ་མོ་སྦྱར་ནས་གསོལ་འདེབས་ 
ཀྱི་གྲོགས་དང༌། ལས་ཀྱི་རྡོ་རྗེར་མཛད་ནས་སློབ་དཔོན་ཆེན་པོ་ལས་དབང་བཞི་ངོ་སྤྲོད་ 
བཅས་པ་ཇི་ལྟར་གསན་པ་སྔོན་བྱུང་སྟོན་པའི་རྣམ་ཐར་དེ་ཉིད་རྗེས་འཇུག་གདུལ་བྱའི་
ཉམས་ལེན་གྱི་ཚུལ་དུ་བསྒྲུབ་པ་ལ། རིགས་ཀྱི་བུ་རྣམས་དད་པ་དང་སོགས་བརྗོད་ལ་ 
གསོལ་འདེབས་ལན་གསུམ། རྒྱུད་དག་པར་བྱ་བའི་སླད་དུ་ཡན་ལག་བདུན་ལྡན་གྱི་སྒོ་ 
ནས་བསག་སྦྱང་བྱ་བ་འདིའི་རྗེས་ཟློས། ཧོཿ པདྨ་འབྱུང་གནས་སོགས་གསུམ། ཡེ་ཤེས་ 
པའི་བྱིན་རླབས་དབབ་པའི་སླད་དུ་ཡིད་གཞན་དུ་མ་ཡེངས་པར་བརྡ་སྤྲོད་པའི་དམིགས་
འདུན་རྩེ་གཅིག་ཏུ་མཛོད་ཅིག
ཨོཾ་ཨཱཿཧཱུཾ༔ ཕུང་ཁམས་སྐྱེ་མཆེད་ནས། དབྱེར་མེད་གྱུར༔ བར་གྱིས་བྱིན་དབབ་ཅིང་ 
བརྟན་པར་བྱ། མཚོན་བྱེད་བརྡའི་དབང་རྫས་འདི་རྣམས་ལ་བརྟེན་ནས་མཚོན་བྱ་དོན་ 
གྱི་དབང་བཞི་རིགས་བརྒྱའི་ཁྱབ་བདག་དཔལ་ལྡན་བླ་མའི་གསང་བ་གསུམ་གྱི་དཀྱིལ་ 
འཁོར་ལས་རྩལ་རྫོགས་སུ་ཐོབ་པའི་འདུན་པས་དབང་དང་མཐུན་པའི་བསྒོམ་དོན་གསལ་ 
ཐོབ། བུམ་པ་སྤྱི་བོ། ཕྲེང་བ་མགྲིན་པ། མེ་ལོང་སྙིང་ག ཤེལ་རྡོ་གནས་ལྔར་བཞག་ 
ལ་དབང་བཞི་རིམ་པར་བསྐུར། ངོ་སྤྲོད་བརྗོད་མཐར། བླ་མ་འོད་དུ་ཞུ་ཁྱེད་རང་ལ་ཐིམ་ 
པས་གཉིས་མེད་དུ་གྱུར་པར་མོས་ལ་མཉམ་པར་ཞོག་ཅིག ཅེས་ཅུང་ཟད་གཞག དེས་ 
དག་སྣང་སྲིན་ཡུལ་མའི་དབང་བཞི་ངོ་སྤྲོད་བཅས་ཐོབ་པ་ཡིན་པས་སོགས་མཚམས་
སྦྱར་ལ་དམ་ཚིག་ཁས་བླངས་སྤྱི་ལྟར་དང༌། བླ་མས་སྲུང་མའི་གཏོར་འབུལ། ཚོགས་ 
དང་རྗེས་ཀྱི་རིམ་པས་ལས་བྱང་ལྟར་བྱའོ། །འདི་འང་བླ་མ་བརྒྱུད་པའི་ཕྱག་བཞེས་ཇི་ལྟར་མཛད་པ་ལྟར་ཟིན་
བྲིས་ཀྱི་ཚུལ་དུ་པདྨ་གར་དབང་བློ་གྲོས་མཐའ་ཡས་ཀྱིས་ཡང་ཁྲོད་ཀུན་བཟང་བདེ་ཆེན་འོད་གསལ་གླིང་དུ་སྤེལ་བ་དགེ་ལེགས་
འཕེལ།།
17

༄༅། །ཟངས་མདོག་དཔལ་རིའི་མཐོང་སྣང་སྐོར།
།ཉམས་སྣང་དཔལ་རིར་བསྒྲོད་པའི་ཐེམ་སྐས་བཞུགས་སོ། །
ཧྲཱིཿ ན་མོ་གུ་རུ༔ སྤྲེའུ་ལོ་རྩལ་ལྡན་ཟླ་བའི་ཚེས་བཅུའི་ཉིན༔ ཉམས་སྣང་འོད་གསལ་ 
འཁོར་ཡུག་འདྲེས་པའི་ཀློང་༔ བུད་མེད་དཀར་དམར་ལུས་རྒྱན་ཅན་གཉིས་ཀྱིས༔ དབྱར་ 
རྔ་ཤ་དཪ་བརྒྱན་པའི་སྟེང་ཞོན་ནསཿ༔ ཨཻ༔ གསོན་དང་རིག་འཛིན་བུ་མཆོག་ཁྱོད༔ ཉམས་ 
ལ་མ་ཞེན་རྔ་ཡབ་དཔལ་རིའི་དབུས༔ རིག་འཛིན་རྒྱལ་པོ་གྲུབ་དབང་འཁོར་བཅས་ཀྱིསཿ༔ 
སྟོན་འཁོར་གཉིས་མེད་མཉམ་པ་ཉིད་ཀྱི་ཀློང་༔ རྟོགས་གྲོལ་དུས་མཉམ་སྒོམ་མེད་རང་ 
གྲོལ་གྱི༔ འོད་གསལ་རྫོགས་ཆེན་འཁོར་ཡུག་འདྲེས་པའི་ཀློང་༔ བརྡ་ཚིག་བརྗོད་འདས་ 
ཆོས་ཀྱི་དགའ་སྟོན་འགྱེད༔ ཚེ་འདིར་མངོན་སུམ་གྲོལ་འདོད་དེར་འབྱོན་ཞུ༔ བུད་མེད་ 
དཀར་མོས་དབྱར་རྔ་སྔོན་ནས་ཁྲིད༔ བདག་ནི་སྟེང་ཞོན་དམར་མོ་རྗེས་འདུག་པའི༔ ཆུ་ 
འཛིན་ཀློང་ནས་བར་སྣང་བྱ་བཞིན་སོང་༔ སྐད་ཅིག་ཙམ་གྱིས་རྒྱ་མཚོ་ཆེན་པོར་བྱོནཿ 
དབུས་སུ་བྲག་རི་དམར་པོ་གནམ་མཆོངས་ལ༔ འཇིགས་ཤིང་ཡ་ང་སྒྲ་ཡི་འཇིགས་པ་ 
མཐོང་༔ རྒྱ་མཚོའི་ཀློང་དུ་འཁོར་འདས་གཟུགས་བརྙན་ཤར༔ བྲག་རིའི་མགུལ་དུ་ཤེལ་ 
གྱི་སྒོ་ཆུང་ཞིག༔ ནང་ཕྱིན་བར་བསྐོར་དཔག་བསམ་ལྗོན་ཤིང་གཅིག༔ ཡལ་ག་ལོ་མ་ 
མཐའ་རྒྱས་བྱ་ཚོགས་ཀྱིས༔ སྐད་རིགས་མི་གཅིག་ཆོས་ཀྱི་སྒྲ་སྒྲོགས་པ༔ རྒྱལ་ཆེན་བཞི་ 
དང་བསེ་ཡི་ལྷ་མོ་བཞིར༔ རང་རང་འཁོར་གྱིས་བསྐོར་ཞིང་སྒོ་རྣམས་སྲུང་༔ དེ་དབུས་ 
གཡུ་ཡི་སྒོ་ཆུང་རིན་ཆེན་ཕྲ༔ བཀོད་པའི་གཡས་སུ་བུད་མེད་ལ་ཐོད་ཅན༔ ལྡེ་མིག་སྒོ་ 
ཕྱེས་བར་ཁང་ནང་དུ་བྱོན༔ མཆོད་པའི་ལྷ་མོས་རྫས་བརྒྱད་སྣ་བདུན་དང་༔ངོ་མཚར་
18

༄༅། །ཟབ་གཏེར་ཆོས་ཀྱི་མཛོད་ཁང༌།
མཆོད་པ་སྣ་ཚོགས་གར་བྱེད་པའི༔ གླུ་བྲོ་གར་བརྡ་ཕྱག་རྒྱ་དབྱངས་མཆོད་བྱེད༔ དཔལ་
མགོན་བདུན་ཅུ་ཞིང་སྐྱོང་ཕོ་མོ་ཡིས༔ཀི་བསོ་ཆ་སྒྲ་དཔའ་བོ་གཡུལ་འཇུག་མཐོང་༔ མེ་ 
རླུང་དུད་འཚུབས་ཁྲོ་བོའི་འཇིགས་རྔམས་བཞུགས༔ དེ་དབུས་གསེར་གྱི་སྒོ་ཆེན་ཡ་ཐེམ་ 
ལཿ བཻཌཱུར་རྡོ་རྗེ་ནོར་བུས་མཚན་པར་བྱེད༔ མ་ཐེམ་གཡུ་ཡི་རྒྱ་གྲམ་གདམ་པར་བྱ༔ གཡས་ 
གཡོན་གསེར་གྱི་དབྱར་རྔ་ནོར་འཛིན་འཁྱུག༔ ཕྱོགས་བཞི་མན་ཤེལ་གཡུང་དྲུང་རྒྱ་ཡིས་ 
གདབ༔གསེར་གྱི་དྲྭ་ཕྱེད་རྔེའུ་ཆུང་སྒྲ་རྣམས་སྒྲོགས༔ དེ་མདུན་ལྷ་མོ་དམར་མོ་ལུས་རྒྱན་ 
ཅན༔ བྱི་རུ་ནོར་བུ་རྣོ་ཡི་ལྡེ་མིག་བསྣམས༔ ནང་ཕྱིན་ཕོ་བྲང་གླིང་བཞི་གཞལ་ཡས་ཁངཿ༔ 
ཕྱོགས་བཞི་རིན་ཆེན་སྣ་ལྔ་ལས་གྲུབ་པའི༔ ཕྱི་གསལ་ནང་གསལ་འཇའ་འོད་འཁྲིགས་ 
པའི་ཀློང༔ དབུས་སུ་འདབ་སྟོང་སློབ་དཔོན་ངོ་བོ་བཞུགས༔ དབུ་ལ་པད་ཞྭ་མཐོང་བ་ 
རང་གྲོལ་གསོལ༔ མདུན་དུ་བམ་རོ་ཚོགས་ཀྱི་མཆོད་པ་བཤམས༔ སྤྱི་བོར་ཤྲཱིསེང་ཀུན་ 
ཏུ་བཟང་པོ་བཞུགས༔ བི་མ་གཡས་དང་བཻ་རོ་ཙ་ན་གཡོན༔ རྒྱབ་སྟེང་དགའ་རབ་རྗེ་ 
འབངས་ཉེར་ལྔ་དང་༔ མདུན་དུ་མཚོ་རྒྱལ་རིག་འཛིན་བརྒྱད་རྣམས་དང་༔ གྲུབ་ཆེན་ 
བརྒྱད་ཅུ་རྫོགས་བརྒྱུད་བླ་མས་བསྐོར༔ རྩ་གསུམ་ལྷ་ཚོགས་དཔའ་བོ་དཔའ་མོས་བསྐོར༔ 
དམ་ཅན་རྒྱ་མཚོ་མ་འདྲེས་སོ་སོར་གསལ༔ རང་རང་ལུང་ཆོས་བརྡ་ཡིག་པོ་ཏི་རྣམས༔ འོད་ 
གསལ་རྫོགས་ཆེན་བློ་འདས་ཆོས་རྣམས་གསུང་༔ གཡས་ཕྱོགས་ཁྲི་སྟེང་གསེར་གྱི་ནོར་ 
བུ་མཐོང་༔ བདག་གིས་མཚོ་རྒྱལ་མ་ལ་འདི་སྐད་ཞུས༔ གཡས་ཕྱོགས་ཁྲི་སྟེང་ཡོད་པ་ 
ཅི་ཞིག་ལགས༔ བཤེས་གཉེན་ཁྲི་ཡིན་མི་ཡུལ་འགྲོ་དོན་བྱོན༔ གདུལ་བྱ་རྫོགས་ནས་ 
འཇའ་ལུས་གདན་ལ་འཁོད༔ བོད་ཡུལ་སྔགས་པའི་གཏེར་གྱིས་ས་སྟེང་གང་༔ དུས་ངན་ 
དུས་བཟང་ཤར་བ་ཅི་འདྲ་ལགས༔ དུས་བཟང་མ་ཡིན་སྙིགས་མ་ལྔ་བདོའི་སྐབས༔ གསང་
19

༄༅། །ཟངས་མདོག་དཔལ་རིའི་མཐོང་སྣང་སྐོར།
སྔགས་གསང་འཆོལ་གྲོང་འགྲམ་ཁྱི་འཁྱམས་བཞིན༔ ལ་ལ་བདེན་ཅིང་ལ་ལ་རྫུན་དུ་ 
ཐལ༔ བདེན་རྫུན་གོ་ལོག་བོད་ཡུལ་སེམས་ཅན་ཕུང་༔ དེ་ཡི་དུས་སུ་སྤྱོད་ལམ་ཅི་འདྲ་ལགསཿ 
ཧཿ དབེན་པའི་གནས་སུ་སྤྱོད་ལམ་ཞི་དུལ་བརྟེན༔ གདམས་ངག་གསང་འཆོལ་མ་བྱེད་ 
སྙིང་དཀྱིལ་སྦོས༔ གང་མཐོང་རྗེས་སུ་མ་འབྲངས་དམན་ས་ཟུངས༔ གཞན་ལ་ལྟོས་ 
དང་རང་མཚང་རང་གིས་ལོངས༔ སེམས་ཉིད་ཡེངས་མེད་འོད་གསལ་འཁོར་ཡུག་སྐྱོངསཿ༔ 
གདམས་ངག་དེ་ལ་མཛོད་ཅིག་ས་མ་ཡ དེ་ནས་དགའ་རབ་རྡོ་རྗེ་ཡིས ཨེ་མ་སེམས་ 
ཉིད་ནམ་མཁའི་རང་བཞིན་ལ༔ གང་ཤར་འཛིན་མེད་རིག་པའི་གཤིས་སུ་ཐིམ༔ བླང་ 
དོར་མེད་པ་ཕྱོགས་བྲལ་ཁྱབ་གདལ་ངང་༔ སྨྲ་བསམ་བརྗོད་མེད་བློ་ལས་འདས་པའོ༔ 
ཤྲཱི་སེང་ཧས༔ ཨ་ཧོ༔ མ་བཅོས་མ་བསྒོམས་རིག་པ་ཅོག་གེར་ཞོག༔ ཆོས་ཉིད་སྟོང་གསལ་ 
རིག་པ་མངོན་སུམ་མཐོང་༔ ཤར་གྲོལ་དུས་མཉམ་ཀ་དག་གཤིས་སུ་གྲོལ༔ ངོ་བོ་སྟོང་ 
གསལ་བརྗོད་མེད་ངོ་བོ་མཐོང་༔
བི་མ་མི་ཏྲས༔ ཨེ་མ༔ རིག་པ་ཡུལ་མེད་ཟང་ཐལ་སྟོང་གསལ་ཀློང་༔ གཉིས་འཛིན་ 
རང་གྲོལ་ཆུ་ལ་ཆུ་ཐིམ་ལྟར༔ རིག་པ་ཆོས་སྐུ་ནམ་མཁའི་དབྱིངས་ཀློང་ནས༔ འགག་ 
མེད་སྣ་ཚོགས་འཆར་བ་རྗེན་ནེ་བ༔ བཻ་རོ་ཙ་ནས༔ ཀྱེ་ཧོཿ རིག་པ་མ་བཅོས་འཁྲུལ་མེད་ 
ཀ་དག་གཤིས༔ སྐྱེ་འགག་མེད་པའི་སྤྲོས་བྲལ་ཡོན་ཏན་རྫོགས༔ འཁོར་འདས་ཆོས་ 
རྣམས་སྒྱུ་མ་རྨི་ལམ་བཞིན༔ གཉིས་འཛིན་མེད་པའི་ཆོས་ཉིད་སྟོང་པར་མཐོང་༔ སློབ་ 
དཔོན་པདྨས༔ ཨེ་མཿ སེམས་ཉིད་ཡེ་ནས་ངོ་བོ་སངས་རྒྱས་ཀྱང་༔ གློ་བུར་རྣམ་རྟོག་དྲི་ 
མས་མདངས་བསྒྲིབས་པས༔ གཟུང་གཛིན་མ་རིག་འཁོར་བའི་འདམ་དུ་གོལཿ ཕན་གནོད་ 
བྲལ་བའི་ས་འོག་གསེར་ལྟ་བུ༔ གཟུང་འཛིན་འཁྲུལ་པ་འཁོར་བའི་བདེན་གྲུབ་བཤིག༔
20

༄༅། །ཟབ་གཏེར་ཆོས་ཀྱི་མཛོད་ཁང་།
སྒྱུ་མ་སེང་གེའི་གསོབ་བཞིན་མཐོང་བ་ན༔ ང་བདག་རིག་པ་ཆོས་ཉིད་གཤིས་སུ་གྲོལ༔ 
རང་རིག་གཞི་ཡི་གནས་ལུགས་མཐོང་བའོ༔ ཨ་མ་མཚོ་རྒྱལ་གྱིས༔ དང་པོ་བསྒོམ་ཞིང་ 
སྦྱངས་ནས་བརྟན་ཐོབ་དགོསཿ༔ བར་དུ་ཡེངས་མེད་འཛིན་མེད་ངང་དུ་བཞགཿ ཐ་མ་ 
དམིགས་མེད་ཆོས་སྐུའི་ཀློང་དུ་བསྲེ༔ རྣམ་རྟོག་གང་ཤར་ཡེ་ཤེས་རོལ་པར་འཆརཿ 
ཐམས་ཅད་མགྲིན་གཅིག་གསོལ་འདེབས་གདུང་དབྱངས་བྱ༔ བམ་རོ་ལོངས་སྤྱོད་ཚོགས་ 
ཀྱི་མཆོད་པ་འབུལཿལ༔ དེ་ནས་ཨ་མ་ཡེ་ཤེས་མཚོ་རྒྱལ་གྱིས༔ གླེགས་བམ་པུསྟི་སློབ་དཔོན་ 
ཕྱག་ཏུ་ཕུལ༔ སློབ་དཔོན་ཞལ་ནས་གདུང་དབྱངས་འདི་སྐད་གསུངས༔ ཨེ་མཿ༔ ཨེ་མ་ 
རིག་འཛིན་བུ་མཆོག་ཁྱོད༔ ང་ཡི་ཟབ་ཆོས་མན་ངག་ཡང་སྙིང་འདི༔ བཻ་རོའི་ཐུགས་ 
བཅུད་བསྒོམ་མེད་རང་གྲོལ་ཆོས༔ སྐལ་ལྡན་ཚེ་གཅིག་མངོན་སུམ་གྲོལ་བའི་རྒྱུདཿ 
མན་ངག་བཀའ་གནང་སུམ་ཅུ་སོ་དགུ་དེ༔ ཁྱེད་ལ་གཏད་པས་སྙིང་གི་དཀྱིལ་དུ་ཆོངས༔ 
བརྡ་ཡི་ཡི་གེར་ཕོབ་ལ་སྒྲུབ་ལ་བརྩོན༔ པོ་ཏི་མགྲིན་གཏད་རང་དང་གཉིས་མེད་ཐིམཿ 
མ་བསླབས་རང་རྡོལ་ཆོས་ཀྱི་དཔེ་ཆར་ཤར༔ མ་ནོར་ཡང་དག་ཆོས་ཀྱི་གདམས་ངག་ 
ཐོབ༔ མ་འགགས་སྣང་སྟོང་ཡེ་གྲོལ་གཞལ་ཡས་མཐོང་༔ མ་སྐྱེས་རང་རིག་དོན་གྱི་བླ་ 
མཪ་མཇལ༔ མ་བལྟས་ཆོས་ཀུན་སྒྱུ་མར་མངོན་སུམ་མཐོང་༔ མ་བསྒོམས་རང་རིག་དྲི་ 
བྲལ་སྟོང་པར་མཐོང་༔ མ་སྤྱད་ཤུགས་འབྱུང་སྤྱོད་པ་སེང་ལྟར་འགྱིང་༔ མ་རེས་འབྲས་ 
བུ་རིག་ཐོག་གདེང་ཆེན་ཐོབ༔ འཁོར་འདས་མཉམ་གྲོལ་འཇིགས་མེད་གཡུལ་ལས་ 
རྒྱལ༔ དེ་ནས་མ་གཅིག་ཡེ་ཤེས་མཚོ་རྒྱལ་གྱིས༔ ཀྱེ་ཧོ་གསོན་དང་རིག་འཛིན་བརྒྱུད་ 
པའི་བུ༔ རང་བཞིན་སྐྱེ་མེད་བླ་མ་པདྨ་འབྱུང་༔ རྟོག་ཚོགས་གནས་དག་གྲུབ་དབང་ཚོམ་ 
བུ་ཤར༔ རྟོགས་གྲོལ་དུས་མཉམ་ཆོས་ཀྱི་བདུད་རྩི་ཐོབ༔ ལས་དང་སྐལ་བར་ལྡན་པའི་
21

༄༅། །ཟངས་མདོག་དཔལ་རིའི་མཐོང་སྣང་སྐོར།
བུ་མཆོག་ཁྱོདཿ མི་ཡུལ་གདུལ་བྱ་གསང་བའི་འགྲོ་དོན་གྱིས༔ མ་ནོར་འོད་གསལ་ལམ་ 
ལ་དབང་འབྱོར་ཤོག༔ ཌཱཀི་གཉིས་དང་གཡུ་འབྲུག་སྔོན་མོའི་སྟེང་༔ སྐད་གཅིག་ཙམ་ 
གྱིས་བར་སྣང་ལམ་དུ་བྱོནཿ༔ ཡུད་ཙམ་གྱིས་ནི་གནས་དེར་སྒྲུབ་ཁང་ཐོན༔ དཔལ་རིར་ 
ཞག་གསུམ་ཆོས་ཀྱི་སྒྲོན་མེ་སྦརཿ༔ གནས་འདིར་ཞལ་བུ་ཇ་ཡི་དྲོད་མ་ཡལ༔ མཁའ་འགྲོ་ 
གཉིས་ནི་མི་སྣང་དབྱིངས་སུ་ཐིམ༔ དབྱར་རྔ་རང་ལུས་གཉིས་མེད་ཕོ་བྲང་གྱུར༔ ས་མ་ 
ཡ༔ རྒྱ་རྒྱ་རྒྱ༔ གཏེར་རྒྱ༔ སྦས་རྒྱ༔ གུ་ཧྱ༔ བརྡ་ཐིམ༔ འོད་གསལ་རྫོགས་པ་ཆེན་པོ་
སྒོམ་མེད་རང་གྲོལ་གྱི་བརྡ་བྱང་རིག་འཛིན་སྲོག་ཐིག་ཡང་སྙིང་འཁོར་ལོ་འདི་ཉིད༔ སྤྲེའུ་
ལོ་ཚེས་བཅུའི་ལོར་ཡི་གེར་ཕབ་ནས་ལོ་གཉིས་བཀའ་རྒྱས་བཏབ་ནས། མཐར་མེ་ཕོ་
ཁྱི་ལོར་ཟླ་བ་དང་པོའི་ཚེས་བཅུ་དྲུག་སྐར་མ་རྟ་ཆུང་ཤར་བའི་དུས། སྒྲུབ་དབང་རིག་པ་
འཛིན་པ་འགྱུར་མེད་རྡོ་རྗེས་གནས་ཆེན་གཡུ་རྩེ་རྔ་སྒྲ་གླིང་གི་སྒྲུབ་ཕུག་རང་བྱུང་འཆི་ 
མེད་ཁང་བཟང་དུ་ཕབ་པའི་ཡི་གེ་པ་ནི་བླ་མ་དམ་པ་མ་ཎི་བྷ་ཏྲས་བྲིས་པ་དགེ་ལེགས་
འཕེལ།
22

༄༅། །ཟབ་གཏེར་ཆོས་ཀྱི་མཛོད་ཁང་།
༄༅། །གཏེར་སྟོན་ཟིལ་གནོན་དབང་རྒྱལ་རྡོ་རྗེའི་རྣལ་ལམ་དུ་ཟངས་མདོག་ 
དཔལ་རིར་ཕེབས་པའི་ལོ་རྒྱུས་དཀར་ཆག་བཞུགས་སོ། །
༈ ན་མོ་གུ་རུ་པདྨ་ཀཱ་ར་ཡེ། རྒྱལ་ཀུན་ཡབ་གཅིག་པདྨ་འབྱུང་གནས་དང༌། །དངོས་ 
གྲུབ་མཆོག་སྩོལ་ཡི་དམ་ལྷ་ཚོགས་དང༌། །སྐྱབས་གནས་ཀུན་འདུས་རྩ་བའི་བླ་མ་ལ། ། 
བདག་སོགས་གུས་པ་ཆེན་པོས་སྐྱབས་སུ་མཆི། །སྐྱེ་བ་འདི་དང་ཚེ་རབས་ཐམས་ཅད་དུ། ། 
ཐུགས་རྗེ་ཆེན་པོའི་ལྕགས་ཀྱུས་བཟུང་དུ་གསོལ། །གཉིས་སྣང་འཁྲུལ་པའི་སྣང་ངོའི་ 
བག་ཆགས་ལ། །འདི་ནས་བལྟས་པའི་ལྷོ་ནུབ་རྔ་ཡབ་གླིང༌། །ཟངས་མདོག་དཔལ་གྱི་ 
རི་བོར་འགྲོ་སྙམ་པས། །ལྷོ་ནུབ་ཁ་བལྟས་འཕུར་ཏེ་བྱིན་པ་རྨིས། །སྟེང་ན་གངས་རི་ 
ལྷུན་སྡུག་ཆགས་པ་ལ། །བར་ན་གཡའ་སྤང་ནགས་ཚལ་རྒྱས་པ་འདུག །དེ་བཞིན་གཡོན་ 
ལའང་རི་བོ་དེ་ལྟར་འདུག །མདོར་ནི་ཕྱག་རྒྱ་བསྣོལ་བ་བཞིན་དུ་འདུག །དེ་ནས་ཁ་ནི་ 
ནུབ་བལྟས་ཕྱིན་པ་དང༌། །ནགས་ཚལ་རྒྱས་པའི་རི་བོ་འགའ་རེ་འདུག །དེ་ནས་ཕར་ 
ལ་འདས་ཏེ་ཕྱིན་པ་ན། །དམར་སྨུག་ལྡན་པའི་རི་རོང་མང་པོ་འདུག །དེ་འདས་བྱེ་མའི་ 
ས་གཞི་གཙང་མ་ལ། །ཡན་ལག་བརྒྱད་ལྡན་ཆུ་བོ་དལ་འགྲོའི་རྒྱུན། །ཁ་དོག་དམར་ 
སྐྱའི་མདོག་འདྲ་འབབ་པ་འདུག །མདོ་ན་རི་དམར་རྔའུ་ཆུང་ལྟ་བུའི་དབྱིབས། །དེ་འདས་ 
མཚམས་ན་སྲིན་ཡུལ་ཡོད་དོ་ཟེར། །ནུབ་བལྟའི་མཚམས་ན་ཟངས་མདོག་དཔལ་གྱི་རི། །
རྩ་བ་འཛམ་གླིང་མཚོ་རུ་ཟུག་པ་ལ། །འདབ་ཆགས་སྣ་ཚོགས་གར་སྒྱུར་བྱེད་པར་འདུག ། 
མཚོ་དེའི་སྟེང་ན་ན་བུན་དཀར་པོ་ནི། །མཛེས་སྡུག་གཟུགས་སུ་བསྐོར་བས་འཐིབས་པ་
23

༄༅། །ཟངས་མདོག་དཔལ་རིའི་མཐོང་སྣང་སྐོར།
འདུག །རི་བོ་དེ་ནི་རྩི་དབྱིབས་ལྟ་བུ་ལ། །བར་བར་མཚམས་སུ་ཟུར་དང་ལྡན་པ་འདུག ། 
རི་བོ་དེ་ཡི་སྐྱེད་པའི་མཚམས་སུ་ནི། །དཔའ་བོ་མཁའ་འགྲོ་རང་བཞིན་འདུ་བ་འདུག ། 
དཔལ་གྱི་རི་བོ་དེ་ཡི་རྩེ་མོ་ནི། །ཤིན་ཏུ་མཐོ་ཞིང་མཐོ་བར་འདུག་པ་མཐོང༌། །རི་བོ་དེ་ 
ཡི་རྩེ་ལ་ཕྱོགས་སྐྱོང་ནི། །ཤིན་ཏུ་ཡ་མཚན་ཆེ་བའི་བཀོད་པར་འདུག །ཇི་ལྟར་ཡོད་ཅེས་ 
བརྗོད་པར་ག་ལ་ནུས། །འབྱོང་ འབྱོན་ལུགས། མདོར་བསྡུས་ཕྲན་བུ་འདི་ལྟར་རོ། །ཕྱི་ནི་ 
བཻཌཱུར་ཡ་ཡི་ལྕགས་རི་ལ། །ཁ་པད་དམར་པོ་ལི་ཁྲིའི་མདོག་ལྟ་བུ། །འདབ་བརྒྱད་ཟུར་ 
བརྒྱད་རིན་ཆེན་ཀ་བས་མཛེས། །འདབ་བརྒྱད་ཟུར་བརྒྱད་མཚམས་སུ་ཕོ་བྲང་རེ། ། 
རིན་ཆེན་བཀོད་པ་དུ་མས་མཛེས་པ་ལ། །རྒྱ་ཕིབས་རིན་ཆེན་ཏོག་གིས་རབ་མཛེས་
ཤིང༌། །སྒོ་རྣམས་ཐམས་ཅད་ནང་དུ་བསྟན་པ་འདུག །ལྕགས་རི་དེ་མཚམས་བཻཌཱུརྱའི་ 
སྐས། །སྐས་ཐེམ་གསུམ་དང་བཅས་པ་གསལ་བ་འདུག །དེ་འདས་མཚམས་ན་ཨིནྡྲ་ནཱི་ 
ལའི་ཁྱིམ། །ཁྱིམ་དེའི་ནང་ན་རིག་འཛིན་དུ་མ་ནི། །སྐོར་བ་མཛད་ཅིང་ལོ་རྒྱུས་གནང་ 
བ་འདུག །གནས་མཆོག་འདི་ནི་ཟངས་མདོག་དཔལ་རི་ཡིན། །བུ་ཁྱོད་འདི་ན་ཇི་ལྟར་ 
བྱས་ཏེ་ཡོངས། །ཕོ་བྲང་འདི་ནི་གཞལ་ཡས་བཀོད་པ་ཡིན། །མ་ཚོགས་དཔའ་བོ་མཁའ་ 
འགྲོ་འདུ་ས་ཡིན། །རིགས་ལྡན་བུ་ཁྱོད་སྐལ་བར་ལྡན་ནོ་གསུངས། །པད་འབྱུང་ཞལ་ 
རས་ལྟོས་ལ་རྒྱུགས་ཤིག་གསུངས། །སྨོན་ལམ་ཅི་ཡོད་ད་ལྟ་ཐོབ་ཅིག་གསུངས། །ཤིན་ 
ཏུ་མཛེས་ཤིང་འབུར་དུ་དོད་པ་འདུག །དེ་སྟེང་ཕྱོགས་བཞིར་གསེར་གྱི་རྒྱལ་མཚན་བཞི། ། 
རིན་ཆེན་འབར་བའི་ཏོག་གིས་མཚན་པ་འདུག །དེ་སྟེང་ཕོ་བྲང་དཀར་པོ་ཤེལ་གྱི་མདོག ། 
ཕྱོགས་བཞི་དག་ལ་གློ་འབུར་ཡོད་པ་ལ། །སྣ་ཚོགས་བཀོད་པས་མཛེས་པའི་རབ་གསལ་ 
ནི༑ ༑རིན་ཆེན་སྣ་ཚོགས་དུ་མས་བརྒྱན་པ་འདུག །དེ་ནང་མ་ཧཱ་གུ་རུ་བཞུགས་པའི་
24

༄༅། །ཟབ་གཏེར་ཆོས་ཀྱི་མཛོད་ཁང་།
གདན། །རིན་ཆེན་སྣ་ཚོགས་དག་ལས་གྲུབ་པའི་ཁྲི། །ཕྱོགས་བཞིའི་ཀ་བ་མཁའ་འགྲོ་ 
བཞི་ཡིས་བཏེག །དེ་སྟེང་སྣ་ཚོགས་པདྨ་སྟོང་ལྡན་དབུས། །ཉི་ཟླ་བརྩེགས་པའི་སྟེང་དུ་ 
གུ་རུའི་སྐུ། །ལོ་བརྒྱད་ལོན་པའི་ཚུལ་ཅན་ཟ་བེར་དང༌། །སྔོ་སྐྱའི་ཕོད་ཀ་སྔོན་པོའི་མཐའ་ 
མཚམས་འདིར། མ་ཡིག་གི་བརྗོད་དོན་མི་མཚུངས་པས་ལྡེབ་ཆད་ཡིན་ངེས། ཅེས་གསུངས་པས། གསོལ་ 
པ༑ ༑རྨི་ལམ་འཁྲུལ་པའི་སྣང་བའི་ཡ་མཚན་ལ། །ཉི་ཟེར་རྟ་བྱས་རྔ་ཡབ་འགྲོ་དགོས་ 
བསམ། །གཞན་ནས་ཡོངས་པའི་བདག་དང་དུས་མཉམ་དུ། །བུད་མེད་གཅེར་བུ་མེ་ཏོག་ 
རྒྱན་ཅན་གཅིག །འཕུར་ལྡིང་བྱས་ནས་སྔོན་ལ་འགྲོ་མཉམ་བྱས། །སྔོན་ལ་མ་འགྲོ་ང་ 
ཡི་ངག་ལ་ཉོན། །མ་གི་ཡུལ་དེ་ཇི་ལྟར་བྱ་བ་ཡིན། །ཕ་གི་རི་དེ་ཇི་ལྟར་བྱ་བ་ཡིན། །དེ་ 
སྐད་དྲིས་པས་བུད་མེད་དེ་ན་རེ། །མ་གིའི་ཡུལ་དེ་ལངྐ་པུ་རི་ཡིན། །ཕ་གིའི་རི་དེ་ཟངས་ 
མདོག་དཔལ་རི་ཡིན། །བླ་མ་པདྨ་འབྱུང་གནས་བཞུགས་ཡོད་པས། །ཁྱོད་ཀྱང་འགྲོ་ན་ 
ང་དང་མཉམ་དུ་ཤོག །ཟེར་བྱུང་བས། བར་སྣང་འཇའ་དཀར་པོའི་ལམ་སྣ་ལ་བཞུགས་ 
ཏེ་ཡོང་བས། །འདིར་སླེབས་པ་ལགས། ཞེས་གསོལ་པས། བཀའ་བསྩལ་པ། དེ་ལྟར་ 
ཡིན་ན་སྐལ་པ་བཟང༌། །པད་འབྱུང་ཞལ་རས་དཀྱིལ་འཁོར་བསྟན། །ཞེས་གསུངས་པ་ 
རྨིས། དེ་ནས་དབུས་ཀྱི་ཕོ་བྲང་བཀོད་པ་ནི། །ཨིནྡྲ་ནཱི་ལིའི་བར་ཁྱམས་གཙང་མའི་ 
སྟེང༌། །འདོད་སྣམ་ལྟར་དམར་ཟླ་གང་མཐོ་བའི་སྟེང་། །མཆོད་པའི་ལྷ་མོ་དཔག་མེད་ 
རོལ་རྩེད་འདུག །དེ་སྟེང་ཕོ་བྲང་འདབ་བརྒྱད་ཟུར་བརྒྱད་པ། །ཤིན་ཏུ་དཀར་བ་ཤེལ་ 
གྱི་མདོག་ལྟར་འདུག །དེ་ནས་གསེར་གྱི་ཐེམ་སྐས་གསུམ་བརྩེགས་སྟེང་། །རིན་ཆེན་ 
ལས་གྲུབ་གསེར་གྱི་སྒོ་རུ་འདུག །ཀ་བ་བཞིའི་ལྟག་བྲེ་དང་ཀ་ཞུ་ལ། །རིན་ཆེན་པ་ཏྲ་ 
ལ་སོགས་བཟོ་ཡི་དབྱིབས། །ཚད་ལས་འདས་ཤིང་བརྗོད་པར་དཀའ་བ་འདུག །མུན་
25

༄༅། །ཟངས་མདོག་དཔལ་རིའི་མཐོང་སྣང་སྐོར།
འཕྲེང་དཀར་པོ་འཁོར་ཡུག་དམར་པོའི་སྟེང༌། སེངྒེ་ཐམས་ཅད་དཀར་པོ་ཉིད་དུ་འདུག 
ཁ་ནས་རིན་ཆེན་དུ་མའི་ཟ་རལ་ལ། །དེ་སྟེང་སེང་ཁེབ་དེ་སྟེང་མཆོད་རྟེན་གྱི། བང་རིམ་ 
ཁ་དོག་ལྔ་དང་ལྡན་པ་འདུག །དེ་ཡི་གུང་ལ་གྷུ་ན་ཧ་ར་ནི། །དཀར་པོ་རིན་ཆེན་ཤེལ་གྱི་ 
མདོག་ལྟར་འདུག །དེ་སྟེང་མཆོད་རྟེན་བུམ་པ་དཀར་པོ་ལ། །ཆོས་འཁོར་གདུགས་དང་ 
བཅས་པ་ཚང་བར་འདུག ལྷོ་ལའང་དེ་བཞིན་སྒོ་སྐས་གསེར་ལས་གྲུབ། །བཟོ་དབྱིབས་ 
བང་རིམ་ཤར་དང་མཚུངས་པ་ལ། །གྷུ་ན་ཧ་རི་མཆོད་རྟེན་སྔོན་པོར་འདུག །དེ་བཞིན་ 
ནུབ་ལའང་སྒོ་སྐས་གསེར་ལས་གྲུབ། །གཟོ་དབྱིབས་བང་རིམ་ལྷོ་དང་མཚུངས་པ་ལ། ། 
གྷུ་ན་ཧ་རི་མཆོད་རྟེན་དམར་པོ་འདུག །དེ་བཞིན་བྱང་ལའང་སྒོ་སྐས་གསེར་ལས་གྲུབ། །
བཟོ་དབྱིབས་བང་རིམ་ནུབ་དང་མཚུངས་པ་ལ། །གྷུ་ན་ཧ་རི་མཆོད་རྟེན་ལྗང་ཁུར་འདུག །
བང་རིམ་ཐམས་ཅད་སྣ་ཚོགས་ཡོད་པ་ལ། །ཀ་བ་ཕྱོགས་མདོག་ལྷོ་ལ་སྔོན་པོ་འདུག །
དེ་ནས་རྩིག་སྟེང་ཕ་གུ་དྲ་བ་དང༌། །དྲྭ་ཕྱེད་མདའ་ཡབ་པུ་ཤུད་མཛེས་པ་འདུག །དེ་སྟེང་ 
རིན་ཆེན་གསེར་གྱི་རྒྱ་ཕིབས་ནི། །ཤིན་ཏུ་མཛེས་ཤིང་འབུར་དུ་དོད་པ་འདུག །དེ་སྟེང་ 
ཕྱོགས་བཞིར་གསེར་གྱི་རྒྱལ་མཚན་བཞི། །རིན་ཆེན་འབར་བའི་ཏོག་གིས་མཚན་པ་ 
འདུག །དེ་སྟེང་ཕོ་བྲང་དཀར་པོ་ཤེལ་གྱི་མདོག །ཕྱོགས་བཞི་དག་ལ་གློ་འབུར་ཡོད་པ་ 
ལ༑ ༑སྣ་ཚོགས་བཀོད་པས་མཛེས་པའི་རབ་གསལ་ནི། །རིན་ཆེན་སྣ་ཚོགས་དུ་མས་ 
བརྒྱན་པ་འདུག །དེ་ནང་མ་ཧཱ་གུ་རུ་བཞུགས་པའི་གདན། །རིན་ཆེན་སྣ་ཚོགས་དག་ལས་ 
གྲུབ་པའི་ཁྲི། །ཕྱོགས་བཞིའི་ཀ་བ་མཁའ་འགྲོ་བཞི་ཡི་སྟེགས། །དེ་སྟེང་སྣ་ཚོགས་པདྨ་ 
སྟོང་ལྡན་དབུས། །ཉི་ཟླ་བརྩེགས་པའི་སྟེང་དུ་གུ་རུའི་སྐུ། །ལོ་བརྒྱད་ལོན་པའི་ཚུལ་ཅན་ 
ཟ་བེར་དང༌། །སྔོ་སྐྱའི་ཕོད་ཀ་སྔོན་པོའི་མཐའ་ཅག་ཅན། །དམར་པོའི་ཆོས་གོས་པན་
26

༄༅། །ཟབ་གཏེར་ཆོས་ཀྱི་མཛོད་ཁང༌།
ཞྭ་གང་ཞུའི་མཚན། །ཕྱག་གཡས་རྡོ་རྗེ་གཡོན་པས་ཀ་པཱ་ལ། །རྡོར་སེམས་ཕྱག་རྒྱས་ 
ཐུགས་ཁར་འཛིན་པ་མཐོང༌། །ཞལ་གྱི་དཀྱིལ་འཁོར་ཉི་མ་འབུམ་ལས་ནི། །ལྷག་པའི་ 
འོད་ཟེར་འཕྲོ་འདུ་བྱེད་པ་ལ། །བལྟས་པ་ཙམ་གྱིས་གཟི་བྱིན་གདུང་ཤུགས་འབར། ། 
མཐོང་བས་བསགས་པའི་ལས་ངན་སྡིག་སྒྲིབ་དག།གཡས་སུ་རིག་འཛིན་རྡོ་རྗེ་བདུད་
འཇོམས་ནི། །མཐིང་ནག་རལ་ཁུར་རཀྴ་ཧབ་རྙེད་མཛད། །ཞལ་ནས་བུ་ཁྱོད་མ་ཡེངས་ 
གུས་པས་ཉོན། །ཁྱོད་ཀྱིས་བསྐལ་པ་འབུམ་ཕྲག་དུ་མ་རུ། །གསོལ་བ་བཏབ་ཅིང་ཡང་ 
ཡང་བསྒོམས་པ་ཡིས། །ལས་ཉོན་བག་ཆགས་ཐམས་ཅད་འདིར་ཟད་དེ། །དེ་ལེན་རྨི་ 
ལམ་འཁྲུལ་པའི་སྣང་བརྙན་ལ། །མངོན་སུམ་མཇལ་བའི་འབྲས་བུ་དུས་འདིར་ཐོབ། ། 
སྨོན་ལམ་བཏབ་རྒྱུ་ཅི་ཡོད་ད་ལན་ཐོབ། །རྡོ་རྗེ་བདུད་འཇོམས་ཞལ་ནས་དེ་སྐད་
གསུངས། །
གསོལ་བ། དུས་གསུམ་མ་འགགས་གསལ་ལེར་མཁྱེན་པའི་སྙན། །རྩུབ་ཚིག་ང་ 
རོ་སྙན་དུ་འོས་མིན་ཡང༌། །བུ་སྡུག་མ་ལ་འབོད་པའི་གདུང་དབྱངས་ཀྱིས། །ལྷང་ལྷང་ 
ང་རོ་ཐལ་ལོ་ཐུགས་རྗེས་གཟིགས། ད་ནི་དུས་ཀྱི་མཐའ་ལ་ཐུག་པས་ན། །སེམས་ཅན་ 
ཐམས་ཅད་ལོག་པའི་བདུད་ཀྱིས་ཟིན། །འདོད་པའི་ལན་ཚྭ་ཆུ་ཡིས་བདག་ཁྲིད་དེ། ། 
འདི་ཕྱི་གཉིས་མེད་ངན་འགྲོ་སྒྲུབ་མཁན་ལ། །ཐུགས་རྗེའི་སྤྱན་གྱིས་གཟིགས་ཤིག་པདྨ་ 
འབྱུང༌། །པད་འབྱུང་ཞལ་གྱི་དཀྱིལ་འཁོར་མཐོང་བ་ཡིས། །སྐུ་དབང་དང་པོ་བུམ་པའི་ 
དབང་ཐོབ་ཤོག །པད་འབྱུང་གསུང་གི་བདུད་རྩི་མྱངས་པ་ཡིས། །གསུང་དབང་གཉིས་ 
པ་གསང་བའི་དབང་ཐོབ་ཤོག །པད་འབྱུང་ཐུགས་ཀྱི་དེ་ཉིད་རྟོགས་པ་ཡིས། །ཐུགས་ 
དབང་གསུམ་པ་ཕོ་ཉའི་དབང་ཐོབ་ཤོག །པད་འབྱུང་ཐུགས་ལས་ཉི་མའི་འོད་ཟེར་བཞིན། །
27

༄༅། །ཟངས་མདོག་དཔལ་རིའི་མཐོང་སྣང་སྐོར།
འོད་ལྔ་མ་འདྲེས་སོ་སོར་གསལ་བ་དེ། །བདག་གི་སྙིང་ཁར་ཐིམ་པ་དམིགས་པ་ཡིས། ། 
དབང་བཞི་ཡོངས་རྫོགས་མ་ལུས་ཐོབ་པར་ཤོག །བདག་དང་འབྲེལ་པའི་སེམས་ཅན་ 
ཐམས་ཅད་དང༌། །ལས་སྨོན་འབྲེལ་པའི་འཁོར་ཚོགས་ཕོ་མོ་རྣམས། །དཔལ་རི་པདྨའི་ 
ཞིང་ཁམས་དག་ཏུ་ནི། །སྐྱེ་བ་དྲན་ཞིང་མི་བརྗེད་གཟུངས་ཐོབ་ནས། །སྐུ་གསུམ་འབྲས་ 
བུ་མྱུར་དུ་རྟོགས་པར་ཤོག །མཧཱ་གུ་རུ་རྡོ་རྗེ་བདུད་འཇོམས་གཉིས། །སྐུ་ཡི་སྣང་ཚུལ་ 
དེ་ལྟར་མཐོང་བ་བྱུང༌། །ཞེས་པའི་བསླབ་བྱ་བྱུང་སྟེ་ས་མ་ཡཱ། །དེ་ལྟར་ཕོ་བྲང་དེ་ཡི་རྩེ་ 
ལ་ནི། །རིན་ཆེན་གསེར་ལས་གྲུབ་པའི་རྒྱ་ཕིབས་ལ། །འཇའ་འོད་ཕྱོགས་ཐག་བཟུང་ 
བའི་ལྷ་བུ་ནི། །དར་དཀར་སྨད་དཀྲིས་རིན་ཆེན་བརྒྱན་ལྡན་འདུག །དེ་སྟེང་ཆོས་སྐུའི་ 
ཕོ་བྲང་ཟིལ་ཆེ་བས། །བཻཌཱུརྱ་ཡི་ཐོག་དང་ལྡན་པ་ལ། །རིན་ཆེན་གསེར་གྱི་གྷཉྫིར་ཏོག་ 
དང་བཅས། །དེ་སྟེང་དཀར་དམར་སྔོན་གསུམ་གྱིས་མཛེས་པའི། །འཇའ་འོད་འཁྱིལ་ 
བའི་གདུགས་དང་ལྡན་པ་ལ། །ཐོད་པ་སྐམ་པོ་རིན་ཆེན་འབར་བས་མཚན། །དེ་སྟེང་ 
འཇའ་ལྔའི་ཕྱོགས་ཐག་རྡོ་རྗེའི་དབྱིབས། །བར་གྱི་ལྷ་བུ་བཞི་ཡིས་བཟུང་བ་འདུག ། 
སྟེང་གི་བར་སྣང་ཡངས་པའི་ཆ་ལ་ནི། །དཔའ་བོ་མཁའ་འགྲོ་འཕུར་ལྡིང་བྱེད་པ་ལ། 
གར་སྒྱུར་རོལ་རྩེད་སྤྱིར་ཡང་སྟོན་པ་འདུག །གཞལ་ཡས་ཕྱི་ཡི་ལྕགས་རི་ཕྱོགས་བཞི་ 
ལ༑ ༑ཁྲུས་དཀྱིལ་རྫི་ང་བུ་ཤར་དུ་ཟླུམ་པོ་དང༌། །ལྷོ་རུ་གྲུ་བཞི་ནུབ་ཏུ་ཟླ་གམ་དང༌། ། 
བྱང་དུ་སོག་ཁའི་དབྱིབས་དང་ལྡན་པ་འདུག །འདོད་དགུ་འབྱུང་བའི་དཔག་བསམ་ཤིང་ 
རེ་འདུག །དེ་ལྟར་གཞལ་ཡས་བཀོད་པ་མཐར་ཕྱིན་པ། །ཟངས་མདོག་དཔལ་རི་རང་ 
སྣང་བཀོད་པ་རྫོགས། །མ་གྱུར་འགྲོ་བ་སེམས་ཅན་ཐམས་ཅད་ཀྱང༌། །ཟངས་མདོག་ 
དཔལ་གྱི་རི་བོར་སྐྱེ་བར་ཤོག །པདྨ་འབྱུང་གནས་ཞལ་མཆོག་མཐོང་བར་ཤོག །ཕྱིར་མི་
28

༄༅། །ཟབ་གཏེར་ཆོས་ཀྱི་མཛོད་ཁང་།
ལྡོག་པའི་ས་ཆེན་ཐོབ་ནས་ཀྱང༌། །འབྲེལ་ཚད་དོན་ལྡན་འཁོར་བ་དོང་སྤྲུག་ཤོག ། 
༈ ཆང་འཐུངས་སྙོམ་ལས་ལེ་ལོར་གྱུར་པའི་མི། །སྒོམ་སྒྲུབ་བྱས་པའི་གདེང་ཚོད་ 
མེད་ན་ཡང༌། །བཀའ་དྲིན་འཁོར་མེད་གསུམ་ལྡན་བྱིན་རླབས་ཀྱིས། །འབྲེལ་ཚད་དོན་ 
དང་ལྡན་པའི་ཐུགས་རྗེ་ཐོབ། །དེ་ལྟར་བྱུང་སོང་འཁོར་ཚོགས་སེམས་ལ་ཞོག །མོས་གུས་ 
དད་པ་དམ་ཚིག་གཙང་མ་ཡིས། །ཟོལ་ཟོག་མིན་པའི་གསོལ་བ་འདེབས་ནུས་ན། ། 
སངས་རྒྱས་སྟོང་གིས་དྲོང་དྲོང་མི་དགོས་པས། །འདི་ག་རང་གིས་ཆོག་གོ་འཁོར་ཚོགས་ 
རྣམས། །ཞེས་པ་འདི་ཡང་གླང་ལོ་ཟླ་དང་པོའི་ཚེས་ལྔའི་ཐོ་རངས་ཀྱི་ཆ་ལའོ། །
22

༄༅། །ཟངས་མདོག་དཔལ་རིའི་མཐོང་སྣང་སྐོར།
༄༅། །དག་སྣང་ཡེ་ཤེས་རོལ་པ་ལས༔ དག་པ་ཟངས་མདོག་དཔལ་རིའི་ 
མཐོང་སྣང་སྐུ་གསུམ་ཞིང་བཀོད་ཟབ་མོ་བཞུགས་སོ༔
༄༅། །མ་ཧཱ་གུ་རུ་ལ་ན་མོ༔ བསྐལ་པ་ཆུ་མོ་བྱ་ཡི་ལོར་ཧོར་ཟླ་བཅུ་གཉིས་པའི་ཚེས་ 
བརྒྱད་ཀྱི་ནུབ་མོ་ཉམས་འོད་གསལ་དང་འདྲེས་པའི་སྐབས་སུ༔ ནམ་མཁའི་དབྱིངས་ནས་ 
འཇའ་དམར་པོ་ཞིག་མདུན་ཐད་དུ་བརྐྱངས་པ་ལས༔ མཁའ་འགྲོ་སྔོན་མོ་རུས་པའི་རྒྱན་ 
དྲུག་གིས་སྤྲས་པ་ཞིག་བྱུང་ནས་བྲོ་གར་བྱེད་ཅིང་འདི་སྐད་གསུངས་སོ༔ ཨཻ༔ མི་མིན་ 
མཁའ་སྤྱོད་དབྱིངས་ན༔ གཟུང་འཛིན་མཚན་རྟོག་བྲལ་ཡང༔ སྔོན་སྨོན་དམ་བཅའི་དབང་ 
གིས༔ སྐལ་ལྡན་སྐྱོང་བར་བྱེད་འོང༔ ང་ངོ་ཁྱོད་ཀྱིས་ཤེས་སམ༔ ཤེལ་དཀར་རྡོ་རྗེ་མཚོ་ 
ཞེས༔ མཁའ་འགྲོ་མཚོ་རྒྱལ་ཐུགས་ལས༔ སྤྲུལ་མཛད་ཕོ་ཉ་ཡིན་ནོ༔ ཕྱི་ན་གདོས་བཅས་ 
མ་གྲུབ༔ ནང་དུ་ཀུན་རྟོག་བྲལ་ལོ༔ གསང་བ་གཟུང་འཛིན་དབེན་ཡ༔ ཡེ་ཤེས་གཅིག་ 
ལ་བཀོད་ཚུལ༔ ལྡོག་པ་མང་དུ་མཆིས་ལགས༔ གསལ་སྒྲིབ་མཚན་མ་མི་མངའ༔ སྐུ་ 
དང་ཡེ་ཤེས་རོལ་པ༔ ཐམས་ཅད་མཁྱེན་པའི་ཡོན་ཏན༔ བརྗོད་དང་བགྲང་ལས་འདས་ 
སོ༔ གྲུབ་ཆེན་འབྲོག་མི་ལོ་ཙཱ༔ གཏི་མུག་རོ་ཉལ་མ་བྱེད༔ འོད་གསལ་ངང་ལ་བཞག་ 
འཚལ༔ ལྟ་བསྒོམ་སྤྱོད་དང་མ་བྲལ༔ གང་ཤར་ཡེ་ཤེས་སྐྱོངས་མཛོད༔ དབྱིངས་ཐིག་ 
བཀོད་པ་སྣ་ཚོགས༔ བརྡ་དང་དཔེ་རུ་ཤར་ཚེ༔ རྣམ་དཀར་ལེགས་པར་ཕབ་འཚལ༔ 
འདོད་ཡོན་སྒྱུ་མའི་ཆོས་ལ༔ མ་སྤྱོད་འཁོར་བར་འཆང་ཡོང༔ འཇིག་རྟེན་ཆོས་བརྒྱད་ 
དོར་ལ༔ བརྟུལ་ཞུགས་སྤྱོད་པ་བོགས་དབྱུང༔ ཉོན་མོངས་དུག་ལྔའི་བཀོད་པ༔ མ་
30

༄༅། །ཟབ་གཏེར་ཆོས་ཀྱི་མཛོད་ཁང་།
སྤངས་མི་ཞེན་དགོས་ལགས༔ ཕ་ཅིག་གུ་རུའི་དྲུང་དུཿ༔ བུ་ཁྱོད་འགྲོ་བར་ཨེ་འདོད༔ མོས་ 
པ་ཡོད་ན་བྱོན་དང༔ ང་ཡིས་བསུ་བ་བྱེད་འཚལ༔ ཞེས་ཟེར་བའི་ལན་དུ༔ བདག་གིས་ 
སྨྲས་པ༔ ཨ་ཧོཿ༔ གསོན་དང་ཡེ་ཤེས་མཁའ་འགྲོ༔ ཆུང་ངུའི་དུས་ནས་བཟུང་སྟེ༔ སྐྱབས་ 
གཅིག་མ་ཧཱ་གུ་རུརཿ༔ དད་མོས་ལྷག་པར་བྱུང་ངོ༔ དཔའ་བོ་མཁའ་འགྲོ་བསམ་ཡས༔ 
དངོས་ཉམས་རྨི་ལམ་ཀུན་ཏུ༔ ཞལ་གཟིགས་ལུང་བསྟན་སྣ་ཚོགས༔ བསླུ་མེད་དུས་སུ་ 
འབྱུང་ངོ༔ མ་བསླབས་སྔོན་སྦྱངས་ལས་འཕྲོས༔ གསལ་ཁྱབ་ཞི་གནས་གནད་དང༔ 
སྟོང་ཆེན་རིག་པའི་ལྟ་བ༔ མ་བཅོས་ཡེ་བབ་བསྒོམ་གནད༔ རྩོལ་བྲལ་ཤུགས་ལ་ཤར་ 
ལགས༔ ང་ཡི་བསམ་པ་ལྟར་ན༔ རང་སྣང་ཟངས་མདོག་དཔལ་རི༔ རང་རིག་པད་མ་ 
འབྱུང་གནས༔ རང་ཤར་བརྡ་དང་དཔེ་ཆ༔ རང་ལ་རྣམ་པར་རྫོགས་ཡིན༔ གཞན་ན་ཐ་ 
དད་མེད་མོད༔ དངོས་མཚན་སངས་རྒྱས་ས་མིན༔ སྙམ་པའི་ཤར་ཆ་སྣང་བྱུང༔ ཞེས་ 
པའི་ཞུ་བ་ཕུལ༔
ལན་གནང་བ༔ ཨེ་མ༔ སྐལ་བཟང་སྐྱེས་བུ་གསོན་དང༔ ཡེ་དག་ཆོས་སྐུའི་ཀློང་ན༔ 
སྐུ་དང་ཡེ་ཤེས་ཞིང་ཁམས༔ རང་ལ་ཡེ་ནས་རྫོགས་ཀྱང༔ ངོ་བོ་མཐོང་བར་དཀའ་འོ༔ 
རང་ཉིད་གཅིག་པུ་གྲོལ་ཐབས༔ སེམས་ཉིད་རིག་པའི་ཡེ་ཤེས༔ པདྨ་འབྱུང་གནས་ཉིད་ 
དུཿ༔ ལ་བཟླས་མཉམ་པར་བཞག་ན༔ འཚོལ་བྱ་ལོག་ན་མ་གྲུབ༔ ལོག་འཁྲུལ་གདུལ་ 
བྱ་སྐྱོང་ན༔ ཞལ་གཟིགས་ལུང་བསྟན་གལ་ཆེ༔ ཟབ་གཏེར་ཀློང་རྒྱ་བཀྲོལ་ན༔ དངོས་ 
ཉམས་རྨི་ལམ་སྣང་བ༔ འོད་གསལ་དབྱིངས་སུ་ཡལ་ལ༔ དག་པའི་ཞིང་ཁམས་བཀོད་ 
ན༔ སྟོན་པ་པད་འབྱུང་དྲུང་དུཿ༔ གདམས་ངག་གབ་དོན་ཟབ་གནད༔ དྲིས་ལན་གསལ་ 
བོར་མཛད་འཚལ༔ འགྲོ་དོན་གདུལ་བྱ་ལས་ཅན༔ གུ་རུའི་བཀའ་ལུང་བཞིན་དགོས༔
31

༄༅། །ཟངས་མདོག་དཔལ་རིའི་མཐོང་སྣང་སྐོར།
དེ་ཕྱིར་དཔལ་རིའི་གནས་སུ༔ འབྱོན་ན་ལམ་གྲོགས་བྱེད་ཡ༔ དེ་མིན་བདག་ནི་འགྲོའོ༔ 
ཞེས་ཟེར༔ བདག་གིས་སྨྲས་པཿ༔ ཀྱཻ་ཧོ༔ ཐུགས་རྗེ་བརྩེ་བའི་མངའ་བདག༔ བཀའ་དྲིན་ 
མཉམ་མེད་དམ་པ༔ ཨ་མ་དབྱིངས་ཀྱི་མཁའ་འགྲོ༔ བདག་ལ་ལེགས་པར་གསོན་དང༔ 
དག་པ་པདྨ་འོད་ཀྱི༔ ལྷུན་གྲུབ་གཞལ་ཡས་དབུས་སུ༔ སྐྱབས་མཆོག་སངས་རྒྱས་གཉིས་ 
པ༔ སྟོན་འཁོར་དག་པ་རབ་འབྱམས༔ མངོན་སུམ་མཇལ་རྒྱུ་གྲུབ་ན༔ དེ་ལས་སྤྲོ་བ་ 
ཅི་དགོས༔ འགྲོ་འོང་ད་ལྟ་ཉིད་དུ༔ ལམ་གྲོགས་ཁྱེད་ཀྱིས་མཛོད་དང༔ ཕ་ཡི་དྲུང་དུ་ 
ཕྱིན་ལགས༔ ཞེས་ཞུས་ཚེ་ལྷོ་ནུབ་མཚམས་ནས་འཇའ་དཀར་པོ་ཞིག་བདག་གི་མདུན་
དུ་བྱུང་བ་ལ་བརྟེན་ནས་མཁའ་འགྲོ་མ་དེ་ཉིད་སྔོན་དུ་ཕྱིན༔ བདག་དེ་ཡི་རྗེས་སུ་འབྲངས་ 
ནས་སོང་བའི་མོད་ལ་བོད་ཡུལ་ཐམས་ཅད་མཐོང༔ ཡང་ཕྱིན་པའི་ཚེ་ན་བལ་ཡུལ་སོགས་ 
ཡུལ་གླིང་བསམ་གྱིས་མི་ཁྱབ་པ་ཞིག་དང་༔ རྒྱ་གར་འཕགས་པའི་ཡུལ་གྲུ་ཐམས་ཅད་ 
གསལ་བར་མཐོང་ངོ༔ དེ་ནས་སོང་ཙ་ན་མཐའ་འཁོབ་ཀླ་ཀློའི་ཡུལ་བསམ་གྱིས་མི་ཁྱབ་
པ་བརྒལ་ནས་མཐའི་རྒྱ་མཚོ་དཔག་ཚད་གྲངས་མེད་པ་བསྒྲོད་ནས༔ མཚོན་ཆ་གཟེངས་ 
པ་ལྟ་བུའི་ངོས་སུ་བཻཌཱུའི་སྐས་ལམ་དུ་ཕྱིན་ཏེ་བལྟས་པའི་ཚེ༔ ཤར་གྱི་རི་བྲག་རི་དཀར་ 
པོ་དགུང་ལ་བསྙེགས་པ་བཅུ་གསུམ་མཐོང་བའི་རྩ་བར༔ ཐོད་པའི་སྐུ་མཁར་དཀར་པོ་ 
བཅུ་གསུམ་དང༔ ཡུལ་གླིང་བཅུ་གསུམ་པ་མཐོང་བའི་ཚེ་ན་བདག་གིས་ཞུས་པ༔ ཡེ་ཤེས་ 
ཀྱི་མཁའ་འགྲོ་མ་ལགས༔ ཡུལ་གླིང་འདི་དག་གང་གི་ཡུལ་ལགས་ཞུས་ཙ་ན༔ རིགས་ 
ཀྱི་བུ་ཡུལ་འདི་དག་ནི་ཤར་ཕྱོགས་སྲིན་པོ་ཆོས་ལ་དཀར་བའི་ཡུལ་ཡིན༔ དེ་ཡང་དབུས་ 
སྲིན་ཡུལ་ལངྐ་པུ་རུ༔ ཤཪ་འདོད་རྩེ༔ ལྷོ་གསེར་གདོང༔ ནུབ་འདབ་བཟང༔ བྱང་རོག་ 
པ་རྩེ༔ ཤར་ལྷོ་གསང་ཆེན༔ ལྷོ་ནུབ་འདབས་མ་འཛིན༔ ནུབ་བྱང་དགའ་བ་ཆེ༔ བྱང་
32

༄༅། །ཟབ་གཏེར་ཆོས་ཀྱི་མཛོད་ཁང་།
ཤར་རོག་བཟང་འདབས༔ ཤར་སྟོད་སྲིད་པ་བདེ་ཚལ༔ ནུབ་སྨད་རྡོ་བ་རི་བཀྲ༔ བྱང་ 
སྟོད་དགྱེས་པ་དགའ་རྩལ༔ ལྷོ་སྨད་བི་རི་བརྡལ་ཏེ་སྲིན་པོའི་ཡུལ་དེ་དག་གོ༔ གླིང་བཅུ་ 
གསུམ་ནི༔ ལངྐ་གླིང༔ རྩེ་གླིང་༔ གསེར་གླིང༔ ཟངས་གླིང༔ པ་ཙ་གླིང༔ གསང་བ་ 
གླིང༔ དགའ་བྱེད་གླིང༔ བདེ་ཆེན་གླིང༔ བཀྲ་ཤིས་གླིང༔ བདེ་ཚལ་གླིང༔ བམ་རི་གླིངཿ༔ 
དགའ་བྱེད་གླིང༔ ཆོས་བྱེད་ཉི་མ་གླིང་རྣམས་ཟེར༔ རི་བཅུ་གསུམ་ནི༔ ཞི་བྱེད་བཀྲ་ 
ཤིས་དུང་རི་དཀར་པོ་ཡང་ཟེར༔ ཡུལ་གླིང་འདི་དག་ནི་ཨོ་རྒྱན་རྡོ་རྗེ་ཐོད་ཕྲེང་ཉིད་ཀྱིས་
ཆོས་གསུངས་སྣང་བ་བསྒྱུར་ལུས་སོགས་སྲིན་པོ་ལྟར་ཡང་སྤྱོད་པ་ནི་དམ་པའི་ཆོས་ལ་
སྦྱོར་བའི་རིག་འཛིན་ཤ་སྟག་གོ༔
ཞེས་གསུངས༔ ཡང་ཕྱིན་པའི་ཚེ་ཤར་གླིང་བཅུ་གསུམ་པོའི་མཐའ་སྐོར་དྲི་བཟང་ 
མཚོ་ཡིས་འཁོར་བ་དང༔ དེ་རྒྱབ་ལྷོ་ཕྱོགས་སུ་བྲག་རི་སེར་པོ་དགུང་ལ་བསྙེགས་པ་དགུ་ 
མཐོང་བའི་རྩ་བ་ནས་ཐོད་པའི་སྐུ་མཁར་སེར་པོ་དགུ་དང་ཡུལ་གླིང་དགུ་མཐོང་བའི་མོད་ 
ལ༔ བདག་གིས་ཞུས་པ༔ ཡེ་ཤེས་དབྱིངས་ཀྱི་མཁའ་འགྲོ་མ་ལགས༔ ཡུལ་གླིང་འདི་ 
དག་གང་གི་ཡུལ་ལགས་ཞུས་ཙ་ན༔ རིགས་ཀྱི་བུ་འདི་དག་ནི་ལྷོ་ཕྱོགས་སྲིན་པོ་ཡོན་ 
ཏན་དང་ཉམས་རྟོགས་རྒྱས་པའི་ཡུལ་ཡིན་དེ་ཡང་བཤད་ན༔ དབུས་སྲིན་ཡུལ་བམ་རི་ 
ཐོད་མཁར༔ ཤར་ཨ་ཙ་ཡ་ནའི་མཁར༔ ལྷོ་འཇོག་པ་རྣ༔ ནུབ་བསི་ན་རཱུ་ཏྲ༔ བྱང་ལག་ 
པ་རི༔ ཤར་ལྷོ་འཛི་ན་ཡན༔ ལྷོ་ནུབ་རི་བཱེ་ཡན༔ ནུབ་བྱང་འགའ་ལ་ཡ༔ བྱང་ཤར་སུ་ 
པུ་ཏྲ་ཞེས་གྲགས༔ གླིང་དགུ་ནི༔ བམ་རི་མ་ན་ཡའི་གླིང༔ སུ་བྷནྟ་དེ་ཝཱའི་གླིངཿ༔ ཨ་ཤཱརཱ་ 
སུརླའི་གླིང༔ མ་ཎི་པ་ཊི་ག་ཎའི་གླིང༔ ནི་རིཎྚ་དྷེ་བྷ་ཡའི་གླིང༔ སུ་མུན་བྷོ་དྷའི་གླིངཿ༔ 
ཙཎྚའི་ཝཀྱའི་གླིང༔ མ་རུ་རྩེ་བཞད་པའི་གླིང༔ གུ་ཎ་ག་ཡ་པ་ཊའི་གླིང་རྣམས་ཟེར༔ རི་
33

༄༅། །ཟངས་མདོག་དཔལ་རིའི་མཐོང་སྣང་སྐོར།
དགུ་ནི༔ རྒྱས་བྱེད་ཡོན་ཏན་གསེར་རི་སེར་པོར་ཡང་གྲགས༔ ཡུལ་གླིང་འདི་དག་ནི༔ 
ཨོ་རྒྱན་རཏྣ་ཐོད་ཕྲེང་ཉིད་ཀྱིས་ཆོས་གསུངས་སྣང་བ་བསྒྱུར་ལུས་སྲིན་པོ་ལྟར་སྣང་ཡང་༔ 
སྤྱོད་པ་ནི་གསང་སྔགས་ཀྱི་ལྟ་སྤྱོད་རྣམ་པར་དག་ཅིང་རིག་འཛིན་པའི་ས་ལ་སྦྱོར་བ་ཤ་ 
སྟག་གོ༔ ཞེས་གསུངས༔ གླིང་དགུ་པོ་མཐའ་བྲག་རི་ལྗོན་ཤིང་རྒྱས་པའི་མཚོ་ཡིས་བསྐོར་ 
བའོ༔ དེ་ནས་ཡང་ཕྱིན་པའི་ནུབ་ཀྱི་ཕྱོགས་ན་བྲག་རི་དམར་པོ་གནམ་ལ་ཟུག་པ་དགུ་
ཡི་རྐེད་པར་ཐོད་པའི་སྐུ་མཁར་དགུ་དང༔ འདབས་ན་ཡུལ་གླིང་དགུ་དང་བཤན་པའི་ 
གྲོང་ཁྱེར་བསམ་གྱིས་མི་ཁྱབ་པ་ཞིག་མཐོང་བའི་མོད་ལ༔ བདག་གིས་ཞུས་པ༔ ཡེ་ཤེས་ 
དབྱིངས་ཀྱི་མཁའ་འགྲོ་མ་ལགས༔ ཡུལ་གླིང་འདི་དག་གང་གི་ཡུལ་ཡིན་ཞུས་ཙ་ནཿ༔
རིགས་ཀྱི་བུ་འདི་དག་ནི་ནུབ་ཕྱོགས་སྲིན་པོ་སྦྱོར་སྒྲོལ་ལ་མཁས་པའི་ཡུལ་ཡིན༔ དེ་ཡང་ 
བཤད་ན་དབུས་སྲིན་ཡུལ་ཀོ་ཁ་ཐང་དམར༔ ཤར་ཆགས་སྤྱོད༔ ལྷོ་འདོད་རྩལ༔ ནུབ་ 
མཛེས་བྱེད༔ བྱང་རུ་ཎ་འཛིན༔ ཤར་ལྷོ་འུར་བ༔ ལྷོ་ནུབ་ནོར་ཝ༔ ནུབ་བྱང་ཏིར་ག༔ 
བྱང་ཤར་ལམ་བྷོ་དྷ་ཞེས་མཚན་དུ་གྲགས༔ གླིང་དགུ་ནི༔ འབར་བའི་གླིང༔ འཁྲུགས་ 
པའི་གླིང༔ སུ་ཡའི་གླིང༔ པུ་ཊི་གའི་གླིང༔ བསྐྱོད་པའི་གླིང༔ ནི་ནི་ལ་ཊའི་གླིང༔ ཛ་རི་ 
ཊ་ཡི་གླིང༔ རྨེ་དུར་ཥའི་གླིང༔ མཛེས་དུར་ཡའི་གླིང་རྣམས་གྲགས་པ་ཡིན༔ རི་དགུ་ནི༔ 
དབང་བྱེད་འབར་བ་མེ་རི་གཡོ་ཞེས་ཀྱང་གྲགས༔ ཡུལ་གླིང་འདི་དག་ནི་ཨོ་རྒྱན་པདྨ་
ཐོད་ཕྲེང་ཉིད་ཀྱིས་བརྟུལ་ཞུགས་ཟབ་མོའི་ཆོས་གསུངས་སྣང་བ་བསྒྱུར་ལུས་སྲིན་པོ་ 
ལྟར་ཡང་གསང་སྔགས་སྦྱོར་སྒྲོལ་ཕུན་སུམ་ཚོགས་པ་ལ་སྤྱོད་ཅིང་རིག་འཛིན་གྱི་ས་ལ་ 
སྦྱོར་བ་ཤ་སྟག་གོ༔ ཞེས་གསུངས་པ་དང༔ གླིང་དེ་དག་གི་མཐའ་ཡི་སྒྲོལ་བྱེད་ཤན་པ་ 
སྣ་ཚོགས་ཀྱིས་བསད་བཅད་དམར་ལས་བྱེད་ཅིང་ཧ་ཧ་རྒོད་པ༔ དེ་མཐར་རི་བྲག་དང་
34

༄༅། །ཟབ་གཏེར་ཆོས་ཀྱི་མཛོད་ཁང་།
མཚོ་དམར་རྣག་ཁྲག་ལྟར་ཁོལ་བ་དག་གིས་བསྐོར་བའོ༔ དེ་ནས་ཡང་ཕྱིན་པས་བྱང་གི་ 
ཕྱོགས་ན་བྲག་རི་ལྗང་ནག་མཁའ་ལ་གཟེངས་པ་དགུ་ཡི་རྐེད་པར་ཐོད་མཁར་སྔོ་ལྗང་
དགུ་དང༔ འདབས་ནས་ཡུལ་གླིང་དགུ་དང་གདོལ་བ་གནོད་སྦྱིན་ཕོ་མོའི་གྲོང་ཁྱེར་བསམ་ 
གྱིས་མི་ཁྱབ་པ་ཞིག་མཐོང་བའི་མོད་ལ༔
བདག་གིས་ཞུས་པ༔ ཡེ་ཤེས་དབྱིངས་ཀྱི་མཁའ་འགྲོ་མ་ལགས༔ ཡུལ་གླིང་འདི་ 
དག་གང་གི་ཡུལ་ཡིན་ཞུས་ཙ་ན༔ རིགས་ཀྱི་བུ་འདི་དག་ནི་བྱང་ཕྱོགས་སྲིན་པོ་བརྟུལ་ 
ཞུགས་ལ་མཁས་ཤིང་གདུག་པའི་ཡུལ་ཡིན༔ དེ་ཡང་བཤད་ན་དབུས་སྲིན་ཡུལ་བཤན་ 
ལག་ལྗོངས༔ ཤར་རྔམས་སྤྱོད༔ ལྷོ་འཇིགས་བྱེད༔ ནུབ་གཡོ་བ༔ བྱང་དགའ་ཚལ༔ཤར་ 
ལྷོ་རུ་ཎ༔ ལྷོ་ནུབ་དྲག་རོལ༔ ནུབ་བྱང་སུ་རི་ཏྲ༔ བྱང་ཤར་རུ་རུ་ཏྲ་ཞེས་ གྲགས་ པའོ༔ 
གླིང་དགུ་ནི༔ དྷུ་ན་ཧའི་གླིང༔ སུ་ཡན་ཙའི་གླིང༔ རབ་ཏུ་རྔམས་པའི་གླིང༔ འཇིགས་བྱེད་ 
ཡ་མའི་གླིང༔ གཡོ་རྐྱོང་ལྡིང་བའི་གླིང༔ བཞད་མོ་ག་ཡུ་གླིང༔ སྒྲ་སྐད་འདོན་པའི་གླིངཿ 
དྲག་གཏུམ་ཁྲོས་པའི་གླིང༔ བརྡ་སྐད་དྲག་པོའི་གླིང་ངམ་རུ་ན་གནོད་སྦྱིན་གྱི་གླིང་ཞེས་ 
གྲགས་པ་ཡིན་ཟེར༔ རི་དགུ་ནི༔ དྲག་བྱེད་བསྐྱོད་པ་གཏུམ་མོ་རི་ཞེས་གྲགས༔ ཡུལ་གླིང་ 
འདི་དག་ནི༔ ཨོ་རྒྱན་ཀརྨ་ཐོད་ཕྲེང་ཉིད་ཀྱིས་སྦྱོར་སྒྲོལ་ཟབ་མོའི་ཆོས་གསུངས་སྣང་བ་ 
བསྒྱུར། ལུས་སྲིན་པོ་ལྟར་ཡང་གསང་སྔགས་བརྟུལ་ཞུགས་ཕུན་སུམ་ཚོགས་པ་ལ་སྤྱོད་ 
ཅིང་རིག་འཛིན་གྱི་ས་ལ་སྦྱོར་བ་ཤ་སྟག་གོ༔ ཞེས་གསུངས་པ་དང༔ གླིང་དེ་དག་གི་མཐའ་ 
ན་སྒྲོལ་བྱེད་ཤན་པ་དང་༔ གདོལ་བ་སྲིན་པོ་གནོད་སྦྱིན་ཤ་ཟའི་རིགས་སྣ་ཚོགས་ཀྱིས་
བསད་བཅད་གཏུབ་གསུམ་བྱེད་ཅིང་ཧ་ཧ་དང་ཕཊ་ཕཊ་སྒྲོགས་པ༔ དེ་མཐར་བྲག་དང་ 
མཚོ་རཀྟ་ལྟ་བུར་འཁྱིལ་ཞིང་རྦ་རླབས་བསྐྱོད་པས་བསྐོར་བའོ༔ ཡང་བདག་གིས་ཞུས་
35

༄༅། །ཟངས་མདོག་དཔལ་རིའི་མཐོང་སྣང་སྐོར།
པཿ༔ ཡེ་ཤེས་དབྱིངས་ཀྱི་མཁའ་འགྲོ་ལགས༔ ཡུལ་འདི་དག་གི་སྲིན་པོ་སྐུའི་བོངས་ཚད་ 
སྤྱོད་པ་དཀར་ནག་ཐམས་ཅད་ཅིའི་ཕྱིར༔ གུ་རུ་གཅིག་གི་མཛད་པའི་ཡུལ་ཡིན་ན་བཟང་ 
ངན་ཅི་ལས་བྱུང་བ་ཡིན་ལགས་ཞུས་ཚེ༔ ཌཱ་ཀིའི་ཞལ་ནས༔ སྲིན་པོའི་ཡུལ་འདི་དག་ན་ 
ཡོད་པ་རྣམས་ཀྱང་ཤར་གླིང་པ་དག་བོངས་ཐུང་ཞལ་གཅིག་ཕྱག་གཉིས་སྤྱན་གསུམ་ཞི་ 
མ་ཁྲོ་འཛུམ་སྒེག་པ༔ སྤྱོད་པ་དཀར་ཞིང་ཡང་དག་པའི་ལམ་ལ་མོས་པའོ༔ ཅིའི་ཕྱིར་ཞེ་ 
ན༔ ཆགས་མེད་ཞི་བ་ཆེན་པོའི་འདུལ་བའི་དོན་རྟགས་སོ༔ ལྷོ་གླིང་རྣམས་ཀྱི་སྲིན་པོ་ 
བོངས་ཆེ་བ་ཞལ་གཅིག་ཕྱག་གཉིས་སྤྱན་གསུམ་ཞི་མ་ཁྲོ་འཛུམ་སྒེག་པ༔ སྤྱི་བོ་ན་རིགས་ 
བདག་དམར་པོ་གཙུག་ཕུད་བཅིངས་པའོ༔ ཤ་རྒྱས་མདོག་བཟང་འོད་འབར་བ་ལྟ་སྤྱོད་ 
རྣམ་པར་དག་ཅིང་ཉམས་ལེན་མཆོག་ལ་བརྩོན་པ༔ ཅིའི་ཕྱིར་ཞེ་ན་རྨད་བྱུང་རྒྱས་པ་ཆེན་ 
པོས་འདུལ་བའི་དོན་རྟགས་སོ༔ ནུབ་གླིང་གི་སྲིན་པོ་རྣམས་ཤ་རྒྱས་བོངས་ཚད་འཐུག་ 
པ༔ ཞལ་གསུམ་ཕྱག་དྲུག་ཁྲོ་འཛུམ་སྒེག་པ༔ རལ་པ་གྱེན་བརྫེས་ཐོད་སྐམ་དབུ་རྒྱན་ 
མི་ལྤགས་གཡང་གཞི་སྟག་གི་ཤམ་ཐབས་སྦྲུལ་ཆེན་མགོ་ཕྲེང་འཕྱངས་པ༔ ལྟ་སྤྱོད་བརྟུལ་ 
ཞུགས་ལ་གདུང་ཞིང་ཉམས་ལེན་ལ་རྣམ་པར་བརྩོན་པ༔ ཅུང་ཟད་རྩུབ་འགྱུར་ཆེ་བ་ཅིའི་ 
ཕྱིར་ཞེ་ན་རབ་འབར་དབང་གིས་འདུལ་བའི་དོན་རྟགས་སོ༔ བྱང་གླིང་རྣམས་ཀྱི་སྲིན་ 
པོ་གཏུམ་ཞིང་སྒེག་པ་ཞལ་ཕྱག་རྒྱན་ཚུལ་ནུབ་དང་འདྲ་ལ་ཁྲོ་ཞིང་བཞད་ལ་གསོད་གཅོད་ 
ལ་རྣམ་པར་དགའ་བ༔ ཅིའི་ཕྱིར་ཞེ་ན་བརྟུལ་ཞུགས་དྲགས་པོས་འདུལ་བའི་དོན་རྟགས་ 
སོ༔ ཤར་གྱི་སྲིན་པོ་རྣམས་དཀར་གསལ་སྙིང་རྗེ་ཚད་མེད་དང་ལྡན་པ༔ ལྷོ་ཡི་སྲིན་པོ་ 
རྣམས་དམར་སེར་བྱམས་པ་ཚད་མེད་དང་ལྡན་པ༔ ནུབ་ཀྱི་སྲིན་པོ་དམར་པོ་དམར་ནག་ 
དགའ་བ་ཚད་མེད་པ་དང་ལྡན་པ༔ བྱང་གི་སྲིན་པོ་རྣམས་དམར་སྨུག་ལྗང་ནག་སྔོ་ནག་
36

༄༅། །ཟབ་གཏེར་ཆོས་ཀྱི་མཛོད་ཁང༌།
བཏང་སྙོམས་ཚད་མེད་དང་ལྡན་པ༔ འདི་དག་ཕྱི་རོལ་གྱི་གསེར་གླིང་ཡིན་ཞེས་ཟེར༔ 
དེ་ནས་ཡང་ཕྱིན་པས་རྒྱ་མཚོ་སྔོ་དྭང་ངེ་བརྒལ་ནས་ཕ་རི་ལ་ཕྱིན་ཚེ༔ དུང་རི་དཀར་པོ་ 
གནམ་ལ་ཟུག་པ་རྩེ་མོ་ལྔ་ཅན་རྩ་བ་གཅིག་པ༔ དེར་བརྟེན་པའི་ཐོད་མཁར་སུམ་རིམ་ 
ནོར་བུའི་ཏོག་མཛེས་པ༔ ནང་ན་སྲིན་པོ་དབུ་ལྔ་དང་ཕྱག་བཅུ་པ་ལ་སྲིན་པོ་ཕོ་མོ་མང་ 
པོས་ཆོས་ཉན་པ༔ མཐའ་འཁོར་ཐོད་མཁར་ཡུལ་གླིང་བསམ་གྱིས་མི་ཁྱབ་པ་ན་སྲིན་
པོ་ཕོ་མོ་རྣམས་མདོག་དཀར་པོ་ཁྲོ་ཉམས་ཅན་ཞལ་གཅིག་ཕྱག་གཉིས་རྡོ་རྗེའི་གཙུག་
ཕུད་མཛེས་པ་གྲངས་མེད་པས་བྲོ་གར་འགྱེད་པ་ལ༔ བདག་གིས་ལྷ་བུ་དཀར་པོའི་གཙུག་ 
རྒྱན་ཅན་འདི་ཡུལ་གང་ཡིན་ལགས་ཞུས་ཚེ༔
ཌཱ་ཀིའི་ཞལ་ནས༔ ཤར་སྲིན་ཡུལ་གནོད་སྦྱིན་རྗོང༔ སྲིན་རྒྱལ་རྡོ་རྗེ་དབུ་ལྔ་པས་ 
གསང་སྔགས་ཀྱི་ཆོས་འཁོར་བསྐོར་བའོ༔ འདི་རྣམས་ཆོས་ལ་དཀར་པ་བརྟུལ་ཞུགས་
ལ་གདུང་བའི་རྣལ་འབྱོར་པའི་དཔུང་གྲོགས་བྱེད་པ་ཡིན༔ ཡུལ་གླིང་དགའ་བ་ཚལ་རི་
བོ་དུང་མདོག་རྩེ་ལྔ་འདོད་དགུའི་ཆར་འབེབས་ཞེས་གྲགས་ཟེར༔ དེ་ནས་ཡང་ཕྱིན་པའི་
མཆོང་རི་སྨུག་པོ་གནམ་ལ་ཟུག་པ་རྩེ་མོ་གསུམ་པ་ཅན་རྩ་བ་གཅིག་པ༔ དེར་བརྟེན་པའི་
ཐོད་མཁར་སུམ་རིམ་ཙིཏྟའི་ཏོག་མཛེས་པ༔ ནང་ན་སྲིན་པོ་དབུ་གསུམ་དང་ཕྱག་དྲུག་
ཁྱུང་གི་གཙུག་རྒྱན་ཅན་ལ་སྲིན་པོ་ཕོ་མོ་མང་པོས་ཆོས་ཉན་པ༔ མཐའ་སྐོར་ན་ཐོད་རློན་ 
གྱི་མཁར་ཅན་ཡུལ་གླིང་བསམ་གྱིས་མི་ཁྱབ་པ་ན་སྲིན་པོ་ཕོ་མོ་རྣམས་མདོག་སེར་པོ་ཁྲོ་ 
ཉམས་ཅན་ཞལ་གཅིག་ཕྱག་གཉིས་རཏྣའི་གཙུག་ཕུད་ཅན་གྲངས་མེད་པས་བྲོ་གར་འགྱེད་
པ་ལ༔ བདག་གིས་འདི་ཡུལ་གང་ཡིན་ལགས་ཞུས་ཚེ༔ ཌཱ་ཀིའི་ཞལ་ནས༔ ཤར་ལྷོའི་ 
སྲིན་ཡུལ་འདོད་འབྱུང་རྫོ་ང༔ སྲིན་རྒྱལ་རིན་ཆེན་དབུ་བཞི་པས་གསང་སྔགས་ཆོས་འཁོར་
37

༄༅། །ཟངས་མདོག་དཔལ་རིའི་མཐོང་སྣང་སྐོར།
བསྐོར་བའོ༔ འདི་རྣམས་ཆོས་ལ་དགའ་བ་ལྟ་སྤྱོད་ལ་གདུང་བ་རྣལ་འབྱོར་སྒྲུབ་ ་པ་པོའི་ 
མགོན་གྲོགས་བྱེད་པ་ཡིན༔ ཡུལ་གླིང་བདེ་བྱེད་ཚལ་རི་བོ་མཆོང་མདོག་རྩེ་གསུམ་དགོས་
འདོད་ཆར་ལྟར་འབེབས་པའི་རི་ཞེས་གྲགས་པ་ཡིན་ཟེར༔ དེ་ནས་ཡང་ཕྱིན་ཚེ་རིན་པོ་ 
ཆེ་གསེར་རི་སེར་པོ་གནམ་ལ་ཟུག་པ་རྩེ་མོ་ལྔ་ལ་རྩ་བ་གཅིག་ཏུ་གནས་པ༔ དེར་བརྟེན་
པའི་ཐོད་མཁར་སུམ་རིམ་ལག་པའི་ཏོག་མཛེས་པ༔ ནང་དུ་སྲིན་པོ་ཞལ་གསུམ་ཕྱག་ དྲུག་
དབུ་གཙུག་སེངྒེའི་གདོང་པ་ཅན་ལ་སྲིན་པོ་ཕོ་མོ་མང་པོས་ཆོས་ཉན་པ༔ མཐའ་སྐོར་ན་
ཐོད་མཁར་ཅན་ཡུལ་གླིང་བསམ་གྱིས་མི་ཁྱབ་པ་ན༔ སྲིན་པོ་རྣམས་ནི་མདོག་དམར་པོ་
ཆགས་ཉམས་ཅན་ཞལ་གཅིག་ཕྱག་གཉིས་ནོར་བུའི་གཙུག་ཕུད་ཅན་གྲངས་མེད་པས་
བྲོ་གར་འགྱེད་པ་མཐོང་ཚེ༔ བདག་གིས་ཡུལ་འདི་གང་ཡིན་ལགས་ཞུས་ཚེ༔ ཌཱ་ཀིའི་
ཞལ་ནས་ལྷོ་ཡི་སྲིན་ཡུལ་འདོད་བརྩེགས་རྫོང༔ སྲིན་པོའི་རྒྱལ་པོ་རཏྣ་དབུ་བཞི་པས་ 
གསང་སྔགས་ཟབ་མོའི་ཆོས་འཁོར་བསྐོར་བའོ༔ འཁོར་འདི་རྣམས་ཆོས་ལ་དགའ་བ་ 
བརྟུལ་ཞུགས་ལ་གདུང་བ་རྣལ་འབྱོར་སྒྲུབ་པ་པོས་དཔུང་གྲོགས་བྱེད་པ་ཡིན༔ ཡུལ་གླིང་ 
བདེ་བྱེད་ཚལ་རི་བོ་གསེར་མདོག་རྩེ་ལྔ་པ་བསམ་འགྲུབ་འབར་བའི་རི་ཞེས་གྲགས་པ་ 
ཡིན་ཟེར༔ དེ་ནས་ཡང་ཕྱིན་ཚེ་རིན་པོ་ཆེ་བཻ་ཌཱུརྱའི་རི་གནམ་ལ་ཟུག་པ་རྩེ་མོ་བཞི་པ་རྩ་ 
བ་གཅིག་ཏུ་གནས་པ༔ དེར་བརྟེན་པའི་ཐོད་མཁར་སུམ་རིམ་ཞིང་ཆེན་གྱི་ཏོག་མཛེས་ 
པ༔ ནང་དུ་སྲིན་པོ་ཞལ་གསུམ་ཕྱག་དྲུག་སྤྱི་གཙུག་ཏུ་སྡིག་པའི་གདེངས་ཀ་སྤུད་པ་ལ 
སྲིན་པོ་ཕོ་མོ་མང་པོ་ཆོས་ཉན་པ༔ མཐའ་སྐོར་ན་ཐོད་རྙིད་ཀྱི་མཁར་ཅན་སོགས་ཡུལ་
གླིང་བསམ་གྱིས་མི་ཁྱབ་པ་ན་སྲིན་པོ་ཕོ་མོ་རྣམས་མདོག་སྔོན་པོ་བཞད་ཉམས་ཅན་ཞལ་ 
གཅིག་ཕྱག་གཉིས་སྔོན་པོའི་གཙུག་ཕུད་ཅན་གྲངས་མེད་པས་བྲོ་གར་འགྱེད་པ་མཐོང་
38

༄༅། །ཟབ་གཏེར་ཆོས་ཀྱི་མཛོད་ཁང༌།
ཚེ༔ བདག་གིས་འདི་ཡུལ་གང་ལགས་ཞུས་ཚེ༔ ཌཱ་ཀིའི་ཞལ་ནས་ལྷོ་ནུབ་སྲིན་ཡུལ་མེ་ 
ལྷའི་རྫོང༔ སྲིན་པོའི་རྒྱལ་པོ་འདོད་དབུ་བཞི་པས་གསང་སྔགས་ཟབ་མོའི་ཆོས་འཁོར་ 
བསྐོར་བའོ༔ འཁོར་འདི་རྣམས་ཆོས་ལ་དགའ་བ་བརྟུལ་ཞུགས་གདུང་བ་རྣལ་འབྱོར་ 
སྒྲུབ་པ་པོར་མགོན་གྲོགས་བྱེད་པ་ཡིན༔ ཡུལ་གླིང་དགའ་བའི་ཚལ་རི་བོ་སྔོ་མདངས་ 
རྩེ་བཞི་པ་ཕུན་ཚོགས་འདོད་དགུ་སྟེར་ཞེས་གྲགས་པ་ཡིན་ཟེར༔ 
དེ་ནས་ཡང་ཕྱིན་ཚེ་རིན་པོ་ཆེ་པདྨ་རཱ་གའི་རི་དམར་གསལ་གནམ་ལ་ཟུག་པ་རྩེ་མོ་ 
དྲུག་པ་རྩ་བ་གཅིག་ཏུ་གནས་པ༔ དེར་བརྟེན་པའི་ཐོད་མཁར་སུམ་རིམ་ཙིཏྟའི་ཏོག་མཛེས་ 
པ༔ ནང་དུ་སྲིན་པོ་ཞལ་ལྔ་དང་ཕྱག་བཅུ་པ་རྟ་ཞལ་འཚེར་བ་ལ་སྲིན་པོ་ཕོ་མོ་མང་པོས་ 
ཆོས་ཉན་པ༔ མཐའ་བསྐོར་ན་ཐོད་མཁར་ཅན་དང་ཡུལ་གླིང་བསམ་གྱིས་མི་ཁྱབ་པ་ན་ 
སྲིན་པོ་ཕོ་མོ་རྣམས་ནི་མདོག་དམར་པོ་ཆགས་པའི་ཉམས་ཅན་ཞལ་གཅིག་ཕྱག་གཉིས་ 
པདྨའི་གཙུག་ཕུད་མཛེས་པ་གྲངས་མེད་པས་བྲོ་གར་འགྱེད་པ་མཐོང་ཚེ༔ བདག་གིས་
ཡུལ་འདི་དག་གང་ཡིན་ལགས་ཞུས་ཚེ༔ ཌཱ་ཀིའི་ཞལ་ནས་ནུབ་ཕྱོགས་ཀྱི་སྲིན་ཡུལ་པདྨ་ 
བརྩེགས་པའི་ཡང་རྫོ་ང༔ སྲིན་པོའི་རྒྱལ་པོ་པདྨ་དབུ་དྲུག་པས་གསང་སྔགས་ཟབ་མོའི་ 
ཆོས་འཁོར་བསྐོར་བའོ༔ འདི་རྣམས་དམ་པའི་ཆོས་ལ་དགའ་བ་བརྟུལ་ཞུགས་ཟབ་མོ་ 
ལ་གདུང་བ༔ རྣལ་འབྱོར་སྒྲུབ་པ་པོར་དཔུང་གྲོགས་བྱེད་པ་ཡིན༔ ཡུལ་གླིང་ཆགས་མེད་ 
དགའ་ཚལ་དང་རི་བོ་དམར་གསལ་བདེ་ཆེན་དགའ་བའི་འོད་ཟེར་བརྩེགས་པ་ཞེས་ཟེར༔ 
དེ་ནས་ཡང་ཕྱིན་པའི་ཚེ་རིན་པོ་ཆེ་མུ་མེན་གྱི་རི་མཐིང་གསལ་རྩེ་མོ་བདུན་པ་དགུང་ལ་
བསྙེགས་པ་རྩ་བ་གཅིག་ཏུ་གནས་པ༔ དེར་བརྟེན་པའི་ཐོད་མཁར་བང་རིམ་གསུམ་དང་ 
མདའ་དར་གྱི་ཏོག་མཛེས་པ༔ ནང་དུ་སྲིན་པོ་ཞལ་གསུམ་ཕྱག་དྲུག་པ་སྤྱི་བོར་རྨ་བྱ་དམར་
39

༄༅། །ཟངས་མདོག་དཔལ་རིའི་མཐོང་སྣང་སྐོར།
པོའི་གསུང་དབྱངས་སྙན་པ་ལ་སྲིན་པོ་ཕོ་མོ་མང་པོས་ཆོས་ཉན་པ༔ མཐའ་བསྐོར་ན་ 
ཐོད་མཁར་ཅན་དང་ཡུལ་གླིང་བསམ་གྱིས་མི་ཁྱབ་པ་སྲིན་པོ་ཕོ་མོ་རྣམས་མདོག་སྨུག་
པོ་བཞད་ཉམས་ཅན་ཞལ་གཅིག་ཕྱག་གཉིས་པ༔ རྡོ་རྗེ་ལྗང་གསལ་འབར་བའི་གཙུག་
ཕུད་མཛེས་པ་གྲངས་མེད་པས་བྲོ་འཁྲབ་ཅིང་གར་བྱེད་པ་མཐོང་ཚེ༔ བདག་གིས་ཡུལ་
འདི་གང་ཡིན་ལགས་ཞུས་ཚེ༔ ཌཱ་ཀིའི་ཞལ་ནས་ནུབ་བྱང་གི་སྲིན་ཡུལ་པདྨ་འཁྱིལ་བའི་
རྫོ་ང༔ སྲིན་པོའི་རྒྱལ་པོ་བདེ་ཆེན་དབུ་གསུམ་པས་ལྟ་སྤྱོད་གསང་སྔགས་ཟབ་མོའི་ཆོས་
འཁོར་བསྐོར་བའོ༔
འདི་རྣམས་དམ་པའི་ཆོས་ལ་དགའ་བ་བརྟུལ་ཞུགས་ཀྱི་གདེང་ཐོབ་པ་རྣལ་འབྱོར་
སྒྲུབ་པ་པོ་རྣམས་ཀྱི་དཔུང་གྲོགས་བྱེད་པ་ཡིན༔ ཡུལ་གླིང་ཆགས་མེད་དགའ་བྱེད་བདེ་ 
བའི་ཚལ་དང་རི་བོ་མཐིང་སྔོན་འདོད་ཡོན་རྣམ་པར་འབྱུང་བ་ཞེས་ཟེར༔ དེ་ནས་ཡང་ 
ཕྱིན་པའི་ཚེ་རིན་པོ་ཆེ་ཨིནྡྲ་ནཱི་ལའི་རི་ལྗང་སྔོན་རྩེ་མོ་ལྔ་པ་དགུང་ལ་མཉམ་པ་རྩ་བ་གཅིག་
ཏུ་གནས་པ༔ དེར་བརྟེན་པའི་ཐོད་མཁར་བང་རིམ་གསུམ་པ་ཙིཏྟའི་ཏོག་མཛེས་པ༔ ནང་
དུ་སྲིན་པོ་ཞལ་བདུན་ཕྱག་བཅུ་བཞི་པ་སྤྱི་གཙུག་ཏུ་ཡིད་བཞིན་གྱི་ནོར་བུ་འོད་འབར་
བ་ཅན་དེ་ལ་སྲིན་པོ་ཕོ་མོ་མང་པོས་ཆོས་ཉན་པ༔ མཐའ་སྐོར་ན་ཐོད་མཁར་ཅན་དང་
ཡུལ་གླིང་བསམ་གྱིས་མི་ཁྱབ་པ་ནཿ སྲིན་པོ་ཕོ་མོ་རྣམས་ཀྱང་མདོག་ལྗང་བ་གཏུམ་
ཉམས་ཅན་ཞལ་གཅིག་ཕྱག་གཉིས་པ་རྡོ་རྗེ་རྒྱ་གྲམ་འབར་བའི་གཙུག་ཕུད་མཛེས་པ་
གྲངས་མེད་པ་བྲོ་འཁྲབ་ཅིང་གར་བྱེད་པ་མཐོང་ཚེ༔ བདག་གིས་ཡུལ་འདི་དག་གང་ཡིན་ 
ལགས་ཞུས་ཚེ༔ ཌཱ་ཀིའི་ཞལ་ནས་བྱང་གི་སྲིན་ཡུལ་རླུང་ནག་འཁྱིལ་བའི་རྫོང༔ སྲིན་ 
པོའི་རྒྱལ་པོ་རྔམས་ཁྲོས་ཞལ་བདུན་པས་གསང་སྔགས་ལྟ་སྤྱོད་ཟབ་མོའི་ཆོས་འཁོར་
40

༄༅། །ཟབ་གཏེར་ཆོས་ཀྱི་མཛོད་ཁང༌།
བསྐོར་བའོ༔ སྲིན་པོ་ཕོ་མོ་རྣམས་དམ་པའི་ཆོས་ལ་དགའ་བ་བརྟུལ་ཞུགས་དང་བརྩོན་ 
འགྲུས་ཟབ་མོའི་གདེང་ཐོབ་པ༔ རྣལ་འབྱོར་སྒྲུབ་པ་པོ་རྣམས་ཀྱི་དཔུང་གྲོགས་བྱེད་པ་ 
ཡིན༔ ཡུལ་གླིང་བདེ་བྱེད་སྤྲོ་བ་ཆེན་པོའི་ཚལ་དང་རི་བོ་ལྗང་གསལ་གདུག་པ་ཀུན་ 
འཇོམས་རྣོ་བའི་རྩེ་ཞེས་ཟེར༔ དེ་ནས་ཡང་ཕྱིན་པའི་ཚེ་རིན་པོ་ཆེ་ཤེལ་གྱི་རི་དཀར་
གསལ་རྩེ་མོ་བདུན་པ་དགུང་ལ་བསྙེགས་པ་རྩ་བ་གཅིག་ཏུ་གནས་པ༔ དེར་བརྟེན་པའི་ 
ཐོད་མཁར་བང་རིམ་གསུམ་པ་བདུད་རུ་ཏྲ་ནག་པོའི་མགོ་བོ་བཅད་ནས་ཏོག་བྱས་ནས་
མཛེས་ཤིང་རྔམས་པ༔ ནང་དུ་སྲིན་པོ་ཞལ་བདུན་ཕྱག་བཅུ་བཞི་པ་དབུ་གཙུག་ཏུ་ཕག་
ནག་ངུར་བ་དེ་ལ་སྲིན་པོ་ཕོ་མོ་མང་པོས་ཆོས་ཉན་པ༔ མཐའ་སྐོར་ན་ཐོད་པའི་སྐུ་མཁར་
ཅན་གྱི་གླིང་བསམ་གྱིས་མི་ཁྱབ་པ་ན་སྲིན་པོ་ཕོ་མོ་རྣམས་མདོག་དཀར་གསལ་ཁྲོ་གཏུམ་ 
གྱི་ཉམས་ཅན་ཞལ་གཅིག་ཕྱག་གཉིས་པ་ནོར་བུ་འོད་འབར་བའི་གཙུག་ཕུད་མཛེས་པ་
གྲངས་མེད་པས་བྲོ་གར་བྱེད་པ་མཐོང་ཚེ༔ བདག་གིས་ཡུལ་འདི་གང་ཡིན་ལགས་ཞུས་
ཚེ༔ ཌཱ་ཀིའི་ཞལ་ནས་བྱང་ཤར་གྱི་སྲིན་ཡུལ་གཏུམ་རྔམས་བཞད་པའི་རྫོང༔ སྲིན་པོའི་ 
རྒྱལ་པོ་གད་པོ་ཆེར་སྒྲོགས་དབུ་བདུན་པས་གསང་སྔགས་ལྟ་སྒོམ་ཟབ་མོའི་ཆོས་འཁོར་ 
བསྐོར་བའོ༔ འདི་དག་རྣམས་དམ་པའི་ཆོས་ལ་སྤྲོ་བ་ཆེ་ཞིང་བརྟུལ་ཞུགས་ཀྱི་གདེང་ཕུལ་ 
དུ་ཕྱིན་པ་རྣལ་འབྱོར་སྒྲུབ་པ་པོ་རྣམས་ཀྱི་མགོན་དང་དཔུང་གྲོགས་དམ་པ་ཡིན༔ ཡུལ་ 
གླིང་དྲག་པོ་རབ་ཏུ་གཏུམ་པའི་ཚལ་དང་རི་བོ་གཟུགས་བརྙན་འཛིན་མདོག་དཀར་སྤྱན་ 
གཟིགས་བཀྲ་བ་ཞེས་ཟེར་བ་ཡིན་ལགས༔ ཞེས་གསུངས་སོ༔ སྐབས་འདིར་སྲིན་པོའི་ 
རྒྱལ་པོ་རྣམས་ཀྱི་ཞལ་ཕྱག་སྐུ་མདོག་དང་འཛིན་པའི་ཕྱག་མཚན་རྣམས་གསལ་བར་
ཡོད་ཀྱང་མིག་མང་དོར་ནས་གབ་པའོ༔ ཞུས་ལེན་ཚིག་གི་ལུང་བྱང་འགའ་རེ་ཡང་གུ་ཧྱ༔
41

༄༅། །ཟངས་མདོག་དཔལ་རིའི་མཐོང་སྣང་སྐོར།
དེ་ནས་ཡང་ཕྱིན་པས་དཀར་གསལ་འོ་མའི་མཚོ་དྲི་བསུང་སྣ་ཚོགས་འཐུལ་བ་ཅན་དེ་ 
བརྒལ་ནས་ཕ་རིའི་ངོས་སུ་སླེབས་ནས་ཤར་དུང་རི་དཀར་པོ་འོད་འབར་བ་ལ་མེ་ཏོག་ཀུ་ 
ཤ་དཀར་པོ༔ འདབས་བཟང་སྨུག་པོ༔ སང་ཀྲྀ་དམར་སེར༔ དབང་མདོག་དམར་པོ༔ 
འདབ་ལྡན་ལྗང་ཀུ༔ ལྷུན་འཐུག་སྤུད་མཐིང་ནག་སོགས་ཀུ་མུད་སྣ་ཚོགས་ཚལ་དུ་བསྙིལ་ 
བ༔ དྲི་བཟང་གི་ངད་པ་གཡོ་བ༔ མཐོང་བ་ཙམ་གྱིས་བདེ་བའི་ཉམས་ལྷག་གེར་འབར་ 
བ༔ རི་དེ་ལ་བརྟེན་པའི་ཕོ་བྲང་ཕྱི་ཤེལ་མཁར་དགུང་ལ་བསྙེགས་པ་ནང་ཐོད་པའི་སྐུ་ 
མཁར་ཅན་གདན་སྲིན་པོ་ཕོ་མོ་དང་ཉི་ཟླ་ཁ་སྦྱོར་བའི་སྟེང་དུ༔ ཨོ་རྒྱན་དྲག་པོ་རཀྵི་ཏ་ 
ཞེས་བྱ་བ་ཞི་མ་ཁྲོ་འཛུམ་གྱི་ཉམས་དང་ལྡན་པ༔ གཡས་རྡོ་རྗེ་གཡོན་ཐོད་ཁྲག་དུར་ཁྲོད་ 
ཆས་བརྒྱད་ཀྱིས་བརྒྱན་པ༔ ཞབས་གྱད་སྟབས་སུ་རོལ་བ་དེ་ཡིས་སྲིན་པོ་རྣམས་ལ་བྱ་ 
སྤྱོད་ཀྱི་རྒྱུད་སྡེ་མང་པོའི་ཆོས་འཁོར་བསྐོར་ཞིང་ཐམས་ཅད་རིག་འཛིན་གྱི་ས་ལ་བཞུགས་ 
པ་ཤ་སྟག་གོ༔ བདག་གིས་ཞུས་པ་ཡུལ་གླིང་འདི་དག་གང་ཡིན་ལགསཿ 
ཌཱ་ཀིའི་ཞལ་ནས་ཆགས་བྲལ་རྡོ་རྗེ་འབར་བའི་རྫོང་དུ་གྲགས༔ སྟོན་པ་རྡོ་རྗེ་དྲག་ 
པོ་རྩལ་དང་འཁོར་སྲིན་པོ་ཕོ་མོ་བྱམས་བརྩེ་དང་ལྡན་པ་རིག་འཛིན་གྱི་ཚོམ་བུ་ཆོས་གསང་
སྔགས་བྱ་སྤྱོད་ཀྱི་རྒྱུ་སྡེ་མཐའ་ཡས་པ་སྟོན་ཅིང༔ ཡུལ་ནི་དགའ་བ་ཚལ་ཞེས་ཟེར༔ གྲོང་ 
ཁྱེར་ལ་མཐོང་ན་སྤྲོ་ཞེས་གྲགས༔ རི་བོ་འོད་འབར་མཐའ་ཡས་པའི་རྩེ་ཞེས་པའོ༔ འདི་ 
མཐོང་བའང་ལས་དང་སྐལ་བ་རེ་ལྡན༔ ཞེས་གསུངས་སོ༔ དེ་ནས་བདག་གིས་ཨོ་རྒྱན་ 
རཀྵི་ཏ་ལ་ཞུས་པ༔ ཀྱེ་ཧོ༔ དུས་གསུམ་རྒྱལ་བ་ཐམས་ཅད་ཀྱི༔ སྐུ་ཡི་གསང་བ་གསུམ་ 
རྫོགས་གར༔ ཨོ་རྒྱན་རྡོ་རྗེ་དྲག་པོ་རྩལ༔ མཁྱེན་བརྩེ་ནུས་པའི་གཏེར་ཆེན་གྱིས༔ སྐལ་ 
བཟང་བདག་ལ་ཐུགས་རྗེས་དགོངས༔ ལས་སྒྲིབ་བག་ཆགས་སྦྱང་བ་དང༔ སྨིན་ཅིང་
42

༄༅། །ཟབ་གཏེར་ཆོས་ཀྱི་མཛོད་ཁང༌།
གྲོལ་བར་མཛད་དུ་གསོལ༔ ཞེས་ཞུས་ཚེ༔ གུ་རུ་ཉིད་རྡོ་རྗེ་རྣམ་པར་འཇོམས་པའི་ཚུལ་ 
བཟུང་ནས་ཁྲོ་བོ་སྨེ་བ་བརྩེགས་པ་དང་ལག་ན་རྡོ་རྗེའི་དབང་ལུང་རྒྱུད་སྒྲུབ་ཐབས་དང་ 
བཅས་རྣམས་གནང་བྱུང་བའི་མོད་ལས་ཐམས་ཅད་རིག་པའི་གཏེར་སྒྲོམ་དུ་བཞག་ལ་ 
ཡེ་ཤེས་ཀྱི་དབྱིངས་སུ་རྒྱས་བཏབ་བོ༔ དེ་ནས་ཡང་གསུངས་པ༔ ཨཻ༔ ལས་སྐལ་ལྡན་ 
པའི་བུ་ཁྱོད་སྙན་གསོན་དང༔ གཟུངས་འཛིན་སེམས་ཀྱི་གཤིས་ལུགས་ལས༔ ཤར་ 
བའི་སྣ་ཚོགས་སྣང་བ་རྣམས༔ ཡེ་ཤེས་ཆེན་པོའི་རོལ་པ་རུ༔ ལ་བཟླ་ངང་བཞག་ཐག་ 
ཆོད་གལ༔ རྡོ་རྗེ་འབར་བའི་རིམ་པའི་བཅུད༔ མ་བརྗེད་རིག་པའི་དཀྱིལ་དུ་སྦོས༔ ད་ 
ལྟ་སྤེལ་བའི་དུས་མ་ཡིན༔ ས་བོན་འོད་ཟེར་གོ་ཆ་ཡི༔ སྤྲུལ་པ་ལྷུན་གྲུབ་རྒྱ་མཚོར་གཏོད༔ 
བརྟུལ་ཞུགས་མཆོག་གི་དཔའ་གདེང་བསྐྱེད༔ ངེས་མེད་སྤྲེལ་རྫོང་འགྲིམ་ལ་བཞུགས༔ 
བརྟུལ་ཞུགས་མངོན་གྱུར་འགྲོ་དོན་འབྱུང༔ ཁྱོད་ནི་ལས་དང་སྐལ་བ་ལྡན༔ མ་རྗེད་གདམས་ 
ངག་སེམས་ལ་ཟུང༔ ང་ནི་ཁྱོད་དང་འབྲལ་མེད་ཡིན༔ ཨེ་ཧཾ་ཀ་ཕཊཿ༔ ཅེས་གསུངས་སོ༔ 
དེ་ནས་ཡང་ཕྱིན་པའི་ཚེ་ལྷོ་གསེར་རི་སེར་པོ་འོད་འབར་བ་ལྗོན་ཤིང་འདབ་སྟོང་དགྱེས་ 
པ་ལས་ཤིང་ཏོག་སུ་ར༔ ཞུམ་མྱེ༔ ཨ་འབྲུ༔ ཤ་རུམ་ཏ་ལ་སོགས་ཁ་དོག་དྲི་རོ་ནུས་པ་ 
ཕུན་སུམ་ཚོགས་པ་མང་པོ་ལྕུགས་པ༔ གསེར་གྱི་དྲིལ་བུ་གཡེར་ཁ་སྣ་ཚོགས་པ་ལས་ 
ཆོས་སྒྲ་འུར་བ༔ སྐྱེད་མོའི་ཚལ་དང་མེ་ཏོག་སེར་མདངས་དང་ལྡན་པ༔ དྲི་བསུང་འཐུལ་ 
བ༔ འཇའ་འོད་ཀྱི་གུར་ཕུབ་པ༔ མཐོང་བ་ཙམ་གྱིས་གསལ་བའི་ཉམས་ཚད་མེད་པ་ 
དང་ལྡན་པ༔ རི་དེ་ལ་བརྟེན་པའི་ཕོ་བྲང་སེར་པོ་དགུང་ལ་བསྙེགས་པ་ནང་ཐོད་པའི་སྐུ་ 
མཁར་ཅན་གདན་རུ་རུ་ཏྲ་ཕོ་མོ་ཐབས་ཤེས་ཉི་ཟླའི་ཁར་ཨོ་རྒྱན་རཀྟ་རཏྣ་དྲག་པོ་རྩལ་ 
ཞེས་བྱ་བ་ཞི་མ་ཁྲོ་འཛུམ་གཏུམ་རྔམ་སྒེག་པ་གཡས་ནོར་བུའི་དབྱུག་པ་དང་གཡོན་ཐོད་
43

༄༅། །ཟངས་མདོག་དཔལ་རིའི་མཐོང་སྣང་སྐོར།
ཁྲག་བསྣམས་པ༔ སྐུ་ལ་དུར་ཁྲོད་དཔལ་ཆས་རྫོགས་པ་ཞབས་གྱབ་སྟབས་སུ་རོལ་པའི་ 
དེ་ཡིས་སྲིན་པོ་ཕོ་མོ་རྣམས་ལ་རྣལ་འབྱོར་ཡོ་གའི་རྒྱུད་སྡེ་མང་པོའི་ཆོས་འཁོར་བསྐོར་ 
ཞིང་ཐམས་ཅད་རིག་པ་འཛིན་པའི་ས་ལ་སྦྱོར་བ་ཤ་སྟག་གོ༔ བདག་གིས་ཡུལ་གླིང་ 
འདི་དག་གང་ཡིན་ལགས་ཞུས་ཚེ༔ ཌཱ་ཀིའི་ཞལ་ནས་འདོད་འབྱུང་རཏྣ་འབར་བའི་ 
རྫོང་དུ་གྲགས༔ སྟོན་པ་རཏྣ་ཡིད་བཞིན་རྩལ་འཁོར་སྲིན་པོ་ཕོ་མོ་མཁྱེན་བརྩེ་དང་ལྡན་ 
པ་རིག་འཛིན་གྱི་ཚོམ་བུ་ཆོས་གསང་སྔགས་རྣལ་འབྱོར་གྱི་རྒྱུད་སྡེ་མཐའ་ཡས་པ་སྟོན་
ཅིང༔ ཡུལ་ནི་འདོད་འབྱུང་ཚལ་དུ་གྲགས༔ གྲོང་ཁྱེར་ལ་དྲན་ན་དགའ་ཞེས་གྲགས༔ 
རི་བོ་འོད་ཟེར་སྣ་ཚོགས་པའི་རྩེ་ཞེས་པའོ༔ འདི་མཐོང་བ་ཡང་ལས་དང་སྐལ་བ་བཟང་ 
པོ་དང་ལྡན་པ་ཡིན་གསུངས༔
དེ་ནས་བདག་གིས་ཨོ་རྒྱན་རཀྵ་རཏྣ་རྩལ་ལ་ཞུས་པ༔ ཀྱཻ་ཧོ༔ དུས་གསུམ་རྒྱལ་བ་ 
ཐམས་ཅད་ཀྱི༔ ཡོན་ཏན་གསང་བ་གསུམ་རྫོགས་གར༔ ཨོ་རྒྱན་རཏྣ་དྲག་པོ་རྩལ༔ མཁྱེན་ 
བརྩེ་ནུས་པའི་གཏེར་ཆེན་གྱིས༔ སྐལ་བཟང་བདག་ལ་ཐུགས་རྗེས་དགོངས༔ ལས་སྒྲིབ་ 
བག་ཆགས་སྦྱངས་པ་དང༔ སྨིན་ཅིང་གྲོལ་བར་མཛད་དུ་གསོལ༔ ཞེས་ཞུས་ཚེ༔ གུ་རུ་ 
ཉིད་རཏྣ་ཡིད་བཞིན་དབང་གི་རྒྱལ་པོའི་ཚུལ་བཟུང་ནས༔ ཁྲོ་བོ་རྣམ་པར་རྒྱལ་བའི་ 
གཤིན་རྗེའི་འོད་ཟེར་མཐའ་ཡས་སྒྲོལ་དམར་རབ་ཏུ་བརྩེགས་པའི་རྒྱུད་སྒྲུབ་ཐབས་དབང་ 
བཀའ་གཏད་དང་བཅས་པ་རྣམས་གནང་བྱུང་བའི་མོད་ལ༔ ཐམས་ཅད་རིག་པའི་གཏེར་ 
སྒྲོམ་དུ་གཞུགས་ཆོས་དབྱིངས་ཡངས་པའི་བྲག་ལ་རྒྱས་བཏབ་ནས་ཡེ་ཤེས་འགག་མེད་ 
གསལ་བས་གཏེར་སྲུང་བྱས་ལ་བཞག་གོ༔ དེ་ནས་ཡང་གསུངས༔ ཨཻ༔ ལས་དང་ལྡན་ 
པའི་བུ་མཆོག༔ སྣང་སྲིད་འཁོར་འདས་ཆོས་ཀུན༔ སྐུ་དང་ཡེ་ཤེས་རོལ་པ༔ འཁོར་བ་
44

༄༅། །ཟབ་གཏེར་ཆོས་ཀྱི་མཛོད་ཁང༌།
ལྟར་དུ་མ་ཞེན༔ རྡོ་རྗེ་གསུམ་དུ་ལམ་ཁྱེར༔ མན་ངག་བདུད་རྩིའི་ཐིགས་པ༔ གཞན་ལ་ 
ཟག་ཏུ་མ་ཤོར༔ ད་དུང་སྤེལ་བའི་དུས་མེད༔ གནུབས་བན་བསོད་ནམས་བཟང་པོའི༔ 
སྐྱེ་རྟགས་རིག་འཛིན་ཉི་མར༔ གཏན་ཕོབ་ལེགས་པར་གཏོད་ལ༔ བརྟུལ་ཞུགས་རིག་ 
པའི་ངོ་སྤྲོད༔ བྱང་རོང་ཕྱོགས་སུ་འབྱོན་ཚལ༔ འགྲོ་དོན་བསམ་ཡས་ཨེ་མ༔ སྐལ་བཟང་ 
ནུས་ལྡན་ཁྱོད་ཀྱིས༔ མ་བརྗེད་ཐུགས་ལ་ཞོག་ལགས༔ ཕ་དང་བུ་གཉིས་འབྲལ་མེད༔ 
དད་པ་མོས་གུས་རེམ་ཞིག༔ ཨ་ཨཱ་ཕཊ༔ ཅེས་གསུངས་སོ༔ དེ་ནས་ཡང་ཕྱིན་པའི་ཚེ་ 
ཟངས་རི་དམར་པོ་འོད་འབར་བ༔ ལྗོན་ཤིང་སྣ་ཚོགས་སྦུད་པ༔ མེ་ཏོག་པུཥྤ་དམར་པོ༔
ཨུཏྤལ་དམར་སེརཿ༔ ཀུན་དྷ་ཀ་དཀར་ལ་དམར་མདངས་ཆགས་པ༔ སི་ལ་ཧ་དྲི་བསུང་
འཐུལ་བ་མང་པོས་མཛེས་པ༔ འཇའ་ཟེར་སྣ་ཚོགས་པའི་གུར་ཁང་འཁྲིགས་པ༔ འདི་
ཉིད་མཐོང་བ་ཙམ་གྱིས་མི་རྟོག་པའི་ཉམས་ཚད་མེད་དང་ལྡན་ལ༔ རི་བོ་དེ་ལ་བརྟེན་
པའི་ཕོ་བྲང་དམར་པོ་དགུང་ལ་བསྙེགས་པའི་ནང་ཐོད་པའི་སྐུ་མཁར་ཅན་གདན་རུ་ཏྲ་
དམ་སྲི་བསྣོལ་བའི་སྟེང་༔ ཉི་ཟླའི་ཁར་ཨོ་རྒྱན་པདྨ་རཀྴ་ཞེས་བྱ་བ་ཞི་མ་ཁྲོ་འཛུམ་གཏུམ་
རྔམ་སྒེག་པ་གཡས་ཟངས་ཀྱི་པདྨ་དམར་པོ་དང་གཡོན་གྲི་གུག་དགུ་ལ་བརྟེན་པ༔ དུར་
ཁྲོད་དཔལ་ཆས་རྫོགས་པ༔ ཞབས་གྱད་སྟབས་སུ་རོལ་བ་དེ་ཡིས་འཁོར་སྲིན་པོ་ཕོ་མོ་
རྣམས་ལ་ཐབས་བསྐྱེད་པའི་རིམ་པ་བདེན་གཉིས་དབྱེར་མེད་ལྷག་པའི་ཆོས་སྐུ་ཆེན་པོ་
མངོན་དུ་བྱུང་ནས་བཏོན་པས་ཐམས་ཅད་རིག་འཛིན་གྱི་ས་ལ་སྦྱོར་བ་ཤ་སྟག་གོ༔ བདག་
གིས་ཡུལ་གླིང་འདི་དག་གང་ཡིན་ལགས་ཞུས་ཚེ༔ ཌཱ་ཀིའི་ཞལ་ནས་བསམ་འགྲུབ་པདྨ་
འབར་བའི་རྫོང་དུ་གྲགས༔ སྟོན་པ་བདེ་ཆེན་འདུས་པ་རྩལ་དང་འཁོར་སྲིན་པོ་ཕོ་མོ་ 
དད་བརྩོན་མཁྱེན་དཔྱོད་དང་ལྡན་པ་རིག་འཛིན་གྱི་ཚོམ་བུ་ཆོས་གསང་སྔགས་བསྐྱེད་
45

༄༅། །ཟངས་མདོག་དཔལ་རིའི་མཐོང་སྣང་སྐོར།
པའི་རིམ་པ་མཐའ་ཡས་པ་སྟོན་ཅིང༔ ཡུལ་ནི་འདོད་འབྱུང་ཆགས་བྲལ་པདྨའི་ཚལ་ 
ཞེས་གྲགས༔ གྲོང་ཁྱེར་ནི་ཡིད་ལ་དགྱེས་ཞེས་གྲགས༔ རི་བོ་གྲི་རུ་རྩེ་པ་ཞེས་བྱའོ༔ འདི་ 
མཐོང་བ་ཡང་ལས་དང་སྐལ་བ་བཟང་པོ་དང་ལྡན་པ་ཡིན་ནོ་གསུངས༔ དེ་ནས་བདག་ 
གིས་ཨོ་རྒྱན་པདྨ་རཀྴ་ལ་ཞུས་པ༔ ཀྱེེ་ཧོ༔ དུས་གསུམ་རྒྱལ་བ་ཐམས་ཅད་ཀྱི༔ གསུང་ 
གི་གསང་བ་གསུམ་རྫོགས་གརཿ༔ ཨོ་རྒྱན་པདྨ་དྲག་པོ་རྩལ༔ མཁྱེན་བརྩེ་ནུས་པའི་གཏེར་ 
ཆེན་གྱིས༔ སྐལ་བཟང་བདག་ལ་ཐུགས་རྗེས་དགོངས༔ ལས་སྒྲུབ་བག་ཆགས་སྦྱངས་ 
པ་དང་༔ སྨིན་ཅིང་གྲོལ་བར་མཛད་དུ་གསོལཿ༔
ཞེས་ཞུས་ཚེ༔ གུ་རུ་ཉིད་པདྨ་ཆགས་བྲལ་བདེ་བའི་དབང་ཕྱུག་གི་ཚུལ་བཟུང་ནས་ 
ཏནྟྲ་བཅུ་གསུམ་གྱི་དབང་ལུང་རྒྱུད་སྒྲུབ་ཐབས་མན་ངག་དང་བཅས་པ་རྣམས་གཏད་པ་ 
བཞིན་དུ་ཆོས་ཉིད་དགོངས་པའི་ཀློང་དུ་རྒྱས་བཏབ་ལ་བཞག་གོ༔ དེ་ནས་ཡང་གསུངས་ 
པ༔ ཨཻ༔ ལས་ལྡན་རིགས་ཀྱི་བུ་མཆོག་གསོན༔ སྣང་སྲིད་འཁོར་འདས་གཉིས་བསྡུས་ 
ཆོས༔ ལྷག་པ་ཀུན་རྫོབ་བདེན་པར་གནས༔ དོན་དམ་དཀོར་བདུན་ལྟར་དུ་སྟོང༔ སྣང་ 
སྟོང་རོ་མཉམ་ཆེར་པོར་བཞུགས༔ ཉོན་མོངས་ཡེ་ཤེས་དབྱིངས་སུ་བརྡལ༔ དམ་རྫས་ 
ཤ་ལྔ་བདུད་རྩི་སྦྱོར༔ བླ་མེད་གསང་བའི་དོན་མི་སྤོང་༔ རྡོ་རྗེའི་བླ་མ་བརྩི་བཀུར་བྱེད༔ 
སྔགས་གསུམ་ཕྱག་རྒྱ་བཞི་མི་གཅོད༔ ཡང་དག་ལམ་ཞུགས་སྐལ་བཟང་བརྩེ༔ གང་ 
ཤར་སྐུ་གསུམ་ཡེ་ཤེས་སུ༔ ཕྱམ་བརྡལ་དེ་བཞིན་ཉིད་དབྱིངས་བལྟ༔ ཟབ་གསང་མཆོག་ 
གི་མན་ངག་རྣམས༔ མ་རྗེད་དགོངས་པའི་ཀློང་ལ་སྟིམས༔ རང་རིག་གསལ་བའི་སྒྲོམ་ 
དུ་ཚུདཿ༔ ད་ལྟ་སྤེལ་བའི་དུས་མ་ཡིན༔ ཟུར་བན་འགྲོ་འདུལ་རྡོ་རྗེ་ཡི༔ སྤྲུལ་པ་ཀརྨ་མ་ 
ཎིར་གཏོདཿ༔ རྟུལ་ཞུགས་རིག་པའི་ངོ་སྤྲོད་ལ༔ མི་མེད་ཚ་རོང་གནས་སུ་མངག༔ རང་
46

༄༅། །ཟབ་གཏེར་ཆོས་ཀྱི་མཛོད་ཁང༌།
འབྲས་མངོན་གྱུར་འགྲོ་དོན་འབྱུང༔ ལས་སྐལ་ལྡན་པའི་ནུས་ལྡན་གླིང༔ མ་རྗེད་བདག་ 
ལ་གསོལ་བ་ཐོབ༔ འབྲལ་བ་མེད་དོ་སྙིང་གི་བུ༔ ཞེས་གསུངས་སོ༔ དེ་ནས་ཡང་ཕྱིན་ 
པའི་ཚེ་བྱང་གཡུ་རི་ལྗང་གསལ་འོད་འབར་ལྗོན་ཤིང་སྣ་ཚོགས་སྤུངས༔ གསེར་གྱི་ཕྱེ་མ་ 
དང་གཡུ་ཡི་ནེའུ་གསིང་དྲི་བཟང་གི་སྤང་རི་མེ་ཏོག་སྣ་ཚོགས་ཀྱིས་རབ་ཏུ་མཛེས་པ༔ གཞན་
ཡང་མ་རྨོས་པའི་འབྲས་བུ་སུ་ཏ་ར་ཨིརྣ་སྤུད༔ སུ་ཡན་ཥ རོ་བརྒྱ་ལྡན་སོགས་བཟའ་ 
བའི་རིགས་བསམ་གྱིས་མི་ཁྱབ་པ་མང་པོས་ཁེབས་པ༔ ཕྱོགས་ཐམས་ཅད་དུ་འཇའ་ 
འོད་དང་རིན་པོ་ཆེ་དྲ་བ་མིག་མང་རིས་སུ་བྲེས་པ༔ སྐྱེད་མོའི་ཚལ་དང་བྱ་རིགས་སྣ་ 
ཚོགས་པས་ཆོས་སྒྲ་འུར་བ༔ འདི་མཐོང་བ་ཙམ་གྱིས་དགའ་བདེ་ཚད་མེད་པ་དང་ལྡན་ 
ལ༔ རི་བོ་དེ་ལ་བརྟེན་པའི་ཕོ་བྲང་ཨིནྡྲ་ནཱི་ལ་ལས་གྲུབ་པའི་གཞལ་ཡས་ཁང་རྩེ་མོ་ 
དགུང་ལ་བསྙེགས་པ་དང་༔ ཐོད་པའི་སྐུ་མཁར་ཅན་གདན་དམ་སྲི་ཕོ་མོ་བསྣོལ་བའི་ 
སྟེང་ཐབས་ཤེས་ཉི་ཟླའི་ཁར༔ ཨོ་རྒྱན་ཀརྨ་འཛུ་ན་རྩལ་ཞེས་བྱ་བ་ཞི་མ་ཁྲོ་འཛུམ་གཏུམ་ 
རྔམ་སྒེག་པ༔ གཡས་རྡོ་རྗེ་རྒྱ་གྲམ་དང་གཡོན་ཐོད་ཁྲག་བསྣམས་པ༔ སྐུ་ལ་དུར་ཁྲོད་ 
དཔལ་ཆས་རྫོགས་པ༔ ཞབས་གཉིས་གྱད་སྟབས་སུ་རོལ་པ་དེ་ཡིས་འཁོར་སྲིན་པོ་ཕོ་ 
མོ་རྣམས་ལ་རྣལ་འབྱོར་བླ་ན་མེད་པའི་ཆོས་འཁོར་བསྐོར་ཞིང་ཐམས་ཅད་རིག་འཛིན་ 
གྱི་ས་ལ་སྦྱོར་བ་ཤ་སྟག་གོ༔ བདག་གིས་ཡུལ་གླིང་འདི་དག་གང་ཡིན་ལགས་ཞུས་ཚེ༔
ཌཱ་ཀིའི་ཞལ་ནས་ཕྲིན་ལས་མངོན་སྤྱོད་དྲག་པོའི་རྫོང་ཞེས་གྲགས༔ སྟོན་པ་ལས་རབ་
ཀརྨ་རྩལ་དང་འཁོར་སྲིན་པོ་ཕོ་མོ་ཐུགས་རྗེ་དང་ལྡན་པ་རིག་འཛིན་གྱི་ཚོམ་བུ་ཆོས་གསང་
སྔགས་རྣལ་འབྱོར་བླ་མེད་རྒྱུད་སྡེ་མཐའ་ཡས་པ་སྟོན་ཅིང༔ ཡུལ་ནི་བདེ་བྱེད་འབར་
བའི་ཚལ་ཟེར༔ གྲོང་ཁྱེར་ལ་མཇལ་ན་སྐྱིད་ཅེས་སུ་གྲགས༔ རི་བོ་འབིག་བྱེད་འོད་ཟེར་
47

༄༅། །ཟངས་མདོག་དཔལ་རིའི་མཐོང་སྣང་སྐོར།
གསུམ་པའི་རྩེ་ཞེས་བྱའོ༔ འདི་མཐོང་བ་ཡང་ཚོགས་སྨོན་ལས་འཕྲོ་དང་ལྡན་པ་ཡིན་ནོ༔ 
ཞེས་གསུངས་སོ༔ དེ་ནས་བདག་གིས་ཨོ་རྒྱན་ཀརྨ་འཛུ་ན་རྩལ་ལ་ཞུས་པ༔ ཀྱཻ་ཧོ༔ དུས་ 
གསུམ་རྒྱལ་བ་ཐམས་ཅད་ཀྱི༔ ཕྲིན་ལས་གསང་བ་གསུམ་རྫོགས་གར༔ ཨོ་རྒྱན་ཀརྨ་ 
དྲག་པོ་རྩལ༔ མཁྱེན་བརྩེ་ནུས་པའི་གཏེར་ཆེན་གྱིས༔ སྐལ་བཟང་བདག་ལ་ཐུགས་ 
རྗེས་དགོངས༔ ལས་སྒྲིབ་བག་ཆགས་སྦྱངས་པ་དང༔ སྨིན་ཅིང་གྲོལ་བར་མཛད་ 
གསོལ༔ ཞེས་ཞུས་ཚེ༔
གུ་རུ་ཉིད་ལས་རབ་བདེ་ཆེན་འཛུ་ན་རྩལ་གྱི་ཚུལ་བཟུང་ནས་ཕུར་པ་རྡོ་རྗེ་གོ་ཁྲབ༔ 
རྟ་མགྲིན་གསང་བ་འདུས་པ༔ ཕྱག་ན་རྡོ་རྗེ་ཕྲིན་ལས་ཀུན་འདུས་རྣམས་ཀྱི་རྒྱུད་སྒྲུབ་
ཐབས་དབང་ལུང་མན་ངག་དང་བཅས་ཏེ་གནང་བ་རྣམས་འགྱུར་མེད་རིག་པ་ཡེ་ཤེས་ 
ཀྱི་ཀློང་དུ་རྒྱས་གདབ་ལ་བཞག་གོ༔ དེ་ནས་ཡང་གསུངས་པ༔ ཨཻ༔ ལས་ལྡན་རིགས་ 
ཀྱི་བུ་མཆོག༔ སྣང་སྲིད་འཁོར་འདས་གཉིས་བསྡུས༔ གཞི་མེད་རྩ་བྲལ་རོལ་པ༔ ལྷག་ 
པའི་བདེན་གཉིས་དབྱེར་མེད༔ ཆོས་སྐུ་ཆེན་པོར་གྲོལ་ལོ༔ ཉོན་མོངས་མ་སྤངས་ཡེ་ཤེས༔ 
ཤ་ལྔ་བདུད་རྩིའི་རང་བཞིན༔ ཉི་ཤུ་རྩ་ལྔའི་དམ་ཚིག༔ སྲོག་གི་གཏའ་རུ་འཛིན་དགོས༔ 
མན་ངག་གསང་བའི་མདོ་རྩ༔ མ་རྗེད་དགོངས་པའི་ཀློང་དུ༔ རྒྱས་ཐོབ་ཡེ་ཤེས་སྦུབས་ 
ཚུད༔ ད་དུང་སྤེལ་བའི་དུས་མིན༔ གཉགས་བན་ཡེ་ཤེས་རྡོ་རྗེའི༔ སྤྲུལ་པ་པདྨ་མ་ཎིར༔ 
གཏོད་ལ་རིག་པའི་ངོ་སྤྲོད༔ མི་མེད་ལུང་པར་བསྒྲོད་ནས༔ ལྷོ་རྒྱུད་འགྲོ་དོན་འབྱུང་ཞིང༔ 
རང་འབྲས་བརྟུལ་ཞུགས་མངོན་གྱུར༔ ལས་ལྡན་ནུས་ལྡན་རྡོ་རྗེ༔ མ་རྗེད་བདག་ཉིད་ 
བསྒོམས་དང༔ དབང་དང་དངོས་གྲུབ་སྟེར་ཞིང༔ འབྲལ་བ་མེད་དོ་བུ་མཆོག༔ ཨ་ཨཱ་ 
ཕཊ༔ཅེས་གསུངས་སོ༔ དེ་ནས་ཡང་ཕྱིན་པས་མཚོ་སྔོ་དངས་ངེ་བ་གཅིག་བསྒོདཿ༔ ཡང་
48

༄༅། །ཟབ་གཏེར་ཆོས་ཀྱི་མཛོད་ཁང༌།
ཕྱིན་པའི་མཚོ་དམར་ལྡེམ་མེ་བ་གཅིག་བརྒལ༔ ཡང་ཕྱིན་པས་མཚོ་སེར་ཀྱི་ལེ་བ་གཅིག་ 
གི་ཕ་རི་ལ་སླེབས་ཚེ༔ རིན་པོ་ཆེ་སྣ་ལྔ་ལས་གྲུབ་པའི་རི་བོ་ཆེ་བརྗིད་རྩ་བ་བརྟན་པ་རྩི་ 
ཤིང་སྣ་ཚོགས་དང༔ མེ་ཏོག་ཁ་དོག་བཀྲ་བ་མང་པོ་སྤུད་པ༔ དྲི་བཟང་གི་ངད་པ་འཐུལ་ 
བ༔ ལྗོན་བཟང་འདབ་སྟོང་བཀྲ་བ་ལ་དྲིལ་བུ་གཡེར་ཁས་མཛེས་པ༔ དེ་དག་ལས་ཟབ་
མོ་སྟོང་པ་ཉིད་ཀྱི་རང་སྒྲ་སྒྲོགས་པ༔ འཇའ་འོད་ཀྱི་ཐིག་ལེའི་དྲ་བ་མིག་མང་རིས་སུ་བཀྲ་ 
བ༔ དེ་ལྟ་བུའི་ཀློང་དེར་རབ་འཇིགས་རྔམ་བརྗིད་རོལ་བའི་ཕོ་བྲང་ཐོད་མཁར་བང་རིམ་ 
དགུ་པ་ཙིཏྟའི་འཕྱང་པ་བསྒྲིལ་བ༔ རྒྱུ་མའི་དྲ་བ་དང་དྲྭ་ཕྱེད་སྤྲས་པ༔ མིག་འབྲས་མང་ 
པོའི་བར་ཚག་དང་ཞིང་ཆེན་གྱི་ཡ་ཕུབ༔ མི་རོའི་རྒྱལ་མཚན་སོགས་རུ་ཏྲའི་ཕུང་པོ་ལས་
གྲུབ་པའི་གཞལ་གཡས་ཁང་ནང་རིན་པོ་ཆེ་སྣ་བཞི་ལས་གྲུབ་པའི་དལ་དབུས༔ བྱོལ་
སོང༌གཙོ་བརྒྱད་པད་ཉི་ཟླ་བ་རྒྱས་པའི་ཁར་སོ་རྒྱན་རཀྵ་བུདྡྷ་ཐོད་ཕྲེང་རྩལ་དམར་
སྨུག་དབུ་བཅོ་བརྒྱད་ཕྱག་སོ་དྲུག་ཁྲོ་གཏུམ་གར་དགུའི་ཉམས་རྫོགས་པ༔ ཡེ་ཤེས་ཀྱི་
མེ་དང་དུད་སྤྲིན་འཁྲིགས་པའི་ཀློང་དུ་ཞབས་རྣམས་རབ་ཏུ་བསྒྲད་པ༔ དུར་ཁྲོད་ཆས་
བརྒྱད་ཀྱིས་བརྒྱན་པ༔ ཐུགས་མཁྱེན་བརྩེ་ནུས་གསུམ་གྱི་ཡོན་ཏན་དང་ལྡན་པ༔ དེ་ཡི་ 
འཁོར་དུ་སྲིན་པོ་ཕོ་མོ་བསམ་གྱིས་མི་ཁྱབ་པ་རྣམས་ལ་གསང་སྔགས་རྡོ་རྗེ་ཐེག་པའི་
ཆོས་སྒོ་མཐའ་ཡས་པ་སྟོན་ཅིང༔ དེ་དག་ཐམས་ཅད་ཀྱང་རིག་པ་འཛིན་པའི་ས་ལ་སྦྱོར་ 
བ་ཤ་སྟག་གོ༔ འདི་མཐོང་བ་ཙམ་གྱིས་ཉམས་དང་རྟོགས་པའི་ཡོན་ཏན་བསམ་གྱིས་ 
མི་ཁྱབ་པ་འཆར་རོ༔ བདག་གིས་ཡུལ་གླིང་འདི་དག་གང་ཡིན་ལགས་ཞུས་ཚེ༔ ཌཱ་ཀིའི་ 
ཞལ་ནས༔ སྲིན་ཡུལ་ལངྐ་འདུད་ན་དགའ་བའི་རྫོང་དུ་གྲགས༔ སྟོན་པ་རཀྵ་ཐོད་ཕྲེང་ 
རྩལ་དང་འཁོར་སྲིན་པོ་ཕོ་མོ་རིག་འཛིན་གྱི་ཚོམ་བུར་ཆོས་གསང་སྔགས་ཕྱི་ནང་གསང་
49

༄༅། །ཟངས་མདོག་དཔལ་རིའི་མཐོང་སྣང་སྐོར།
བའི་སྒོ་འཕར་འབྱེད་ཅིང༔ཡུལ་ནི་བཀོད་པ་མཛེས་ལྡན༔ གྲོང་ཁྱེར་ལ་འདོད་འབྱུང་ 
དཔལ་ཞེས་གྲགས༔ རི་བོ་གསལ་ལྡན་གདེངས་ཅན་འཇོག་པོའི་ཐོད་དུ་བཅིངས་པའི་ 
རྩེ་ཞེས་བྱའོ༔ དག་པའི་སྣང་ཉམས་འདི་ལྟ་བུ་ནི་གང་ཟག་སྔོན་སྨོན་ལས་འཛོམས་དད་ 
པ་དག་སྣང་ཅན་གྱི་སྤྱོད་ཡུལ་ལོ༔ ཞེས་གསུངས་སོ༔ 
དེ་ནས་བདག་གིས་ཨོ་རྒྱན་རཀྵ་ཐོད་ཕྲེང་རྩལ་ལ་ཞུས་པ༔ ཀྱཻ་ཧོ༔ དུས་གསུམ་རྒྱལ་ 
བ་ཐམས་ཅད་ཀྱི༔ ཐུགས་ཀྱི་གསང་བ་གསུམ་རྫོགས་གར༔ ཨོ་རྒྱན་རཀྵ་ཐོད་ཕྲེང་རྩལ༔ 
མཁྱེན་བརྩེ་ནུས་པའི་གཏེར་ཆེན་གྱིས༔ སྐལ་བཟང་བདག་ལ་ཐུགས་རྗེས་དགོངས༔ 
ལས་སྒྲིབ་བག་ཆགས་སྦྱངས་པ་དང༔ སྨིན་ཅིང་གྲོལ་བར་མཛད་དུ་གསོལ༔ ཞེས་ཞུས་ 
ཚེ༔ གུ་རུ་ཉིད་བྷུདྷ་དབུ་འབུམ་རྩལ་གྱི་ཚུལ་བཟུང་ནས་གུ་དྲག་གསང་ཆེན་རྒྱལ་པོ༔
ཁྱད་འཕགས་རིག་འཛིན་ཕྱག་རྒྱ་ཟིལ་གནོན༔ མཁའ་འགྲོ་མ་ལས་ཀྱི་དབང་མོ་ཆེའི་
ཟབ་སྒྲུབ༔ ལམ་རིམ་གསལ་བའི་ཐེམ་སྐས་རྣམས་བཀའ་ལུང་དབང་ཁྲིད་མན་ངག་བཅས་ 
གཏད་རྒྱ་མཛད་པ་བཞིན༔ བདག་གིས་ཀྱང་འོད་གསལ་ཡངས་པའི་གཏེར་བྲག་ལ་འགྱུར་ 
མེད་རིག་པའི་རྒྱས་གདབ་ལ་བཞག་གོ༔ དེ་ནས་ཡང་གསུངས་པ༔ ཨཻ༔ ལས་ལྡན་སྙིང་ 
གི་བུ་མཆོག༔ གཟུང་འཛིན་གཉིས་ཀྱི་སྣང་བ༔ གདོད་ནས་གྲུབ་པ་མེད་ན༔ ཞེན་ཆགས་ 
འཁྲུལ་པ་བསྐྱུར་ལེགས༔ ཉོན་མོངས་དུག་ལྔ་དུག་གསུམ༔ ཆགས་སྡང་འཁོར་བའི་ཁ་ 
དཔོན༔ ཁྱོད་ཀྱང་གཏེར་སྟོན་ཡིན་ན༔ བཤད་སྒྲུབ་ལག་རྗེས་དགོས་སོ༔ ཆོས་བརྒྱད་ 
འདུ་འཛི་མང་པོ༔ རྣམ་གཡེང་ལེ་ལོ་འཁྲུལ་འཁོར༔ ཚོགས་དྲུག་སྒྱུ་མའི་ལྟད་མོ༔ མ་ 
ཞེན་དབེན་པར་སོང་ལགས༔ སྣོད་བཅུད་མེ་ཆུ་མི་འཕྲོད༔ གཏེར་དང་འཕྲད་པའི་སྐལ་ 
བཟང༔ འཇིག་རྟེན་འཁོར་བ་རུ་ལོག༔ གནས་ཚུལ་གཞན་ལ་མ་བསྲེ༔ སྙིགས་མའི་
50

༄༅། །ཟབ་གཏེར་ཆོས་ཀྱི་མཛོད་ཁང༌།
རྩུབ་འགྱུར་དུས་སུ༔ དད་ཅན་བུ་མཆོག་དཀོན་ནོ༔ ཁ་གསལ་ལོག་ལྟ་ཅན་མང༔ དེ་ལ་ 
གདམས་ངག་མ་ཤོར༔ ཐོས་ཆུང་ང་རྒྱལ་ཅན་དང༔ བསྒོམ་ཆུང་འདོད་སྲེད་འཐུག་པོ༔ 
བློ་ཆུང་རྟོག་གེ་པ་ལ༔ ཟབ་གཏེར་ཡང་བཅུད་མ་ཤོར༔ མི་དྲག་ཐོབ་ཐང་ཆེན་པོ༔ བླ་ 
དཔོན་བྱ་གཞག་མང་པོ༔ འདོད་སྲེད་བཀའ་རྒྱ་གཏོར་འདོད༔ དེ་ལ་ཟབ་ཆོས་མ་སྦྱིན༔ 
རྗེ་བདུད་བུ་ལ་མ་འདུད༔ ཆགས་འབར་སྲིད་ལ་མ་བརྩེ༔ འདུ་འཛི་དཀོར་ལ་མ་འབྱམས༔ 
དེ་དག་སེམས་ལ་ཟུང་ཡ༔ མན་ངག་ཟབ་བཅུད་རྣམས་ཀྱང༔ ད་ལྟ་སྤེལ་བའི་དུས་མིན༔ 
མ་འོངས་སྙིགས་མའི་དུས་སུ༔ འབྲུ་ འཕྲོག བན་དྷརྨ་ཀུ་མུད༔ དེར་གཏོད་འགྲོ་དོན་ 
བསམ་ཡས༔ བུ་མཆོག་ནུས་ལྡན་རྡོ་རྗེ༔ རྒྱུན་དུ་ང་ཉིད་སྒོམས་དང༔ ཕྱི་ནང་རྐྱེན་སྣང་ 
སེལ་ཞིང༔ མཆོག་གི་དངོས་གྲུབ་ཐོབ་བོ༔ ཨ་ཨཾ་ཀ་ཕཊ༔ ཅེས་གསུངས་སོ༔ དེ་ནས་ 
ཡང་ཕྱིན་པའི་ཚེ་རི་བོ་ཙིཏྟའི་དབྱིབས་ལྟ་བུའི་སྐེད་པ་ན་ལུས་མེད་མཁའ་འགྲོའི་ཡུལ་ 
གླིང་བརྒྱ་དང་ཉི་ཤུ་རྩ་བརྒྱད་ཀྱི་ཚོགས་དཔོན་མཁའ་འགྲོ་རྡོ་རྗེ་ཕག་མོ་སོགས་ཀྱི་འདུ་
བ་ཆེན་པོ་བྱས་པའི་གྲལ་དབུས་སུ༔ རཏྣའི་ཁྲི་མཛེས་པ་ཞིག་སྣང་བ་དེ་རུ་བདག་ཀྱང་
དཔའ་བོ་མཁའ་འགྲོ་རྣམས་ཀྱིས་རོལ་མོ་སྣ་ཚོགས་སྦིར་ཞིང་བསུ་བ་བྱས་ཏེ་ཁྲི་དེ་རུ་ 
བསྡད༔ དེ་ཚེ་མཁའ་འགྲོ་མ་དཀར་སེར་དམར་ལྗང་བཞི་བྱུང་སྟེ་མགྲིན་གཅིག་ཏུ་འདི་ 
སྐད་ཟེར༔ ཨ་ཧོ༔ དགའ་འོ་སྐྱིད་དོ་མི་མིན་གྱི་ཞིང་ན༔ འཁྲུལ་སྣང་ཀུན་རྟོག་རྒྱུ་བ་ནི་ 
མ་མཆིས༔ འབྲོག་བན་སྤྲུལ་པ་འདིར་བྱོན་པ་ངོ་མཚར༔ ངེད་ཅག་མཁའ་འགྲོའི་ཚོགས་ 
དཔོན་ལ་བཞུགས་འཚལ༔ ཁྱོད་མེད་ཆགས་སྲེད་ཞེན་རྟོག་དེ་མེད་ཀྱང༔ སྔོན་སྨོན་རྟེན་ 
འབྲེལ་དག་པ་ཡིས་འདུད་དོ༔ ལྷ་དང་སྣང་བ་རང་སེམས་སུ་མཉམ་བརྡལ༔ དག་མཉམ་ 
རྡོ་རྗེ་འཆང་ཆེན་གྱི་བུ་ལ༔ ལུས་ངག་ཡིད་གསུམ་ཕྱི་ནང་གི་བཀོད་པ༔ ཞེན་མེད་མཎྜལ་
51

༄༅། །ཟངས་མདོག་དཔལ་རིའི་མཐོང་སྣང་སྐོར།
གསལ་བ་རུ་བཀྲམ་ནས༔ རྒྱལ་ཀུན་ཕྲིན་ལས་བུ་མཆོག་ལ་འབུལ་ལོ༔ སྐུ་གསུང་ཐུགས་ 
ཡོན་ཕྲིན་ལས་དེ་བསྐང་ངོ༔ ཞེས་ཟེར་ནས་ཕྱག་མཛད་དོ༔ དེ་ནས་མཁའ་འགྲོ་རྡོ་རྗེ་ 
ཕག་མོས་བྷནྡྷ་ལྕང་ལོ་ཅན་ཀོ་རོ་ཙ་ན་སྐྱ་ཕྱུ་རུ་རུ་བྱེད་པ་ཞིག་བདག་ལ་གནང་ཞིང་འདི་
སྐད་གསུངས་སོ༔
ཨེ་མ་ཧོ༔ གདོད་ནས་རྣམ་དག་འོད་གསལ་ཀློང༔ སྐུ་དང་ཡེ་ཤེས་རོལ་པར་སད༔ 
ངང་གནས་གཉུག་མའི་ཡེ་ཤེས་ནི༔ དོན་དམ་རྡོ་རྗེ་ཕག་མོ་ཞལ༔ ལས་སྒྲིབ་སྦྱོང་བའི་ 
མངོན་གསུམ་མཐོང༔ དད་པ་དག་སྣང་མོས་གུས་བསྐྱེད༔ དགོངས་པ་དབྱེར་མེད་དབང་ 
བསྐུར་ནས༔ བདེ་གསལ་མི་རྟོག་ཉམས་འབར་ཏེ༔ ལྷན་སྐྱེས་དཔའ་བོའི་ཞལ་མཇལ་ 
ནས༔ ཤར་གྲོལ་དུས་མཉམ་རྗེན་པར་མཐོང༔ རྣམ་སྨིན་ལུས་རྒྱ་བྲལ་མ་ཐག༔ རྔ་ཡབ་ 
རྒྱལ་བའི་གདུང་འཛིན་ཤོག༔ དེ་མ་ཐོབ་པར་གཞན་ཕན་གྱིས༔ གང་འདུལ་འགྲོ་དོན་ 
ནུས་པ་དང༔ འཁོར་བ་དོང་སྤྲུག་དབང་ཐོབ་ཤོག༔ ཨ་ཧཾ༔ སརྦ་སིདྡྷི་ཨ་བྷི་ཥིའུ་ཨོཾ་ཨཱ་ཧཱུྃ་ 
ཧྲཱིཿ༔ ཞེས་གསུངས་ཤིང་བདུད་རྩི་ཐིགས་པ་གསུམ་གནང་ནས་སྐུ་གསུང་ཐུགས་ཀྱི་དབང་ 
ཐོབ་བྱུང༔ དེ་ནས་གདམས་ངག་སྙིང་དང་འདྲ་བའི་སྒོ་ལྟ་བ་སེང་གེའི་ང་རོ༔ སྒོམ་པ་ 
བློ་འདས་ཡེ་ཤེས༔ སྤྱོད་པ་རྩོལ་བྲལ་ཟབ་མོ་གསུམ་གྱི་གནད་གསང་བཀའ་ཡིད་བཞིན་ 
གྱི་ནོར་བུ་ལྟ་བུ་ཞིག་གནང་ཡང་རེ་ཞིག་གུ་ཧྱ༔ དེ་ནས་ལུས་མེད་མཁའ་འགྲོ་ཉི་རྡུལ་ 
འཁྲིགས་པ་ལྟར་བྱུང་ནས་མགྲིན་གཅིག་ཏུ༔ ཨེ་ཨེ༔ ར་བཞི་དབྱར་གྱི་རྒྱལ་མོ༔ བཀའ་ 
དྲིན་ཆེ་བ་ཨེ་གོ༔ སྤང་སྔོན་མེ་ཏོག་རྒྱས་པས༔ མི་ཕྱུགས་སྐྱིད་པ་ཨེ་ནམ༔ ལྷོ་མོན་ 
དཔྱིད་ཀྱི་རྒྱལ་མོ༔ གསུང་དབྱངས་སྙན་པ་ཨེ་གོ༔ འགྲོ་བའི་སྣང་སེམས་སྤྲོ་ཞིངཿ༔ བཟའ་ 
བཏུང་ཆར་འབེབས་ཨེ་ནམ༔ རྟ་བདུན་གསལ་བའི་འོད་ཟེར༔ བཀྲག་མདངས་ལྡན་པ་
52

༄༅། །ཟབ་གཏེར་ཆོས་ཀྱི་མཛོད་ཁང་།
ཨེ་གོ༔ འགྲོ་བའི་མུན་པ་སེལ་ཞིང༔ གྲང་རེག་སྐྱོབ་པ་ཨེ་ནམ༔ སྟོང་གསལ་ནམ་མཁའ་ 
ཡངས་པ༔ རྒྱ་ཆད་བྲལ་བ་ཨེ་གོ༔ སྣང་སྲིད་འཁོར་འདས་རྒྱན་ཆ མ་འདྲེས་ཡོངས་ 
རྫོགས་ཨེ་ནམ༔ ལྟ་བ་ཀློང་ཆེན་ཡངས་པ༔ ཡེ་གྲོལ་ཡིན་པ་ཨེ་གོ༔ འཁྲུལ་སྣང་གདོད་ 
ནས་མ་གྲུབ༔ དབྱིངས་ཡེ་ཟུང་འཇུག་ཨེ་ནམཿ༔ སྒོམ་པ་གཅིག་ཤེས་ཀུན་གྲོལ༔ ཤར་ 
གྲོལ་ཡིན་པ་ཨེ་གོ༔ འགྱུ་རྟོག་རྩིས་གདབ་མི་དགོས༔ ཕྱམ་བརྡལ་ངང་བཞག་ཨེ་ནམ༔ 
སྤྱོད་པ་རྒྱལ་བའི་མྱུ་གུ༔ རང་གྲོལ་ཡིན་པ་ཨེ་གོ༔ ལས་འབྲས་བླང་དོར་མི་རྨོངས༔ ལྟ་ 
སྤྱོད་ཟུང་འབྲེལ་ཨེ་ནམ༔ ཉིན་མཚན་འོད་གསལ་རོལ་པ༔ འབྲལ་མེད་ཡིན་པ་ཨེ་གོ༔ 
རང་རིག་གཉུག་མའི་ཡེ་ཤེས༔ ལྷ་དང་ཞིང་ཁམས་ཨེ་ནམ༔ དག་མཉམ་ཟངས་མདོག་ 
དཔལ་རི༔ རང་སྣང་ཡིན་པ་ཨེ་གོ༔ སྙིང་དབུས་ཟངས་མདོག་དཔལ་རི༔ སེམས་རྟོག་ 
སྲིན་ཡུལ་ཨེ་ནམ༔ ཤར་ཆ་བརྡ་དང་དཔེ་ཆ༔ སྣང་བ་ལྷར་སྣང་ཨེ་གོ༔ མ་སྲིང་མཁའ་ 
འགྲོ་རྒྱ་མཚོ༔ འདུ་འབྲལ་མེད་པ་ཨེ་ནམ༔ རང་སྣང་ནུས་ལྡན་ཁྱེད་ཀྱི༔ རང་རྩལ་ཆོས་ 
བདག་ཨེ་གོ༔ རང་བྱུང་གདམས་པ་སྦྱིན་ལ༔ རང་འབྲས་མངོན་གྱུར་ཨེ་ནམ༔ ལྷུན་གྲུབ་ 
གསལ་བར་སྟོན་པའི༔ གནང་ཐོབ་མན་ངག་ཨེ་གོ༔ སྣོད་མིན་ལག་ཏུ་མ་སྟེར༔ རང་ 
ཉམས་སྦྱར་བ་ཨེ་ནམ༔ རྩ་རླུང་ཐིག་ལེའི་ཁམས་ན༔ ལྷན་སྐྱེས་ལྷ་རྫོགས་ཨེ་གོ༔ ངེད་ 
ཚོ་ལུས་མེད་མཁའ་འགྲོ༔ དབྱིངས་སུ་བཞུགས་པ་ཨེ་ནམ༔ ལྷ་མཐོང་འདྲེ་སྣང་མ་ཆེ༔ 
དམ་སྲི་ཉེ་བ་ཨེ་གོ༔ དག་མཉམ་ལམ་ཁྱེར་རེམ་དང༔ བར་ཆད་མི་འབྱུང་ཨེ་ནམ༔ འཇིག་ 
རྟེན་གཏམ་ལ་མ་ཉན༔ སྡུག་བསྔལ་སྟེར་ཡོང་ཨེ་གོ༔ ཆགས་སྡང་རོ་སྙོམས་མཛོད་དང༔ 
འདི་བདེ་ཕྱི་སྐྱིད་ཨེ་ནམཿ༔ སྐུ་འདིའི་འགྲོ་དོན་རྫོགས་མཐར༔ ངེད་གླིང་བྱོན་དགོས་ཨེ་ 
གོ༔ ཟག་མེད་བྱང་སེམས་རོལ་ལ༔ སྤྱོད་འདོད་ཆེ་བ་ཨེ་ནམཿ༔ ཀུན་མཁྱེན་དྲི་མེད་འོད་
53

༄༅། །ཟངས་མདོག་དཔལ་རིའི་མཐོང་སྣང་སྐོར།
ཟེར༔ ཁྱོད་དྲུང་བཞུགས་པ་ཨེ་གོ༔ རོ་སྙོམས་བརྟུལ་ཞུགས་མཛོད་དང༔ ཁྱད་འཕགས་ 
རིག་འཛིན་ཨེ་ནམཿ༔ སྤྲོ་བ་དེ་རིང་ཆེའོ༔ བཅུ་དྲུག་འབར་བ་ཨེ་གོ༔ ལྷུམ་ཞུགས་ཀུན་ 
བཟང་ཨེ་ནམ༔ ཟུང་འཇུག་སྐུ་གསུམ་ཨེ་མཿ༔ ཕྱམ་བརྡལ་སྤྲོས་བྲལ་ཨ་ཧོཿ༔ དབྱིངས་ 
རིག་འབྲལ་མེད་ཨ་ཧཾ༔ ཞེས་གསུངས་ནས་ཐམས་ཅད་ཀྱི་གཡས་སུ་ལན་གསུམ་སྐོར་ 
བ་བྱེད་པ་ལ༔ བདག་གིས་ཨ་ཧཾ་གི་ལམ་ལ་འདུན་པ་བཞག་པས་ཐམས་ཅད་ཀྱིས་ཨ་ 
ལ་ལ་ཧོ༔ ངོ་མཚར་ཆེ་ཞེས་གསུངས་སོ༔ དེ་ནས་ཡེ་ཤེས་ཀྱི་མཁའ་འགྲོ་མ་དེ་ཡིས་ད་ 
བཞེངས་དང་༔ ཕ་ཅིག་གུ་རུ་རིན་པོ་ཆེའི་སྐུ་དྲུང་དུ་བྱོན་དང་གསུངས་པ་ལ༔ བདག་ 
གིས་ལེགས་སོ་ཞུས་ནས་ལུས་མེད་མཁའ་འགྲོའི་ཚོགས་དཔོན་མཛད་པའི་སྨོན་ལམ་
རྣམ་པར་དག་པ་བཏབ་ལ༔
དེ་ནས་ཕྱིན་པའི་ཚེ་རི་བོ་དཀར་སེར་དམར་ལྗང་རྩེ་མོ་བཞི་པ་གཡུ་ཡི་ན་བུན་འཐིབས་
པ༔ དྲི་བཟང་སྣ་ཚོགས་ཀྱི་ངད་པ་གཡོ་བ༔ མེ་ཏོག་མང་པོ་ཚར་དུ་དངར་བ༔ ལྗོན་བཟང་ 
དྲིལ་གཡེར་ཆོས་སྒྲ་འབྱིན་པ་མང་པོ་འཕྱང་བ༔ དེ་དག་གི་རྩེ་མོ་ན་ཤར་ཤེལ་གྱི་གཞལ་ 
མེད་ཁང༔ ལྷོ་གསེར་གྱི་གཞལ་མེད་ཁང༔ ནུབ་པདྨ་རཱ་གའི་གཞལ་མེད་ཁང༔ བྱང་ཨིནྡྲ་ 
ནཱི་ལའི་གཞལ་མེད་ཁང༔ སྒོ་དང་དབྱིབས་རྒྱན་མཛེས་པ༔ ཕྱི་གསལ་ནང་གསལ་དྲི་མེད་ 
འོད་ཀྱིས་གཞལ་ཡས་ཁང་མཐོང་བ་ཙམ་གྱིས་བདེ་སྟོང་འགྱུར་བ་མེད་པའི་ཡེ་ཤེས་རྒྱུད་
ལ་སྐྱེད་པའི་རང་བཞིན་ཅན་མཐོང་ཚེ༔ བདག་གིས་ཞིང་ཁམས་འདི་བཞི་པོ་གང་ཡིན་ 
ལགས་ཞུས་ཚེ༔ ཌཱ་ཀིའི་ཞལ་ནས༔ ཤར་ཕྱོགས་དྲི་མེད་འོད་ཀྱི་ཞིང་ཁམས༔ རི་བོ་མཐོང་ 
ན་སྐྱིད་པའི་རྩེ་ཞེས་གྲགས༔ འདི་ན་གུ་རུ་བདེ་ཆེན་རྒྱལ་པོ་བཞུགས༔ ཁོར་རིག་འཛིན་ 
གྱི་ཚོམ་བུ་ལ་བཀའ་འདུས་ཆོས་ཀྱི་རྒྱ་མཚོའི་མན་ངག་སྟེར་བ་ཡིན་གསུངས༔ ལྷོ་ཕྱོགས་
54

༄༅། །ཟབ་གཏེར་ཆོས་ཀྱི་མཛོད་ཁང་།
བདེ་ཆེན་རང་བྱུང་གི་ཞིང་ཁམས༔ རི་བོ་གསལ་ལྡན་འོད་འབར་བའི་རྩེ་ཞེས་གྲགས༔ 
འདི་ན་གུ་རུ་ཁྱད་འཕགས་རིག་འཛིན་བཞུགས༔ འཁོར་རིག་འཛིན་གྱི་ཚོམ་བུ་ལ་དམ་ 
ཆོས་དགོངས་འདུས་སྐོར་བཞིའི་ཆོས་གསུངས་པ་ཡིན་གསུངས༔ནུབ་མ་ཆགས་པདྨ་
འབར་བའི་ཞིང་ཁམས༔ རི་བོ་ཡ་ན་གྲུ་འཛིན་པའི་རྩེ་ཞེས་གྲགས༔ འདི་ན་གུ་རུ་འོད་ 
ཟེར་མཐའ་ཡས་པའི་རྒྱལ་པོ་བཞུགས༔ འཁོར་རིག་འཛིན་གྱི་ཚོམ་བུ་ལ་དབང་ཆེན་ 
གསུང་གི་ཆོས་སྒོ་མཐའ་ཡས་པ་སྟོན་པ་ཡིན་གསུངས༔ བྱང་ལས་རབ་གྲུབ་པའི་ཞིང་ 
ཁམས༔ རི་བོ་དྷ་ན་འབིག་བྱེད་པའི་རྩེ་ཞེས་གྲགས༔ འདི་ན་གུ་རུ་གཏུམ་དྲག་རྒྱལ་པོ་ 
བཞུགས༔ འཁོར་རིག་འཛིན་གྱི་ཚོམ་བུ་ལ་བླ་མེད་གསང་བའི་ཆོས་སྐོར་མཐའ་ཡས་ 
སྟོན་པ་ཡིན་གསུངས༔ དེ་ནས་ཡང་ཕྱིན་ཚེ་དབུས་ཀྱི་རི་བོ་མཆོང་གུར་ཕུབ་འདྲ་དབྱིབས་ 
ཙིཏྟ་གཟེངས་པ་ལྟ་བུའི་རྩེ་མོར༔ པདྨ་འོད་ཀྱི་གཞལ་ཡས་ཁང་ཤར་ཤེལ༔ ལྷོ་བཻ་ཌཱུརྱ་ 
ནུབ་པདྨ་རཱ་ག་བྱང་ཨིནྡྲ་ནཱི་ལ་ལས་གྲུབ་པ་ཕྱི་གསལ་ནང་གསལ་དྲི་མ་མེད་པ༔ གྲུ་བཞི་ 
སྒོ་བཞི་རྒྱན་རྟ་བབ་བང་རིམ་ཁྱུད་མོ་དང་བཅས་པ༔ རིན་ཆེན་་མང་པོའི་དྲ་བ་དང་དྲྭ་
ཕྱེད་མཛེས་པ༔ གསེར་གྱི་དྲིལ་བུ་དང་དངུལ་དཀར་གྱི་གཡེར་ཁ་ལས་དམ་པའི་ཆོས་ཀྱི་ 
རང་སྒྲ་སྒྲོགས་པ༔ ཤིང་ཡལ་འདབ་མེ་ཏོག་འབྲས་བུ་ལྡན་པ་མང་པོ་འཕྱངས་པ༔ བྱ་ཀ་ 
ལ་པིང་ཀ༔ རྨ་བྱ་དང༔ ཁྲུང་ཁྲུང༔ ངང་ངུར་ཀ་ལ་རི་སྐེག༔ ཀུ་ལནྟ༔ ནཻ་ཙོ་སོགས་ཀྱིས་ 
ཁྲུས་ཆབ་མཆོག་གི་རྫིང་བུ་ལ་རྩེ་ཞིང་གར་འཁྲབ་པ༔ རི་དྭགས་ཨུ་ཡུ་ར་སྒེག་བཟང༔ མཛེས་ 
སྤུ༔ དགའ་འཇོ༔ བདེ་འབར་སོགས་ཀྱིས་བྲོ་འཁྲབ་ཅིང་རྩེད་མོ་བྱེད་པ༔ ཁྱམས་རིན་ 
པོ་ཆེ་སྣ་ཚོགས་པའི་བར་ལ་བཻ་ཌཱུརྱའི་ཅག་གདབ་པ༔ དཔའ་བོ་དང་མཁའ་འགྲོ་མ་ 
བསམ་གྱིས་མི་ཁྱབ་པ་མང་པོས་མཆོད་སྤྲིན་མཐའ་ཡས་པ་ཕུལ་བར་བྱེད་པ༔ འོག་གི་
55

༄༅། །ཟངས་མདོག་དཔལ་རིའི་མཐོང་སྣང་སྐོར།
སྒོ་ལ་གསེར་གྱི་གཡུང་དྲུང་བྲིས་པ་ཅན་དེ་རུ་གནམ་ལྕགས་འབར་བའི་རྡོ་རྗེ་ཞིག་འདུག་
པ་དེ་ཉིད་ཀྱིས་བརྡ་ཐབས་བྱས་ཚེ༔ མཁའ་འགྲོ་མ་སེར་མོ་རུས་པའི་རྒྱན་ཆ་ཅན་ཞིག་ 
བྱུང་སྟེ་སྒོ་ཤག་གིས་ཕྱེས་ནས་འདི་སྐད་ཟེར༔ ཨ་ཧོ༔ རང་བྱུང་གི་རྟོགས་པ་མངོན་གྱུར༔ 
ལྷན་སྐྱེས་ཀྱི་ཞིང་ཁམས་མཇལ་བ༔ ཚོགས་སྨོན་དང་ལས་འཕྲོ་འཛོམས་པའི༔ གྲུབ་བརྙེས་ 
ཀྱི་གདུང་འཛིན་དཔའ་བོ༔ གནས་འདི་རུ་འབྱོན་པ་ངོ་མཚར༔ ཞེས་ཟེར་ནས་མེ་ཏོག་ 
སྣ་ཚོགས་པ་འཐོར་རོ༔ དེ་ནས་བདག་དང་གཉིས་རིན་པོ་ཆེའི་ཐེམ་ལམ་དུ་ཞུགས་ནས་
སྟེང་དུ་ཐོན་ཚེ་དྲི་བཟང་བསམ་གྱིས་མི་ཁྱབ་པ་འཐིབས་ཤིང་༔ འདོད་སྣམ་དམར་པོའི་ 
ཁྱམས་ལ་མཆོད་པའི་ལྷ་མོ་གྲངས་མེད་པས་ཁྲུས་ཆབ་གསོལ་བ་དེ་དག་གིས་འདི་སྐད་
ཟེར༔ ཨེ་མཿ༔ ཀུན་ཟླུམ་ཆོས་དབྱིངས་བུམ་པར༔ ཡན་ལག་བརྒྱད་ལྡན་བཅུད་འཁྱིལ༔ 
ལུས་ལ་ཕོག་པ་ཙམ་གྱིས༔ སྒྲིབ་པ་བག་ཆགས་དག་ཅིང༔ ཉམས་རྟོགས་ཡོན་ཏན་འབར་ 
བུ་མཆོག་ཁྱོད་ལ་ཁྲུས་བགྱི༔ ལས་སྒྲིབ་དག་ལ་གྲོལ་མཛོད༔ ཅེས་གསུངས་ཤིང་ 
བདག་ལ་ཁྲུས་བྱས་པས་ཉམས་རྟོགས་ཡོན་ཏན་ལྷག་གེར་འབར་རོ༔ དེ་ནས་ཤར་གྱི་ 
སྒོ་དཀར་གསལ་ཟླུམ་ལ་འཁྱིལ་བ་དེ་སྙིང་རྗེའི་རང་མདངས་ལྕགས་ཀྱུའི་སྣེ་ལ་བརྟེན་ 
ནས་སྒོ་ཤག་གིས་ཕྱེས་ནས་མགྲིན་གཅིག་ཏུ་འདི་སྐད་ཟེར༔
ཨ་ཧོ༔ སྐྱིད་པ་མཁའ་སྤྱོད་ཀྱི་ཞིང་ན༔ འཇིག་རྟེན་འཁོར་བ་ཡི་མིང་མེད༔ ཚོགས་ཡུལ་ 
རྣམ་དག་གི་རང་གདངས༔ ཡེ་ཤེས་དབྱིངས་ཀློང་ལས་སྤྲུལ་པའི༔ བདག་ཅག་རྡོ་རྗེ་ཡི་ 
མཁའ་འགྲོ༔ ཚད་མེད་སྙིང་རྗེ་ཡི་རང་གདངས༔ མཇལ་བ་འདི་དག་ནི་ངོ་མཚར༔ སྙིང་ 
རྗེའི་འགྲོ་དོན་ནི་འགྲུབ་བོ༔ གཞན་ཕན་དོན་གཉེར་ལ་རེམ་རེམ༔ བརྟུལ་ཞུགས་ཟབ་ 
དོན་ལ་སྦྱོར་འཚལ༔ ཞེས་ཟེར་ནས་མེ་ཏོག་དཀར་པོ་མང་པོ་འཐོར་བྱུང༔ དེ་ནས་ལྷོ་སྒོ་
56

༄༅། །ཟབ་གཏེར་ཆོས་ཀྱི་མཛོད་ཁང༌།
སེར་གསལ་གྲུ་བཞི་བརྗིད་པ་དེ༔ བྱམས་པའི་རང་གདངས་ཞགས་པའི་བརྡ་ཐབས་ལ་
བརྟེན་ནས་སྒོ་ཤག་གིས་ཕྱེས་ནས་བལྟས་ཚེ་ཡེ་ཤེས་ཀྱི་མཁའ་འགྲོ་མ་སེར་གསལ་བཅུ་ 
གསུམ་གྱིས་གར་འཁྲབ་ཅིང་མགྲིན་གཅིག་ཏུ་འདི་སྐད་ཟེར༔ ཨ་ཧོ༔ དགའ་ཆེན་མཁའ་ 
སྤྱོད་ཀྱི་ཞིང་ན༔ འཇིག་རྟེན་འཁྲུལ་སྣང་གི་མིང་མེད༔ རྟོག་ཚོགས་རྣམ་དག་གི་རང་གདངས༔ 
ཡེ་ཤེས་རོལ་རྩལ་ལས་འགྱེད་པའི༔ བདག་ཅག་རིན་ཆེན་གྱི་མཁའ་འགྲོ༔ ཚད་མེད་ 
བྱམས་པ་ཡི་རང་གདངས༔ མཇལ་བ་འདི་དག་ནི་ངོ་མཚར༔ བྱམས་པའི་འགྲོ་དོན་ནི་ 
འགྲུབ་བོ༔ གཞན་ཕན་དོན་གཉེར་ལ་རེམ་རེམ༔ བརྟུལ་ཞུགས་ཟབ་དོན་ལ་སྦྱོར་འཚལ༔ 
ཞེས་ཟེར་ནས་མེ་ཏོག་སེར་པོ་མང་པོ་འཐོར་བྱུང༔ དེ་ནས་ནུབ་སྒོ་དམར་གསལ་ཟླ་གམ་
འབར་བ་དེ་དགའ་བའི་རང་གདངས་ལྕགས་སྒྲོག་གི་བརྡ་ཐབས་ལ་བརྟེན་ནས་ཤག་གིས་ 
ཕྱེས་ནས་བལྟས་ཚེ༔ ཡེ་ཤེས་ཀྱི་མཁའ་འགྲོ་མ་དམར་གསལ་རྣམ་པ་བརྒྱད་ཀྱིས་བྲོ་གར་ 
འཁྲབ་ཅིང་མགྲིན་གཅིག་ཏུ་འདི་སྐད་གྱེར༔ ཨ་ཧོ༔ དགའ་ཆེན་དཔལ་རི་ཡི་ཞིང་ན༔ 
འཇིག་རྟེན་འཁྲུལ་སྣང་ནི་མ་མཆིས༔ རྣམ་རྟོག་རང་གྲོལ་གྱི་རང་གདངས༔ ཡེ་ཤེས་ 
འགག་མེད་ལས་འགྱེད་པའི༔ བདག་ཅག་པདྨའི་མཁའ་འགྲོ་ནི༔ ཚད་མེད་དགའ་ཆེན་ 
གྱི་རང་གདངས༔ མཇལ་བ་འདི་དག་ནི་ངོ་མཚར༔ དགའ་བའི་འགྲོ་དོན་ནི་འགྲུབ་ངེ 
གཞན་ཕན་དོན་གཉེར་ལ་རེམ་རེམ༔ བརྟུལ་ཞུགས་ཟབ་གནད་ལ་སྦྱོར་འཚལ༔ ཞེས་ 
ཟེར་ནས་མེ་ཏོག་དམར་པོ་འཐོར་བྱུང༔ དེ་ནས་བྱང་སྒོ་ལྗང་གསལ་གྲུ་གསུམ་རྔམ་པ་དེ་
བཏང་སྙོམས་ཀྱི་རང་གདངས་དྲིལ་བུའི་བརྡ་ཐབས་ལ་བརྟེན་ནས་ཤག་གིས་ཕྱེས་པ་བལྟས་ 
ཚེ༔ ཡེ་ཤེས་ཀྱི་མཁའ་འགྲོ་མ་ལྗང་གསལ་རྣམ་པ་བཅོ་བརྒྱད་ཀྱིས་བྲོ་གར་འཁྲབ་ཅིང་ 
མགྲིན་གཅིག་ཏུ་འདི་སྐད་ཟེར༔ ཨ་ཧོ༔ བདེ་ཆེན་རང་བྱུང་གི་ཞིང་ན༔ འཇིག་རྟེན་འཁྲུལ་
57

༄༅། །ཟངས་མདོག་དཔལ་རིའི་མཐོང་སྟང་སྐོར།
སྣང་ནི་མ་མཆིས༔ ཀུན་རྟོག་རང་གྲོལ་གྱི་ངང་གདངས༔ རྩོད་བྲལ་ཡེ་ཤེས་ལས་བསྐྱེད་ 
པའི༔ བདག་ཅག་ལས་བྱེད་ཀྱི་མཁའ་འགྲོ༔ ཚད་མེད་བཏང་སྙོམས་ཀྱི་རང་གདངས༔ 
མཇལ་བ་འདི་དག་ནི་ངོ་མཚར༔ བཏང་སྙོམས་འགྲོ་དོན་ནི་འགྲུབ་བོ༔ གཞན་ཕན་དོན་ 
གཉེར་ལ་རེམ་རེམ༔
བརྟུལ་ཞུགས་ཟབ་གནད་ལ་སྦྱོར་འཚལ༔
ཞེས་ཟེར་ནས་མེ་ཏོག་ལྗང་གསལ་མང་པོ་འཐོར་བྱུང༔ དེ་ནས་ཡང་ཌཱ་ཀི་མ་དང་རང་ 
ཉིད་གཉིས་འགྲོགས་ནས་བལྟས་ཚེ༔ འོད་ལྔ་ལྷུན་གྲུབ་ཀྱི་གཞལ་མེད་ཁང་གི་སྒོ་ཟླུམ་ 
ལ་དྭངས་པ༔ མེ་ཏོག་མང་པོ་མཛེས་པ་དེ་ཉིད་ཕྱེས་ནས་བལྟས་པས༔ འོད་ཟེར་མཐའ་ 
ཡས་པའི་སྒོ་འབྱེད་པའི་མོད་ལ༔ བདེ་གསལ་མི་རྟོག་པའི་ཉམས་ཤར་ནས་ཅུང་ཟད་ལ་ 
རྟོག་མེད་ཧར་སངས་སེ་བརྒྱལ༔ དེ་ལས་ལྡང་ཚེ་རིན་པོ་ཆེ་ཁྲི་ཟུར་བརྒྱད་པ་མ་ཆགས་
པདྨ་ཉི་ཟླའི་ཁར་བདེ་གཤེགས་འདུས་ཞལ་གུ་རུ་རིན་པོ་ཆེ་སྐུ་མདོག་དུང་ལ་ཕོ་ཚོས་བསྐུས་
པ་ལྟ་བུ་དཀར་ལ་དམར་མདངས་ཆགས་པ༔ ཕྱག་གཡས་གསེར་གྱི་རྡོ་རྗེ་རྩེ་ལྔ་པ་ས་ལ་
བསྡིགས་པ༔ གཡོན་བྷནྡྷ་འཆི་མེད་ཚེ་ཡི་བདུད་རྩིས་བཀང་བའི་ཐོད་བུམ་བསྣམས་ 
ལ༔དབུ་ལ་ཤྭ་བའི་མཉེན་ཞུ་གསོལ་བ༔ རྩེ་རྒྱལ་རྡོ་རྗེ་ལྡེམ་སྒྲོ་དང་ཉི་ཟླ་ནོར་བུའི་ཕྲ་ 
མཛེས་པ༔ ཞབས་སོག་ལྷམ་འཇའ་ཁྲ་མནབ་ཅིང་འོད་ལྔའི་ཀློང་ན་བཀྲག་མདངས་ 
བཟོད་པར་དཀའ་བ་བོངས་ཚད་མི་ལུས་གསུམ་གྱི་མཐོ་དམན་ཙམ་པ༔ ཕོད་ཁ་ཟ་བེར་ 
ཆོས་གོས་མཐིང་ཤམ་རིན་པོ་ཆེའི་མགུལ་རྒྱན་ཕྲེང་བ་དོ་ཤལ་སྙན་རྒྱན་འོད་དང་འོད་ 
ཟེར་མུ་མེད་པ་སྤྲོ་ཞིང་༔ ཞལ་གྱི་གཟི་བརྗིད་བཟོད་དཀའ་བ་དེ་མཇལ་བྱུང་ངོ༔ དེ་ཚེ་ 
དགའ་སྤྲོ་དད་པ་མོས་གུས་ཚད་མེད་པ་སྐྱེ་ཞིང་ལུས་ཀྱིས་ཕྱག་གྲངས་མེད་པ་འཚལ༔
ངག་གིས་གསོལ་བ་འདེབས་པའི་ཚིག་བརྗོད༔ ཡིད་ཀྱིས་མཐོ་དམན་གར་གཏོང་ཁྱེད་
58

༄༅། །ཟབ་གཏེར་ཆོས་ཀྱི་མཛོད་ཁང་།
ཤེས་ཀྱི་དད་པ་དྲག་པོའི་སྒོ་ནས་འདུན་པ་གཏོང༔ གུ་རུའི་གཡས་ཕྱོགས་གྱི་གྲལ་ལ་རིག་ 
འཛིན་བརྒྱད་དང་གྲུབ་ཆེན་བརྒྱད་ཅུ་རྣམས་བཞུགས་པ༔ གཡོན་གྱི་གྲལ་ན་རྗེ་འབངས་ 
ཉེར་ལྔ་གཏེར་ཆེན་བརྒྱ་རྩ་སོགས་བཞུགས་པ༔ མདུན་ན་ཡེ་ཤེས་མཚོ་རྒྱལ༔ མནྡྷ་ར་ 
བ༔ ཤེལ་དཀར་རྡོ་རྗེ་མཚོ༔ མཁའ་འགྲོ་ཞི་འོད་འབར་མ༔ རིན་ཆེན་གསེར་གྱི་འོད་ 
འཕྲོ་པདྨ་མེ་ཏོག་འཛུམ་མ༔ ལས་རབ་བདེ་ཆེན་རྒྱལ་མོ་སོགས་ཡེ་ཤེས་དབྱིངས་ཀྱི་མཁའ་
འགྲོ་མ་མང་པོས་མཆོད་སྤྲིན་མཐའ་ཡས་པ་སྟོབ་ཀྱིན་འདུག༔ བར་མཚམས་སུ་སྒྲུབ་ 
པའི་དཀྱིལ་འཁོར་མཛེས་པའི་ཡོད་བྱད་བཀྲམ་པ་བདུད་རྩི་སྨན་གྱི་ཚོགས་སྒྲུབ་མཛད་ 
པའི་སྐབས་དེ་རུ༔ དཔའ་བོ་སྡེ་བཞི་གིང་ཆེན་རྣམ་བརྒྱད༔ མཁའ་འགྲོ་སྡེ་ལྔ་སོགས་ 
ཀྱིས་དཀྱིལ་འཁོར་བསྐོར་བྲོ་གར་འཁྲབ་བརྡ་སྐད་སྣ་ཚོགས་འདོན་ནོ༔ དེ་ནས་གུ་རུ་
རིན་པོ་ཆེ་ལ་བདག་གིས་ཞུས་པ༔ ཕྱག་དང་མཎྜལ་རྒྱ་ཆེན་པོ་སྔོན་དུ་སོང་ནས་འདི་སྐད་ 
ཞུས༔ རྗེ་མ་ཧཱ་གུ་རུ་རིན་པོ་ཆེ༔ དུས་གསུམ་སངས་རྒྱས་ཡོངས་འདུས་དཔལ༔ འགྲོ་ 
བའི་མ་རིག་མུན་སེལ་ཞིང༔ ཡེ་ཤེས་སྣང་བའི་སྒྲོན་མེ་མཆོག༔ འཁོར་བའི་མཚོ་ལས་ 
སྒྲོལ་བའི་གྲུ༔ ཉོན་མོངས་སྐྱེ་རྒྱུན་གཅོད་པའི་དཔལ༔ མཁྱེན་རྩེ་ནུས་པའི་ཡོན་ཏན་ཅན༔ 
དད་ལྡན་ཕོ་མོ་ཡོངས་ཀྱི་སྐྱབས༔ ཡོན་ཏན་བརྗོད་འདས་མཁའ་དང་མཉམ༔ བཀའ་ 
དྲིན་བསམ་མི་ཁྱབ་པའི་མགོན༔ ཐུགས་རྗེས་བདག་ལ་དགོངས་སུ་གསོལ༔ བདག་ནི་ 
ཉོན་མོངས་འདམ་བྱུང་ཡང༔ སྐྱེ་སྔོན་བསོད་ནམས་བསགས་པ་ལས༔ གུ་རུ་ཁྱོད་དང་ 
མཇལ་བར་སྤྲོ༔ ད་ནི་འཁོར་བར་མི་ལྡོག་པའི༔ ཁྱོད་ཀྱི་ཞབས་དྲུང་བདག་མཆིའོ༔ 
ཐུགས་རྗེས་ཟུང་ལ་བྱིན་གྱིས་རློབས༔ ཞེས་ཞུས་ཚེ༔ གུ་རུའི་ཞལ་ནས༔ ཨ་ཧོ༔ སྔགས་ 
མཆོག་ནུས་ལྡན་རྡོ་རྗེ༔ དད་མོས་དྲག་པོས་ཉོན་དང༔ སྤྱིར་ན་རྒྱལ་བ་ཐམས་ཅད༔ མཛད་
59

༄༅། །ཟངས་མདོག་དཔལ་རིའི་མཐོང་སྣང་སྐོར།
པའི་འགྲོ་དོན་ཁོ་ནཿ༔ སྒོས་སུ་ཨོ་རྒྱན་ང་ཉིད༔ ངོ་བོ་ཡེ་སངས་རྒྱས་ཀྱང༔ རང་མདངས་ 
འགག་མེད་རྩལ་ལས༔ ལྷོ་ནུབ་འོ་མ་ཅན་གྱི༔ མདངས་ལྡན་སིདྡྷི་དྭངས་མཚོར༔ ཁྱེའུ་ 
ཆུང་ཡེ་ཤེས་སྐུ་ཅན༔ དཔའ་བོ་མཁའ་འགྲོས་བརྩེ་བ༔ འགག་མེད་ཆེས་སྒོ་འབྱེད་ཅིང༔ 
ཅན་ཨིནྡྲ་བྷོ་དྷིས༔ སྤྱན་དྲངས་རྒྱལ་སྲིད་བསྐྱངས་ཀྱང༔ སྒྱུ་མའི་ཡུལ་ལ་སྐྱུག་ལོག༔ 
ཐབས་ཀྱིས་འཁོར་བ་སྤངས་ནས༔ རྒྱ་གར་བཀའ་སྐྱོང་ཕུག་པར༔ མཆོག་གི་གྲུབ་པ་ 
ཐོབ་བོ༔ དུར་ཁྲོད་བརྒྱད་དུ་བྱོན་ནས༔ རྫུ་འཕྲུལ་རྨད་བྱུང་བསྟན་ཅིང༔ འཁྲུལ་སྣང་ 
འགྲོ་བ་སྨིན་པས༔ འཕྲུལ་མཛད་བརྒྱད་དུ་གྲགས་སོ༔
འགྲོ་དོན་བསམ་ཡས་བྱས་སོ༔ བོད་ཡུལ་མུན་པའི་གླིང་དུ༔ འཇམ་དཔལ་སྤྲུལ་པའི་ 
རྒྱལ་པོ༔ གདན་འདྲེན་བསུ་བ་བྱུང་ངོ༔ སྔོན་སྨོན་ལས་འཕྲོ་དག་པས༔ འབྱོན་པར་ཞལ་ 
གྱིས་བཞེས་སོ༔ ལམ་ལ་བར་ཆད་མང་བྱུང༔ གདུག་པའི་ལྷ་སྲིན་སྡེ་བརྒྱད༔ བོད་སྐྱོང་ 
བརྟན་མ་བཅུ་གཉིས༔ དྲེགས་ཅན་བསམ་མི་ཁྱབ་པ༔ རྫུ་འཕྲུལ་ཕྱག་རྒྱས་འགུགས་ 
ཤིང༔ དམ་བཞག་དཀར་པོར་བསྒྱུར་རོ༔ ཟབ་གཏེར་བཅུད་རེ་སྦྱིན་ནོ༔ དམ་ལྡན་སྐྱོ 
བའི་ཕོ་ཉ༔ སྡིག་སྤྱོད་སྒྲོལ་བའི་ཤན་པ༔ བཀའ་དང་ཐ་ཚིག་བསྒོས་ནས༔ ཕྱི་རབས་ 
དོན་དུ་བཞག་དགོས༔ སྐུ་རྟེན་གཙུག་ལག་ཁང་དང༔ ནང་རྟེན་དམ་ཆོས་རྒྱ་མཚོ༔ ཐུགས་ 
རྟེན་ཟབ་གཏེར་བཅུད་རྣམས༔ བསྟན་པའི་བཙས་སུ་བཞག་གོ༔ ལས་ལྡན་རྗེ་འབངས་ 
ཉེཪ་ལྔ༔ ཪང་སྐལ་གདམས་པ་སྤྱིན་ནས༔ བསྙེན་སྒྲུབ་དམ་དུ་བྱས་ནས༔ བསྐལ་པ་མ་ 
སྟོང་བར་དུ༔ འགྲོ་འདྲེན་སྤྲུལ་པ་འབྱུང་བའི༔ སྨོན་ལམ་ཐོབ་ཅེས་བཀའ་བགོས༔ དུས་ 
རྟགས་ལུང་བྱང་ཟབ་བཅུད༔ བགོ་སྐལ་ཕ་ཕོགས་གཏད་ནས༔ སྒྲུབ་གནས་དག་ལ་སྦས་ 
སོ༔ ཁྱོད་ཀྱང་སྔ་རབས་དུས་སུ༔ འབྲོག་བན་ཁྱེའུ་ཆུང་ལོ་ཙཱ༔ གྲུབ་འབྲས་མངོན་གྱུར་
60

༄༅། །ཟབ་གཏེར་ཆོས་ཀྱི་མཛོད་ཁང༌།
ཏེ་ཉིད༔ མཆོག་གཏེར་ཉི་ཤུ་རྩ་ལྔ༔ བརྟུལ་ཞུགས་དོན་ལྔ་སྐྱེ་བརྒྱུད༔ གཞན་ལས་ཁྱད་ 
འཕགས་འབྱུང་ངོ༔ ཁྱད་པར་རྡོ་རྗེ་གྲོ་ལོད༔ དེ་ཡི་གདུང་རྒྱུད་འཛིན་པ༔ ནུས་ལྡན་འདུས་ 
པ་རྩལ་ཞེས༔ སྐུ་སྤྲུལ་མཆོག་ནི་ཡིན་ནོ༔ སྐྱེས་ནས་ཚེ་རབས་ཀུན་ཏུ༔ དད་མོས་ཚོགས་ 
སྨོན་འཛོམས་པས༔ དུས་ཆེན་བྱུང་རེས་དང་མཇལ༔ ལུང་བསྟན་དབུགས་དབྱུང་གཟེངས་ 
བསྟོད༔ གཞན་ལ་མང་དུ་མ་སྨྲ༔ ལོག་འཁྲུལ་དག་གིས་རྫུན་དུ༔ ལམ་ཁྱེར་བྱེད་པ་འོང་ 
ངོ༔ རང་ཉམས་སྦྱར་བ་ལག་ལེན༔ ད་དུང་འདུག་པའི་དུས་མིན༔ སྙིགས་མའི་རྩུབ་འགྱུར་ 
གསོ་ཕྱིར༔ སྐུ་སྐྱེས་སྤྲུལ་བར་མཛད་ན༔ གདུལ་བྱ་མ་རྫོགས་བར་བཞུགས༔ ནམ་ཞིག་ 
ཕ་ངས་བསུ་བ༔ བྱེད་པའི་ཕོ་ཉ་མངག་འོང་༔ དེ་ལུགས་ཐུགས་ལ་ཞོག་འཚལ༔ ཞེས་ 
གསུངས་པའི་ཚེ༔ གུ་རུའི་ཞབས་སྤྱི་བོར་བླངས་ལ་འདི་སྐད་ཞུས་སོ༔ སྐྱབས་མཚུངས་ 
མེད་ ཕ་གཅིག་རྡོ་ རྗེ་ འཆང༔ སྐུ་ ཁྱེད་དང་འབྲལ་བ་ཅིའི་ཕྱིར་ཕོད༔ ཕྱིར་འཁོར་ བའི་ 
གནས་ན་སྡུག་བསྔལ་ཆེ༔ སྒོས་ང་ཉིད་ལེ་ལོ་འདུ་འཛིས་བསླུས༔ བློ་ཉོན་མོངས་དུག་ 
ལྔའི་དབང་དུ་ཤོར༔ ཡུལ་ཆོས་བརྒྱད་གནས་ལ་ཞེན་པ་ཆེ༔ བདུད་ནག་པོའི་དབང་དུ་ 
འགྱུར་ཡང་སྲིད༔ འདིར་སྡོད་པར་ཆོག་པའི་བཀའ་དྲིན་སྩོལ༔ ཞེས་ཞུས་ཚེ༔ གུ་རུ་རིན་ 
པོ་ཆེའི་ཞལ་ནས༔ ཀྱཻ་ཧོ༔ རིགས་ཀྱི་བུ་མཆོག་གསོན་དང༔ སྣ་ཚོགས་ཆོས་ཁམས་རྒྱ་ 
མཚོ༔ གཞི་མེད་རྩ་བྲལ་རོལ་བ༔ སེམས་ཉིད་གཅིག་ཏུ་དག་མཉམ༔ དག་པའི་ཞིང་ 
ཁམས་བཀོད་པ༔ ལོགས་ན་གྲུབ་པ་མེད་དོ༔ རིག་པ་གཅིག་ཏུ་ཕྱམ་བརྡལ༔ རྨི་ལམ་ 
འཁྲུལ་སྣང་སྣ་ཚོགས༔ ཤར་བའི་རང་དུས་ཉིད་ནས༔ སེམས་ཉིད་གཅིག་ཏུ་འུབས་ ཆུབ༔ 
འོད་གསལ་དག་པའི་སྣང་ངོར༔ ལྷ་དང་ཞིང་ཁམས་བཀོད་པ༔ ཇི་ལྟར་གསལ་བ་འདི་ 
ཡང༔ ཡེ་ཤེས་གཅིག་གི་ཆོ་འཕྲུལ༔ ལོགས་ན་གྲུབ་པ་མེད་དོ༔ དེ་ཕྱིར་བདག་དང་ཁྱེད་
61

༄༅། །ཟངས་མདོག་དཔལ་རིའི་མཐོང་སྣང་སྐོར།
གཉིས༔ འདུ་འབྲལ་སྤུ་ཙམ་མེད་དོ༔ འདི་རུ་སྡོད་པའི་དུས་མིན༔ རེ་བའི་འཛིན་པ་ཆོད་ 
ལགས༔ འགྲོ་དྲུག་འཁྲུལ་པའི་སྣང་བ༔ སེམས་ཀྱི་གཤིས་ཉམས་ཡིན་ནོ༔ དོན་ལ་ཡེ་ 
ནས་མ་གྲུབ༔ དེ་ལུགས་གཞན་ལ་སྟོན་དང༔ ལས་ལྡན་རྣམས་ཀྱིས་རྟོགས་སོ༔ རང་ 
རིག་གསལ་བའི་རྒྱན་ཆ༔ སྐྱོན་དུ་མ་ལྟ་ནུས་ལྡན༔ ལེ་ལོ་འདུ་འཛི་མང་པོ༔ འཁོར་བའི་ 
གཤིས་ལུགས་ཡིན་པས༔ བསྙེན་སྒྲུབ་བརྟུལ་ཞུགས་མཛད་འཚལ༔ ཉོན་མོངས་དུག་ 
ལྔའི་ཆོ་རོལ༔ བདེན་ཞེན་རང་དགར་མ་སྤྱོད༔ སྐྱོན་བལྟས་སྤང་བ་མིན་ནོ༔ ཡེ་ཤེས་ 
རོལ་བར་ལམ་ཁྱེར༔ ཆོས་བརྒྱད་བྱ་གཞག་མང་པོ༔ གྲུབ་ཟིན་མེད་པའི་ཆོ་རོལ༔ རང་ 
གར་བསྐྱུར་ལ་ཀློད་ཐོངས༔ མི་མེད་བྲག་རི་ཟུངས་ཤིག༔ འཁོར་བ་སྒྱུ་མའི་གྲོང་ཁྱེར༔ 
གཟུང་འཛིན་བདུད་ཀྱི་ཆོ་རོལ༔ ཞེན་རྟོག་དམ་སྲིའི་གཡོ་བ༔ ལོགས་ན་འཚོལ་འགྲོ་ 
མི་དགོས༔ རང་ཐོག་ཉིད་དུ་ཆོད་ན༔ བདུད་ལས་རྒྱལ་བ་ཡིན་ནོ༔ དེ་དབང་འགྲོ་དང་ 
མི་འགྲོ༔ གང་ཟག་ཁྱོད་ལ་རག་ལས༔ རྨི་ལམ་ཉིད་ཀྱི་ཞིང་འདིར༔ འདུག་པར་ག་ལ་ 
ཆོག་གོ༔ བདེ་བ་མཆོག་ཏུ་བཟུང་ན༔ གསེར་སྒྲོག་འབར་བས་འཆིང་ངོ༔ དེ་དོན་སེམས་ 
ལ་ཟུངས་ཤིག༔ འགྲོ་དོན་སྐྱོ་ངལ་མ་མཛད༔ དཔའ་བོ་ནུས་ལྡན་རྡོ་རྗེ༔ དམ་བཅའ་ 
ཉམས་པར་མ་མཛད༔ ཞེས་གསུངས་སོ༔
དེ་ནས་བདག་གིས་ཕྱག་མང་དུ་འཚལ་ནས་ཞུས་པ༔ སྐྱབས་གཅིག་མ་ཧཱ་གུ་རུ༔ ཐུགས་ 
རྗེས་བདག་ལ་དགོངས་ཤིག༔ འཁོར་འདས་ཁྱད་པར་གང་ལགས༔ གྲོལ་དང་འཁྲུལ་ 
པ་ཅི་ལགས༔ གོ་རྟོགས་ཁྱད་པར་ཅི་ཡོད༔ དེ་དག་གསུང་བར་ཞུའོ༔ གུ་རུ་རིན་པོ་ཆེའི་ 
ཞལ་ནས༔ ཀྱེ་ཧོ༔ སྙིང་གི་བུ་མཆོག་གསོན་དང༔ ཀ་དག་ཆོས་སྐུའི་དབྱིངས་ན༔ འཁོར་ 
འདས་གྲུབ་པ་མེད་དོ༔ ཡེ་གཞི་གདོན་མའི་མགོན་པོ༔ སྐུ་བཞི་ཡེ་ཤེས་ལྔ་ལྡན༔ ཁྱད་
62

༄༅། །ཟབ་གཏེར་ཆོས་ཀྱི་མཛོད་ཁང༌།
ཆོས་དྲུག་ལྡན་བུམ་སྐུ༔ ཇི་བཞིན་རིག་པའི་སངས་རྒྱས༔ རྒྱུ་གསུམ་རྐྱེན་བཞིའི་དབང་ 
གིས༔ མེད་ལ་ཡོད་པར་བཟུང་ཞིང་༔ འཁྲུལ་སྣང་བདེན་པར་བཟུང་བས༔ མ་རིག་འཁོར་ 
བ་མཆེད་དོ༔ གཟུང་འཛིན་གཉིས་ཀྱི་སྣང་བ༔ སྒྱུ་མའི་འཁྲུལ་འཁོར་ཞིག་བཞིན༔ སྐུ་ 
གསུམ་ཡེ་ཤེས་དབྱིངས་སུ༔ གཏན་སྲིད་ཟིན་ན་གྲོལ་བ༔ རྣམ་རྟོག་སྔ་མས་བསྐྱེད་པའི༔ 
ཕྱི་མའི་ཉེར་ལེན་གསོས་བཏབ༔ བག་ཆགས་ཡང་ཡང་འཐས་པའི༔ འཁྲུལ་སྣང་འགྲོ་ 
བའི་གནས་ཚུལ༔ སྣ་ཚོགས་ཆོས་ཁམས་རྒྱ་མཚོ༔ ཕུང་ཁམས་སྐྱེད་མཆེད་དབང་ཡུལ༔ 
ཐམས་ཅད་གཞི་མེད་རྩ་བྲལ༔ རིག་པ་གཅིག་གི་ཡོ་ལང༔ ཁོ་ཐག་ཆོད་ན་རྟོགས་པ༔ 
བཏགས་ཙམ་ཀུན་རྟོག་སྣང་བ༔ མིང་ཙམ་དོན་དུ་མ་མཆིས༔ སྟོང་པ་ཉིད་ཀྱི་རོལ་པརཿ༔ 
བློ་ཐག་ཆོད་ན་གོ་བ༔ ཁྱད་པར་དེ་ལྟར་མཆིས་པའི༔ མ་ནོར་ཐུགས་ལ་ཞོག་འཚལ༔ ཞེས་ 
གསུངས་སོ༔ དེ་ནས་ཡང་བདག་གིས་ཞུས་པ༔ ཀྱཻ༔ བཀའ་དྲིན་མཉམ་མེད་གུ་རུ་རིན་ 
པོ་ཆེ༔ ཐུགས་རྗེ་བརྩེ་བས་བདག་ལ་དགོངས་སུ་གསོལ༔ མན་ངག་བཅུད་འདུས་ཚེ་ 
གཅིག་སངས་རྒྱ་བའི༔ ཡང་བཅུད་བདག་ལ་གནང་བའི་བཀའ་དྲིན་སྩོལ༔ ཞེས་ཞུས་ཚེ་ 
བདག་ལ་བཀའ་བསྩལ་པ༔ ཀྱེ་ཧོ༔ མོས་གུས་དད་དམ་ལྡན་པའི༔ རྣལ་འབྱོར་བུ་མཆོག་ 
གསོན་དང༔ མཁའ་ཁྱབ་འགྲོ་བ་ཡོངས་ལ༔ སྙིང་རུས་ཕྱོགས་དང་བྲལ་བའི༔ ཚད་མེད་ 
བློ་སྦྱོང་བྱེད་ཅིང༔ བླ་མ་སྤྱི་བོར་བསྒོམས་ནས༔ གསོལ་འདེབས་དབང་བཞི་བླངས་ལ༔ 
ཐུགས་ཡིད་རོ་གཅིག་བསྲེས་ལ༔ མཉམ་པར་ཅི་གནས་བཞག་པ༔ སྔོན་འགྲོ་ཡིན་པས་ 
གལ་ཆེ༔ དེ་ནས་སྒོ་གསུམ་བབ་ཀློང༔ མ་གཞི་སྟོང་པ་ཉིད་དུ༔ རང་ཡན་ཧར་སངས་ 
ཆེན་པོ༔ འཛིན་རྟོག་སྤྲོས་དང་བྲལ་བ༔ ཕྱམ་བརྡལ་བཟོ་བཅོས་མེད་པར༔ སང་ངེ་ 
ཡང་ངེ་ཕྱམ་བརྡལ༔ འཛིན་མེད་ས་ལེ་ཧྲིག་གེ༔ རྩེ་མོ་བྱུང་རྒྱལ་དམ་པ༔ ཀུན་ཤེས་ཀུན་
63

༄༅། །ཟངས་མདོག་དཔལ་རིའི་མཐོང་སྣང་སྐོར།
རིག་འགག་མེད༔ མི་གཅོད་མི་འགག་མི་འཛིན༔ གང་ཤར་ཡེ་ཤེས་ཆེན་པོ༔ ལམ་ཁྱེར་ 
གནད་དུ་བསྣུན་པ༔ དངོས་གཞི་ཟབ་གནད་གལ་ཆེ༔ རྗེས་ཐོབ་སྒྱུ་མ་རྨི་ལམ༔ འཛིན་ 
མེད་ཞེན་བྲལ་གདངས་སྐྱོངས༔ བྱམས་དང་སྙིང་རྗེ་བསྒོམ་ཞིང༔ བདེ་གསལ་མི་རྟོག་ 
ཉམས་དབེན༔ གོལ་ཤོར་ནོར་གསུམ་འཕྲང་བསྒྲལ༔ ཉོན་མོངས་དུག་ལྔ་འབུར་འཇོམས༔ 
ལྷ་སྔགས་ཕྱག་རྒྱ་ཏིང་འཛིན༔ དམ་ཚིག་སྔགས་ཀྱི་མདོ་རྩ༔ རྒྱལ་བའི་བཅའ་ཁྲིམས་ 
ལྟར་དུ༔ ལེགས་དཔྱད་སྤྱོད་པའི་ཟབ་གནད༔ གནད་དུ་དྲིལ་བ་ཡོད་རྩ༔ སེམས་ལ་ 
ཆོངས་ཤིག་ནུས་ལྡན༔ ཞེས་གསུངས་སོ༔ དེ་ནས་ཡང་བདག་གིས་ཞུས་པ༔ རྗེ་མ་ཧཱ་གུ་ 
རུ་རིན་པོ་ཆེ༔ མཁྱེན་བརྩེས་བདག་ལ་དགོངས་སུ་གསོལ༔ བདག་ནི་ཟབ་གཏེར་དང་ 
འཕྲད་ཚེ༔ བསྟན་པའི་འགྲོ་དོན་གང་ནས་འབྱུང༔ སློབ་འབངས་ཆོས་བདག་ཇི་ལྟར་འོང་༔ 
དེ་དག་བདག་ལ་གསུང་བར་མཛོདཿ༔
ཞེས་ཞུས་ཚེ་བདག་ལ་བཀའ་བསྩལ་པ༔ ཀྱཻ་ཧོཿ༔ དད་པ་དམ་ཚིག་དག་པའི༔ སྐྱེས་ 
མཆོག་རིག་འཛིན་གསོན་དང༔ སྔོན་སྨོན་ལས་འཕྲོའི་དབང་གི༔ དུས་ལ་བབས་པའི་ 
ཚེ་ན༔ ཟབ་གཏེར་རྒྱ་མཚོ་འབྱིན་དགོས༔ མཁའ་འགྲོའི་ལུང་ལ་བརྟེན་འཚལ༔ ཕུག་ 
གསུམ་ལྗོངས་ལྔའི་གཏེར་བཅུད༔ མཇུག་མ་གསུམ་གྱི་བགོ་སྐལ༔ དུས་དང་སྐབས་སུ་ 
རྙེད་ཡོང་༔ རིགས་ལྡན་ཕྱོགས་ནས་འོང་བའི༔ ཕོ་ཉ་དྲུག་ཅུ་གཤམ་འགོད༔ མཆོག་གི་ 
ཆོས་བདག་རྣམ་བཞི༔ ལས་ལྡན་ལྔ་བཅུ་རྩ་དྲུག༔ འཇའ་ལུས་གྲུབ་པ་རྣམ་བརྒྱད༔ གོས་ 
དཀར་རལ་བའི་ལྟུང་ལོའི༔ སྡེ་ཚན་སྐྱེས་བུ་ལྔ་བཅུ༔ བརྟུལ་ཞུགས་གྲུབ་པ་བཅུ་གསུམ༔ 
འགྲོ་དོན་ལྷོ་བྱང་གཉིས་ནས༔ འབུམ་ཕྲག་བཅུ་པོ་འདྲེན་ནོ༔ ཕ་ངས་འབྲལ་མེད་བྱིན་ 
རློབ༔ དབང་སྐུར་ལུང་སྟོན་དབུགས་དབྱུང༔ དུས་དྲུག་བསྐང་ཚོགས་གནད་སྨིནཿ༔ གསོལ་
64

༄༅། །ཟབ་གཏེར་ཆོས་ཀྱི་མཛོད་ཁང་།
འདེབས་མོས་གུས་རེམ་ཡ༔ ཞེས་གསུངས་སོ༔ དེ་ནས་བདག་གིས་རྗེ་མ་ཧཱ་གུ་རུ་ལ་ 
ཕྱག་མང་དུ་འཚལ་ནས་མཎྜལ་ཕུལ་ལ་གསོལ་བ༔ བཀའ་དྲིན་མཚུངས་མེད་འགྲོ་བའི་ 
མགོན༔ ཨོ་རྒྱན་ཆེན་པོ་བདག་ལ་དགོངས༔ ཐེག་པ་མ་ལུས་ཡོངས་རྫོགས་ཀྱི༔ གསང་ 
ཆེན་རྡོ་རྗེ་སྙིང་པོ་ལ༔ ཟབ་གནད་འདུ་འམ་མི་འདུ་ཞེས༔ གསང་སྔགས་དབང་གི་དཀྱིལ་ 
འཁོར་ལ༔ རྣམ་གྲངས་ཇི་ལྟར་འདུ་བ་ལགས༔ ཞེས་ཞུས་ཚེ་བཀའ་བསྩལ་པ༔ ཀྱཻ་ཧོ༔ 
སྙིང་གི་བུ་མཆོག་གསོན་དང༔ གང་ཟག་དབང་པོའི་རིམ་པས༔ ཐེག་པ་དགུ་རུ་བྱུང་ངོ༔ 
བློ་ཆུང་བྱིས་པའི་སྡེ་ལ༔ ཉན་རང་བྱང་སེམས་སྤྲོས་སོ༔ དབང་འབྲིང་བརྟུལ་ཞུགས་ཅན་ 
ལ༔ བྱ་སྤྱོད་རྣལ་འབྱོར་རྒྱུད་སྡེ༔ བློ་གྲོས་སྤྲོས་པ་ཆེན་པོ༔ མ་ཧཱ་ཨ་ནུ་ཨ་ཏི༔ རྣམ་པར་ 
བསྟན་པ་ཡིན་ནོ༔ ཀ་དག་སྟོང་ཆེན་ཡངས་པ༔ ལྷུན་གྲུབ་སྐུ་དང་ཡེ་ཤེས༔ ཉིད་ལས་ 
མཐར་ཐུག་མེད་ཀྱང༔ ཕྱོགས་ཙམ་མཐོང་བའི་བློ་ཆུང༔ རྩོལ་བཅས་དགའ་བའི་དབང་ 
འབྲིང༔ ཟང་ཐལ་རྟོག་པའི་རྣལ་འབྱོར༔ དབང་པོའི་རིམ་པའི་དབྱེའོ༔ དཔེར་ན་སངས་ 
རྒྱས་ཉིད་ཀྱིས༔ ཆོས་སྒོ་གཅིག་ཏུ་གསུངས་ཀྱང༔ རང་རྒྱུད་དང་མཐུན་གོ་བ༔ དེ་ཕྱིར་ 
མཐའ་གཅིག་མི་འཛིན༔ མདོར་ན་རྗོགས་པ་ཆེན་པོའི༔ རྣལ་མའི་ཡེ་ཤེས་བསྒོམ་ནཿ 
འདིར་འདུས་གཅིག་རྫོགས་བླ་མེད༔ ཚིག་ཙམ་དུ་ཡང་མི་མཚུངས༔ དོན་གྱི་ཟབ་གནད་ 
འདུའོ༔ དེ་ཕྱིར་སྤྱི་ཏི་ཡོ་ག༔ དགོངས་པ་གཅེར་བུར་ཕྱུང་བའི༔ བླ་མེད་ཡང་ཏི་ཡོ་གཿ 
འདི་འདྲའི་བཀའ་གསུང་ཟབ་མོ༔ སུས་ཀྱང་གསུང་བར་མི་འགྱུར༔ བདག་གི་སྐུ་དྲིན་ 
ཡིན་ནོ༔ བྱིན་རླབས་དབང་གི་རྩ་བ༔ རང་རིག་ཆོས་སྐུ་རྟོགས་དགོས༔ ངོ་བོ་སྐྱེ་མེད་ 
ཀ་དག༔ ངེས་ཚིག་མ་སྨིན་སྨིན་པ༔ དབྱེ་བ་སྤྲོས་བཅས་སྤྲོས་མེད༔ སྒྲ་ཚིག་ཨ་བྷི་ཥིཉྩ༔ 
འཇུག་པ་གཏོར་བླུགས་གཉིས་སོ༔ བསྡུས་དོན་དབང་བཞི་ཡེ་ཤེས༔ ཐབས་ལ་སྒྱུར་
65

༄༅། །ཟངས་མདོག་དཔལ་རིའི་མཐོང་སྣང་སྐོར།
བྱེད་ངོ་སྤྲོད༔ དོན་ནི་འཇུག་སྒོ་ཟབ་མོ༔ བསྐྱེད་རྫོགས་ཡོངས་ཀྱི་གཞི་རྟེན༔ འདི་མེད་ 
དངོས་གྲུབ་དབུལ་ལོ༔ ཕྱེ་མའི་མར་ཁུ་ཇི་བཞིན༔ ཐེག་བརྒྱད་ཟེར་དང་འདྲ་ལ༔ ཡང་ 
ཏིག་ཉི་མའི་སྙིང་པོ༔ གནད་དུ་དྲིལ་བར་རེམ་དང༔ ཚེ་གཅིག་སངས་རྒྱས་ཐོབ་བོ༔ ཞེས་ 
གསུངས་སོ༔ དེ་ནས་བདག་གིས་རིན་པོ་ཆེའི་ཞབས་སྤྱི་བོར་བླངས་ཤིང་དད་མོས་དྲག་ 
པོའི་ཤུགས་བསྐྱེད་ལ་འདི་ལྟར་གསོལ་བ་གདབ་བོ༔ ཀྱཻ་མ༔ ཐུགས་རྗེ་བརྩེ་བའི་བདག་ 
ཉིད་ཅན༔ བཀའ་དྲིན་མཉམ་མེད་འགྲོ་བའི་མགོན༔ ཨོ་རྒྱན་རྗེ་ལ་གསོལ་བ་འདེབས༔ 
བདག་ནི་ཐུགས་རྗེས་བཟུང་དུ་གསོལ༔ ལུས་ངག་ཡིད་སྒྲིབ་དག་པ་དང༔ ཕྱི་ནང་འགལ་ 
རྐྱེན་ཞི་བ་དང༔ མཆོག་གི་དངོས་གྲུབ་སྩོལ་བ་དང༔ ཉམས་དང་རྟོགས་པའི་ཡོན་ཏན་ 
སྐྱེད༔ རྗེས་སུ་བཟུང་ལ་བྱིན་གྱིས་རློབས༔ འཁྲུལ་སྣང་གྲོལ་བར་མཛད་དུ་གསོལ༔ 
ཞེས་ཞུས་ཚེ
ཨོ་རྒྱན་ཆེན་པོའི་ཞལ་འཛུམ་པ་དང་ཐུགས་བརྩེ་བ་ཆེན་པོས་འདི་སྐད་དོ༔ ཨེ་མཿ༔ 
མཆོག་གི་རིག་འཛིན་ཆེན་པོ༔ བདག་ལ་ལེགས་པར་གསོན་དང༔ ཞལ་གདམས་ཚིག་ 
གསུམ་བཤད་དོ༔ མ་རྗེད་སྙིང་ལ་རྟེན་ཅིག༔ གང་དུ་བསྡད་ཀྱང་སེམས་སྤྲོ༔ སུ་འགྲོགས་ 
པ་ལ་བརྩེ་བསྐྱེད༔ མི་མེད་ལུང་པར་སྤྱོད་དང༔ ང་དང་ལྟ་སྤྱོད་མཐུན་ནོ༔ སྒྱུ་མའི་ཡུལ་ 
ལ་མ་ཞེན༔ ཆོས་བརྒྱད་བྱ་བ་སྤོངས་ལ༔ རོ་སྙོམས་བརྟུལ་ཞུགས་མཛོད་དང༔ ང་དང་ 
ལྟ་སྤྱོད་མཐུན་ནོ༔ མི་རྟག་འཆི་བ་བསྒོམས་ལ༔ ལེ་ལོ་འདུ་འཛི་བཞག་ནས༔ བརྩོན་ 
འགྲུས་ཟབ་མོའི་གནད་སྐྱོང་༔ ང་དང་ལྟ་སྤྱོད་མཐུན་ནོ༔ འཁོར་བར་ཞེན་ལོག་ངེས་ 
འབྱུང༔ འདོད་ཆུང་ཆོག་ཤེས་བརྟེན་པ༔ བྱ་གཞག་སྙིང་པོ་བསྒྲུབ་ན༔ ང་དང་ལྟ་སྤྱོད་ 
མཐུན་ནོ༔ དཀར་ནག་དཀོར་ནི་གོལ་ས༔ གདུལ་བྱ་ལོངས་སྤྱོད་ནོར་ས༔ ཆགས་སྡང་
66

༄༅། །ཟབ་གཏེར་ཆོས་ཀྱི་མཛོད་ཁང༌།
ཤོར་ས་སྤོངས་དང༔ ང་དང་ལྟ་སྤྱོད་མཐུན་ནོ༔ ཀུན་འདུད་ང་རྒྱལ་ཆེན་པོ༔ འབངས་ 
མང་གཟེ་རེ་འཐུག་པོ༔ དོན་མེད་བྲ་མཆུ་སྤོངས་དང༔ ང་དང་ལྟ་སྤྱོད་མཐུན་ནོ༔ གནས་ 
ལ་ངེས་པ་མེད་པ༔ ཚིག་ལ་ཆ་བཞག་བྲལ་བ༔ སེམས་ལ་འདོད་པ་ཆུང་ན༔ ང་དང་ལྟ་ 
སྤྱོད་མཐུན་ནོ༔ འགྲོ་དོན་སྐྱོ་ངལ་མེད་པ༔ ཟབ་གཏེར་སྒོ་འཕར་འབྱེད་ཅིང༔ ཆོས་བདག་ 
བུ་ལ་གཏད་ན༔ ང་དང་ལྟ་སྤྱོད་མཐུན་ནོ༔ ཙབ་ཙུབ་འུར་གཟིང་གཏད་མེད༔ སྡེ་བརྒྱད་ 
བྲན་དུ་ཁོལ་བ༔ ཆོས་བཀའ་མགོ་མཇུག་ཚང་ན༔ ང་དང་ལྟ་སྤྱོད་མཐུན་ནོ༔ དག་སྣང་ 
མོས་གུས་ཆེ་བ༔ ཚོགས་བསག་གནད་ལ་བརྩོན་པ༔ ཉམས་སྤྲོ་གླུ་མགུར་བྱེད་རྣམས༔ 
ང་དང་ལྟ་སྤྱོད་མཐུན་ནོ༔ སློབ་མ་བརྩེ་བས་སྐྱོང་ཞིང༔ འགྲོ་བ་ཐབས་ཀྱིས་འདུལ་བ༔ 
གདམས་ངག་སྦྱིན་ལ་མཁས་ན༔ ང་དང་ལྟ་སྤྱོད་མཐུན་ནོ༔ སྣོད་མིན་དབྱེ་བསལ་མཁས་ 
ཤིང༔ ཡེ་ཤེས་འཆར་ཚུལ་བསམ་ཡས༔ སྒྲུབ་པའི་དྲོད་རྟགས་ཐོན་ན༔ ང་དང་ལྟ་སྤྱོད་ 
མཐུན་ནོ༔ བསྟན་དགྲ་དྲུངས་ནས་འབྱིན་ཅིང༔ མཚན་ལྡན་དགའ་བཞིའི་གཞིར་དྲོངས༔ 
འདོད་ཞེན་བསྐྱེད་རིམ་བསྟན་ན༔ ང་དང་ལྟ་སྤྱོད་མཐུན་ནོ༔ ཡེངས་མེད་འོད་གསལ་ 
བསྒོམ་ཞིང༔ བདེན་མེད་ལྟ་གདེང་མཐོ་བ༔ འཁྲུལ་བྲལ་སྤྱོད་པ་ཞིབ་ན༔ ང་དང་ལྟ་སྤྱོད་ 
མཐུན་ནོ༔ སྒྲུབ་མཐར་ཤི་ལ་གཏུགས་ཤིང༔ བློ་མཐའ་ཆོས་ལ་གཞོལ་བ༔ བསྒོམས་ 
མཐའ་སངས་རྒྱས་གྲུབ་ན༔ ང་དང་ལྟ་སྤྱོད་མཐུན་ནོ༔ ཁ་ངོ་དཀོན་མཆོག་གསུམ་བལྟ༔ 
འདུན་ཕུག་ཕྱི་མ་དོན་གཉེར༔ བློ་སྣ་ཆོས་ལ་དྲིལ་ན༔ ང་དང་ལྟ་སྤྱོད་མཐུན་ནོ༔ གཞན་ 
ཕན་འགྲོ་དོན་འགྲུབ་ཅིང༔ བྱམས་བརྩེ་སྙིང་རྗེ་ཆེན་པོ༔ ཐོས་ཚོགས་བསྒོམས་ལས་བྱུང་ 
ཚེ༔ ང་དང་ལྟ་སྤྱོད་མཐུན་ནོ༔ སྣང་བ་ལྷ་རུ་དག་ཅིང༔ སྒྲ་གྲགས་སྔགས་སུ་སྨིན་པ༔ 
དྲན་རྟོག་ཡེ་ཤེས་རྫོགས་ན༔ ང་དང་ལྟ་སྤྱོད་མཐུན་ནོ༔ འཁོར་འདས་རྒྱན་གྱི་རོལ་པཿ༔
67

།ཟངས་མདོག་དཔལ་རིའི་མཐོང་སྣང་སྐོར།
ཤར་ཚད་ཀུན་ཏུ་བཟང་པོ༔ དབྱིངས་དང་ཡེ་ཤེས་སྦྱོར་ན༔ ང་དང་ལྟ་སྤྱོད་མཐུན་ནོ༔ 
གཟུང་བའི་ཡུལ་སྣང་ཟད་ཅིང༔ འཛིན་པའི་ཀུན་རྟོག་གྲོལ་ནས༔ ང་བདག་ཟེར་ཐག་ 
ཆད་ན༔ ང་དང་ལྟ་སྤྱོད་མཐུན་ནོ༔ བུ་མཆོག་འདི་དག་སེམས་ལ༔ བརྟེན་ནས་རྒྱུད་དང་ 
སྦྱར་ན༔ ཉོན་མོངས་གཡུལ་ལས་རྣམ་རྒྱལ༔ ང་ཡི་དྲུང་དུ་སླེབ་ལགས༔ མ་རྗེད་ནུས་ 
ལྡན་རྡོ་རྗེ༔ སྙིང་གི་དཀྱིལ་དུ་ཨེ་བཾ༔ ཞེས་གསུངས་སོ༔ དེ་ནས་ཡང་བདག་གིས་རྗེ་མ་ཧཱ་ 
གུ་རུ་རིན་པོ་ཆེ་ལ་ཞུས་པ༔ ཀྱཻ༔ བཀའ་དྲིན་མཉམ་མེད་འགྲོ་བའི་མགོན་པོ་ཆེ༔ བསྐལ་ 
པའི་གཡོ་འཁྲུགས་དུས་ཀྱི་རྩུབ་འགྱུར་དང༔ འཇིག་རྟེན་ལེགས་ཉེས་མི་བདེའི་སྣང་བ་ 
ཀུན༔ ཇི་ལྟར་བྱུང་བ་ཡིན་གྱིས་གསུང་བར་ཞུ༔ ཞེས་ཞུས་ཚེ༔ གུ་རུ་རིན་པོ་ཆེས་འདི་སྐད་ 
གསུངས་སོ༔
ཨ་ཧོ༔ མོས་ལྡན་ཁྱེའུ་ཆུང་ལོ་ཙཱ༔ དད་དམ་དགོངས་པས་གསོན་དང༔ བསྐལ་པ་ 
རྫོགས་ལྡན་ནས་བཟུང༔ བཞི་གསུམ་གཉིས་དང་རྩོད་ལྡན༔ ལྔ་བརྒྱ་ཕྲག་བཅུ་སོང་ནས༔ 
ལུང་གི་མཐའ་ལ་ཉེ་བར༔ སྙིགས་མའི་ལྔ་མཚང་མངོན་གྱུར༔ ནད་མུག་མཚོན་འཁྲུག་ 
གཡོ་ཞིང༔ རྟག་པར་མི་དགེ་བཅུར་སྤྱོད༔ དགེ་བཙུན་ཟེར་བ་མང་ཡང༔ གཡོ་སྒྱུ་བསླུ་ 
སེམས་ཁོ་ནས༔ བཅས་ཁྲིམས་ཐན་དུ་བརྩི་བ༔ འདུལ་བའི་གཟུགས་བརྙན་ཙམ་མོ༔ སྔགས་ 
པ་ཟེར་བ་མང་ཡངཿ༔ ཅོལ་ཆུང་སྤྱོད་པ་ཁྲོམ་གྱེར༔ ཉོན་མོངས་འཆོལ་རྙོགས་གྱུར་པའི༔ 
དམ་ཚིག་ཐན་ལ་བརྩི་རྣམསཿ༔ གསང་སྔགས་གཟུགས་བརྙན་ཙམ་མོ༔ བྱང་ཆུབ་སེམས་ 
དཔའ་ཟེར་ཡང༔ ཚུལ་འཆོས་མངོན་ལྐོག་མི་མཐུན༔ འགྲོ་བའི་སྲོག་གཅོད་དགོས་ཀྱངཿ༔ 
སྙིང་རྗེ་སྤུ་ཙམ་མེད་ན༔ བྱང་སེམས་བསླབ་པ་གཟུགས་ཙམ༔ གཏེར་སྟོན་ཟེར་བ་མང་ 
ཡང༔ ལྕང་ལོ་བུད་མེད་བརྟེན་ནས༔ རྫུན་ཆོས་བཀའ་རྐུན་བྱེད་ཅིང༔ ང་གླེང་སེམས་ཅན་
68

༄༅། །ཟབ་གཏེར་ཆོས་ཀྱི་མཛོད་ཁང་།
མགོ་སྐོར༔ དམ་ཉམས་གཏེར་མིང་ཙམ་མོ༔ གྲུབ་ཐོབ་ཟེར་མང་ཡང་༔ བཻ་ཐེའུས་བརླབས་ 
པའི་འབྱུང་པོ༔ གཞན་མགོ་སྐོར་བའི་བསླུ་ཚིག༔ མིག་འཕྲུལ་མང་པོ་སྟོན་ཅིང༔ ནག་ 
ཕྱོགས་མགོ་འཕང་མཐོ་བས༔ འགྲོ་མང་འདི་དག་དབང་གྱུར༔ ནོར་ལ་རྔམ་པ་ཆེ་བའི 
དམ་སྲི་དེ་ཀུན་གྲུབ་མིང༔ བྱ་བཏང་ཟེར་བ་མང་ཡང༔ དགྲ་འདུལ་གཉེན་སྐྱོང་ཆེན་པོ༔ 
བྱ་གཞག་ལས་ཀ་མང་པོ༔ འདུ་འཛིས་བློ་སེམས་བཅུར་བ༔ དྲན་རྒྱུ་སྤྱོད་པ་མང་པོ༔ རི་ 
ཁྲོད་པ་ཞེས་མིང་ཙམ༔ སྒོམ་ཆེན་ཟེར་བ་མང་ཡང༔ སྟོང་ལྟ་ཧད་པོར་ཁ་འབྱམས༔ ལས་ 
འབྲས་ཁྱད་གསོད་མཁན་ཚོ༔ དུག་ལྔ་མེ་བཞིན་འབར་ཡང༔ མེད་ལ་ཡོད་ཚུལ་ཡིན་ཟེར༔ 
ཐ་མལ་པ་དང་ཁྱད་མེད༔ སྒོམ་པ་དེ་ཚོ་མིང་ཙམ༔ བླ་དཔོན་ཐོབ་ཐང་ཆེན་པོ༔ སྤྱོད་ 
པ་འཇིག་རྟེན་ཇི་བཞིན༔ མིང་ལ་གྲང་ཚངས་འཁོར་སློབ༔ དོན་དུ་འཁོན་འཛིང་གཞི་ 
ལམ༔ དཀོར་ལ་རྟག་པར་འབྱམས་ནས༔ གཤིན་པོ་ལག་ཟེད་མང་བཞིན༔ ཤི་དུས་ཐ་ 
མལ་ལྟ་བུ༔ བླ་མ་ཞེས་པ་མིང་ཙམ༔ སྤྲུལ་སྐུ་ཟེར་བ་ མང་ཡང༔ བཤད་སྒྲུབ་ཐན་དུ་ 
བརྩི་བ༔ ཆོས་བརྒྱད་བྱ་གཞག་མང་པོ༔ དུ་རུའི་རིགས་བྱེད་སྤྱོད་ཅིང༔ འདུ་འཛི་རྣམ་ 
གཡེང་མང་པོ༔ སྒོམ་གྲལ་གཏམ་གྲལ་སླེབས་པ༔ དཀོར་ལ་རྔམ་སེམས་ཆེ་བའི༔ བུ་ 
ཚོ་སྤྲུལ་སྐུའི་མིང་ཙམ༔ གཅོད་པ་ཟེར་བ་མང་ཡང༔ གཟུང་འཛིན་རང་གར་སྤྱོད་ཅིང༔ 
བཤན་པ་ལག་དམར་མཁན་ཚོ༔ འདྲེར་འཛིན་ཐོ་ཅོ་རྩང་སྤྱོད༔ གཅོད་པ་ཟེར་བ་མིང་ 
ཙམ༔ བརྟུལ་ཞུགས་ཟེར་བ་མང་ཡང༔ སྨན་པ་འདོད་སྲེད་ཆེན་པོ༔ བུད་མེད་སྡིག་ 
སེམས་རྔམ་པ༔ མི་ནག་གཡོ་རྐུན་རྫུན་གྱེར༔ མི་ཡི་ལུས་སུ་འདུག་ཀྱང༔ སྤྱོད་པ་སྡིག་ 
ལ་མོས་པའི༔ ཤ་ཟ་སྲིན་པོ་ལྟ་བུ༔ རྩུབ་གྱུར་སྣ་ཚོགས་སྟོན་པའི༔ དུས་ཀྱི་རུ་འཛིང་ 
འབྱུང་ངོ༔ རྟགས་ངན་སྤྱོད་པས་བསྟན་ཚེ༔ ལྷ་སྲུང་བྱིན་རླབས་ཡལ་ལོ༔སྲུང་མ་དམ་
69

།ཟངས་མདོག་དཔལ་རིའི་མཐོང་སྣང་སྐོར།
ཅན་ཡལ་ནས༔ ནག་ཕྱོགས་མགོ་འཕང་མཐོ་ལ༔ ནད་རིམས་ནག་པོ་སུམ་སྦྲེལ༔ གསོ་ 
རུ་མི་བཏུབ་དུ་མ༔ ངོས་མི་ཟིན་པའི་གདོན་ནད༔ ན་བུན་བཞིན་དུ་འཐོར་སྡུད༔ འབྱུང་ 
པོའི་གཡབ་མོ་འདོར་རོ༔ རྒྱ་འདྲེ་ར་མགོ་ཅན་དང༔ ཀླུ་བདུད་དྲེད་མོ་གཟུགས་ཅནཿ༔ 
བོད་སྲི་བྱ་རོག་གདོང་དང༔ རྒྱལ་བསེན་འཚུབས་མ་འཁྲུག་པས༔ སྐྱེ་འགྲོ་སྡུག་ལ་སྦྱོར་ 
ཞིང༔ ཤི་ཚད་འདྲེ་རུ་འགྱུར་རོ༔ ཕྱི་མ་དམྱལ་བར་ལྟུང་ངོ༔ སེམས་ཅན་རང་རང་ལས་ 
ཡིན༔ སངས་རྒྱས་བྱོན་ཡང་སྐྱོབ་དཀའ༔ འགྲོ་བ་བསམ་སྤྱོད་ལོག་པའི༔ གཤིས་ངན་ 
འགུམ་པ་བཅོ་ལྔའི༔ གཞན་དབང་གྱུར་ལ་མངོན་ནོ༔ དུས་ཀྱི་རང་མཚང་འཁྲུགས་སོ༔ 
གཞན་ཡང་སྙིང་ལ་བརྟེན་བྱ༔ ཀ་ལ་པིངྐའི་གསུང་དབྱངས༔ རྒྱ་སྟག་དམར་པོའི་འཛུམ་ 
ལ༔ ཆས་ནས་བསླུ་བ་ངོམ་ཡོང༔ ཞེན་མེད་བརྟུལ་ཞུགས་དགོས་སོ༔ རེ་འབྱམས་ངད་ 
པ་འཕྲོ་ཞིང༔ གེ་སར་མདངས་ལ་དུག་ཕོག༔ གནམ་ལྕགས་རལ་གྲི་སྟེར་ཡོང་༔ མཐུ་ 
གཏད་མ་བྱེད་བུ་མཆོག༔ ཤར་ཕྱོགས་རྫ་སྤང་ཁྲོད་ནས༔ གཡུ་ཡི་ཐོད་རྒྱན་ཅན་དེ༔ བསུ་ 
བ་བྱེད་ལ་འོང་ན༔ དེ་ནས་འབྱོན་པ་གལ་ཆེ༔ སྐབས་དེར་སྟོད་ཕྱོགས་ཕོ་ཉ༔ བསོད་ 
ནམས་མིང་ཅན་སླེབ་ཡོང༔ གདུལ་བྱ་མངའ་ཐང་རྒྱས་ཀྱང༔ གོལ་ས་ཡིན་པས་ཆམ་ 
ཞོག༔ ལྟ་ཕྱོགས་བློ་གྲོས་མིང་གིས༔ དམ་ཚིག་སྟོར་བ་ཡིན་པས༔ རང་ཕྱོགས་འབྱོན་ 
འཚལ་ཟེར་ཡང༔ ཚེ་ལ་གནོད་པས་ཆམ་ཞོག༔ འགོ་ཡུལ་ལྕགས་ཀྱུ་རྣོན་པོས༔ ཀློ་ཡི་ 
སྡེ་ཚོགས་དྲངས་པས༔ དྲུག་ཕྲག་གསུམ་ན་གསེར་ཞོལ༔ འཛིན་པ་མདོ་རྩ་ཡིན་ནོ༔ 
གཅན་སྤྱང་ཧབ་རྒྱུག་བྱེད་ནས༔ ལྷོ་ཕྱོགས་ལུག་ཁྱུ་མང་པོ༔ ཉེ་ཟུར་འུར་དེད་བྱེད་སྐབས༔ 
སྲོག་སྐྱོབ་མཛད་ན་ཕན་ཐོགས༔ བར་ནས་ངང་ཁྱུ་མང་པོ༔ རྫིང་བུ་ཀུ་མུད་ཚལ་ལ༔ 
འཕུར་ལྡིང་སྣ་ཚོགས་བྱེད་ཚེ༔ ཐབས་ཀྱིས་སྐྱོང་བ་རེམ་ཡ༔ འབྲོང་ནག་འདུར་བའི་སྣ་
70

༄༅། །ཟབ་གཏེར་ཆོས་ཀྱི་མཛོད་ཁང།
ལས༔ ཞལ་ལྕེ་མང་པོ་ཐོབ་སྲིད༔ སྔོན་གྱི་ལས་འབྲས་ཡིན་པས༔ རང་སར་བསྐྱུར་བ་ 
གལ་ཆེ༔ མི་དམར་བློ་སྟོབས་ཆེན་པོས༔ ཐབས་ཀྱི་སྦྲང་རྩིར་སྟེར་ཡོང༔ ཞེན་མེད་གཅོད་ 
དགོས་མན་ངག༔ སྤྱོད་ན་ཕུང་བའི་དུས་མཆིས༔ ལྗོངས་འདབས་གསེར་གྱི་གེ་སར༔ 
རྒོད་ལྡེམ་ཕོ་ཉས་འཁྱེར་སྲིད༔ བང་ལ་གང་སྔ་བྱས་ན༔ ཁྱེད་ལག་རྙེད་ན་དགེ་ལེགས 
ལྷོ་མོན་གསུང་དབྱངས་སྙན་མོ༔ རང་ཕྱོགས་ཡུལ་ལ་མ་ཤོར༔ ལྗོན་ཤིང་འདབ་འབྲས་ 
ལྡན་པ༔ ཟུངས་ནས་སྤྱོད་ཅིག་ནུས་ལྡན༔ གསེར་ཐང་ཉ་བྲུད་རྒྱས་ལ༔ སེ་ཕུང་སྤྲུལ་ 
པའི་ཆོ་རོལ༔ ཡུལ་ལྗོངས་མི་བདེའི་ལ་ཡོག༔ སྟོན་ཚེ་གཉེན་པོ་ཀི་མ༔ རྒྱ་བྱ་ཅོད་པཎ་ 
ལྡན་པས༔ སེང་ལ་ཕྲ་མ་འགྱེད་ནས༔ ཤ་རྐྱང་འཐབ་རྩོད་འབྱུང་ངོ༔ གཉེན་པོ་མ་ཧཱ་ཀ་ 
ལ༔ ཚེར་ནག་ཤིང་གི་ལོ་འབྲས༔ ཀེ་ལ་ར་ཡི་དར་ཡུག༔ ཆུ་སྤྲེལ་རོག་པོས་བསླུ་ཚེ༔ 
དམར་མེ་ཡིས་གཟིར་ཡ༔ ཅང་ཤེས་ཕེ་ཕོ་སྒྲོགས་པས༔ ཕྱོགས་བཅུར་འུར་སྐད་འགྱེད་དོ༔ 
སེང་ལྡིང་ལོ་འབྲས་འཐོར་སྡུད༔ སྐྱོབ་བྱེད་རྟག་ནག་ལྕགས་རལ༔ བྲག་རིམ་རྡོ་རྗེའི་རྫོང་ 
ལ༔ མི་སྙན་ཁྭ་ཏ་གྲགས་སོང༔ གཡུ་བྱའི་ལོ་འདབ་ཡན་ཡ༔ བྱད་ཟློག་སེང་ཧཱ་ཌཱཀི 
བམ་རི་ཐོད་པ་མཁར་ནས༔ བུ་མཆོག་སྐྱེས་བུ་གསུམ་པོ༔ གསེར་ལྗོངས་ཕྱོགས་སུ་ 
སྤྲོས་སོ༔ ཁྱོད་ཀྱི་ཆོས་བདག་བྱེད་ཡོང༔ གདམས་ངག་སྦྱིན་ལ་མཁས་ན༔ འགྲོ་དོན་ 
བསམ་ཡས་ཨེ་མ༔ གངས་རི་དཀར་པོའི་འདབས་སུ༔ གེ་སར་འོད་མདངས་རྒྱས་པ༔ 
བདེ་མཆོག་ཕྱག་ན་བསྣམས་ནས༔ ངོམ་ཚེ་སྤྱོད་མཁས་རེམ་ཡ༔ ལུག་དཀར་གཡུ་ཡི་རྭ་ 
ཅན༔ འདུར་ལྷེབ་ལྡེམ་ལྡེམ་བྱུང་ཚེ༔ སྐད་ཀྱིས་ཀུན་ལ་གཏམ་སྨྲ༔ སྤྱོད་ཚུལ་ཁྱོད་ཀྱི་ 
བགོ་སྐལ༔ སྦྲུལ་ནག་ལྷེམ་ལྷེམ་བརྒྱུགས་ནས༔ ཡུལ་ལྔ་ཁྲག་གི་མཚོ་འཁྱིལ༔ ནད་ 
རླངས་མཁའ་ལ་འཕྱོ་སྲིད༔ གཉེན་པོ་བཛྲ་པ་ཎི༔ གླང་ནག་རྭ་ཅོ་རྣོ་བའི༔ མཚམས་ཀྱི་
71

༄༅། །ཟངས་མདོག་དཔལ་རིའི་མཐོང་སྣང་སྐོར།
ལྗོན་བཟང་བསྐྱོད་ནས༔ སྣ་ཚོགས་ལེགས་ཉེས་འགྱེད་ཅིང༔ ཀུ་མུད་ལག་ཏུ་རྙེད་དོ༔ 
ཐབས་ཤེས་འབར་བའི་མདའ་གཞུ༔ ལྷ་ལྡན་ཕྱོགས་སུ་སླེབ་སྲིད༔ གསར་ཆོས་རྙིང་ 
མར་སྡུད་པའི༔ རྟེན་འབྲེལ་ཀུན་སྐྱོང་གླིང་པའི༔ བགོ་སྐལ་མཆོག་གི་ཡོན་ཏན༔ ས་གཞི་ 
གསེར་མིག་འཁྱིལ་ཀློང༔ སྡིག༌པ་རཱ་ཙའི་གཟེར་ཐེབ༔ བྱ་རིགས་འདབ་མ་འཐོར་སྲིད༔ 
གཉེན་པོ་འབྱུང་འདུལ་དབལ་གཏོད༔ ཁྱི་ནག་དོམ་བུ་ཟུག་ཅིང༔ ངར་སྐད་ལྷོ་རུ་ཤར་ 
ནས༔ ཐིག་ལེ་བཅུ་དྲུག་འཐོར་སྡུད༔ སྐྱོབ་བྱེད་རྡོ་རྗེ་ལེགས་པ༔ བཀྲ་ཤིས་ཆོས་དུང་ 
དཀར་པོ༔ སྟོབས་ལྡན་གནམ་ལྕགས་ཐོ་བ༔ འཛུམ་སྒེག་ཡོས་བུས་བསྣམས་ནས༔ 
ནུབ་ཀྱི་ཕྱོགས་སུ་འཕེན་ནོ༔ མི་ནག་དུང་སོ་ཅན་གྱི༔ འུར་བའི་གླང་མོ་སྣ་དགུ༔ དུས་སུ་ 
སྟོན་པར་འགྱུར་གྱིས༔ གཉེན་པོ་ཤ་ཟ་ཁ་ཆེ༔ རྐང་དྲུག་སྦྲང་རྩིའི་བཅུད་ལ༔ གཡོ་ལྡིང་ 
ལྷུམས་ལ་ཞུགས་འདོདཿ༔ ཨ་ཧས་རྩེད་མོ་བྱེད་སྤྲོ༔ བདེ་བ་ལྕགས་ཀྱུས་བཟུང་འཚལ༔ 
གླ་ནག་རྩེ་འཇོ་བྱེད་པས༔ ཤར་གྱི་བུ་ཕོ་འགུགས་ནས༔ རྩི་བཅུད་དྲི་ཞིམ་ངོམས་ལ༔ 
སྤྱོད་འདོད་རྔམ་པ་ཧ་ཧཿ༔ གཡུ་འབྲུག་གསུང་དབྱངས་སྙན་པས༔ རྩལ་བཟང་རྨ་བྱ་མང་ 
འགུགས༔ ཆོས་ཀྱི་ཉི་མ་ཤར་ནས༔ འགྲོ་ལ་བདེ་སྐྱེད་སྤེལ་ལེགས༔ གསེར་གྱི་སྲོག་ 
ཤིང་ཁྲོ་ལོད༔ འགོ་ཡི་སྲོག་གསོ་ཕུར་པ༔ དཔའ་སྡེའི་སྲོག་བསྐྱེད་རྟ་མགྲིན༔ ཨ་ཡུ་ཚེ་ 
རྫི་མགོན་པོ༔ བར་གྱི་གཞི་བསྐྱེད་ཏཱ་རེ༔ དུག་ཤིང་བརྟེན་པ་ཞི་ཁྲོ༔ སྐྱབས་ཀྱི་སྐལ་བ་ 
ཕྱག་རྡོརཿ༔ གནུབས་ཀྱི་ཚེ་རྫི་རྟ་ནག༔ ཧོར་གྱི་སྐལ་བ་འབྱུང་འདུལ༔ རྩང་གི་ལྗོན་བཟང་ 
གུ་དྲག༔ རྡོ་ཡི་གཞི་འཛིན་སེང་གདོང༔ སྨར་གྱི་སྲོག་འཛིན་ཕག་མོ༔ འཛི་ཡི་དཔལ་དུ་ 
ཁྱུང་ནག༔ བསྟན་པའི་གསོས་སུ་ཤན་དམར༔ རྒྱུད་སྡེ་བཅུད་འཛིན་རལ་གཅིག༔ བསྟན་ 
དགྲའི་གཤེད་མ་ཤ་ཟ༔ རོང་སྔགས་སྙིང་པོ་གཟའ་མཆོག༔ ཚེ་བསྐྱེད་མནྡྷ་ར་བ༔ སྲོག་
72

༄༅། །ཟབ་གཏེར་ཆོས་ཀྱི་མཛོད་ཁང༌།
སྤེལ་སྒྲོལ་མ་དཀར་མོ༔ དཔལ་སྐྱོང་ཀུ་རུ་ཀུལླེ༔ ནོར་སྟེར་འཕགས་མ་ཉེར་གཅིག༔ 
མཆོག་ཐོབ་མ་ཧཱ་གུ་རུ༔ རྐྱེན་ཟློག་བསྟན་སྲུང་རྒྱ་མཚོ༔ གནད་སྨིན་དེ་ལྟར་ཕབ་འཚལ༔ 
ནུས་ལྡན་རྡོ་རྗེ་མ་རྗེད༔ ཅེས་གསུངས་སོ༔ བདག་གིས་ཀྱང་དད་པ་འོད་ཟེར་འབར་བ་ 
ཆེན་པོས་ཞུས་པ༔ རྗེ་བཙུན་གུ་རུ་རིན་པོ་ཆེ༔ རྒྱལ་ཀུན་ཕྲིན་ལས་འདུས་ཞལ་ཉིདཿ༔ 
བརྩེ་བས་བདག་ལ་དགོངས་སུ་གསོལ༔ དག་སྣང་གར་གྱི་འཕྲུལ་འཁོཪ་རྣམས༔ སྔར་ 
ནས་མཐོང་སྣང་ཅི་ལྟ་བུ༔ བསྟན་པའི་གསོས་སུ་བཞག་ན་ཡང༔ ལེགས་ཉེས་གླེང་མོ་ 
སྣ་དགུ་འགྱེད༔ དེ་དག་ཅིའི་ཕྱིར་བྱུང་བ་ཡིན༔ ཞེས་ཞུས་སོ༔ གུ་རུའི་ཞལ་ནས་གསུངས་ 
པཿ༔ ཨེ་མཿ༔ ཁྱེའུ་ནུས་ལྡན་རྡོ་རྗེ༔ ལེགས་པར་བདག་ལ་གསོན་དང༔ སྐྱེ་བ་ཚེ་རབས་ 
སྔོན་དུས༔ གངས་ཅན་བོད་ཀྱི་ཡུལ་དུ༔ བསམ་ཡས་གཙུག་ལག་ལྷུན་གྲུབ༔ རྒྱ་ཆོས་ 
གདན་དུ་དྲངས་ནས༔ བཤད་སྒྲུབ་བ་དན་འཛུགས་ཚེ༔ ཤུད་པུ་དཔལ་གྱི་སེང་གེ༔ གྲུབ་ 
ཆེན་འབྲོག་མི་ལོ་ཙཱ༔ ལྟ་སྤྱོད་ཅུང་ཟད་མི་མཐུན༔ ཕན་ཚུན་ཚིག་སྐྱོན་མང་བརྗོད༔ རྟེན་ 
འབྲེལ་སྣ་ཁ་ཅུང་རལ༔ དེ་ཕྱིར་གླེང་མོ་ཤར་རོ༔ གཟོབ་པ་ལྷུར་ལེན་འཚལ་ཡ༔ གར་ 
གྱི་འཁྲུལ་འཁོར་དག་པས༔ འགྲོ་བའི་སྣང་སེམས་བསྒྱུར་ཞིང༔ ཕུང་ཁམས་རྩ་རླུང་གནད་ 
སྨིན༔ སྒྲུབ་པའི་གར་བསྒྱུར་དམ་པ༔ འཇོག་པར་ག་ལ་རུང་ངོ༔ གནད་མཆོག་སེམས་ 
ལ་ཆོངས་ཤིག༔ ཁྱད་པར་རཱ་ཙ་གཡོ་བས༔ བྲ་མཆུ་གླེང་མོ་སྟོན་ནོ༔ ཞེན་མེད་རྟུལ་ 
ཞུགས་མཛད་དགོས༔ མ་ཁྲོ་མ་ཆགས་ཀློད་ཡ༔ རིགས་མཆོག་ནུས་ལྡན་རྡོ་རྗེ༔ ཞེས་ 
གསུངས་སོ༔
སྐབས་འདིར་ཞུས་ལེན་གསལ་བའི་མེ་ལོང་ཡོད་ཀྱང་རེ་ཞིག་གསང་རྒྱ་གུ་ཧྱ༔ དེ་ནས་རྗེ་ 
མ་ཧཱ་གུ་རུ་ལ་བདག་གིས་ཕྱག་དང་སྐོར་བ་མང་དུ་བྱས་ནས་གསོལ་བ་བཏབ་པ༔ སྐྱབས་
73

༄༅། །ཟངས་མདོག་དཔལ་རིའི་མཐོང་སྣང་སྐོར།
གཅིག་འགྲོ་བའི་མགོན་པོ་མཆོག༔ བདག་གིས་གསོལ་བ་གདབ་པ་ན༔ ཐུགས་རྗེ་རྒྱུན་ 
ཆད་མེད་པ་ཡི༔ བྱིན་རླབས་མཆོག་གི་འོད་ཟེར་ཅན༔ མོས་པས་ཐུགས་རྒྱུད་བསྐུལ་ནུས་ 
པ༔ ཇི་བཞིན་བདག་ལ་གསུང་བར་ཞུ༔ ཞེས་ཞུས་ཚེ་གུ་རུ་རིན་པོ་ཆེའི་སྐུའི་བ་སྤུ་བྱེ་ 
ཕྲག་བརྒྱ་ལས་གུ་རུ་རིན་པོ་ཆེ་བྱེ་བ་ཕྲག་བརྒྱ་འོད་ཟེར་གྱི་རྩེ་ལ་སྤྲོ་ཞིང་༔ ཕྱག་གཡས་ 
པས་ཐོད་རྔ་འཁྲོལ་ཞིང་གཡོན་པ་བདག་གི་མགོ་ཐོག་ཏུ་བཞག་ནས་འདི་སྐད་གསུངས་
སོ༔ ཧཱུྃ་ཧཱུྃ་ཧཱུྃ་ཧྲཱིཿ༔ འདི་ནས་ཉི་མ་ལྷོ་ནུབ་མཚམས་ཤེད་ན༔ རྔ་ཡུབ་གླིང་ཕྲན་ཟ་བྱེད་སྲིན་ 
པོའི་ཡུལ༔ ཙིཏྟ་ཟངས་མདོག་དཔལ་རིའི་ཕོ་བྲང་ནས༔ རྗེ་བཙུན་ཆེན་པོ་པདྨ་ཐོད་ཕྲེང་ 
རྩལ༔ རིག་འཛིན་མཁའ་འགྲོའི་གནས་ནས་གཤེགས་སུ་གསོལ༔ དབུ་སྐྲ་མཛེས་པའི་ 
ཐོར་ཚུགས་ཤིགས་སེ་ཤིག༔ རིན་ཆེན་རྒྱན་ཆ་མང་པོ་སི་ལི་ལི༔ དུར་ཁྲོད་རུས་པའི་རྒྱན་ 
ཆ་ཁྲོ་ལོ་ལོ༔ སྒྲ་དང་རོལ་མོ་མང་པོ་འུ་རུ་རུ༔ ཡི་དམ་ལྷ་ཚོགས་ཧཱུཾ་སྒྲ་དི་རི་རི༔ མཁའ་ 
འགྲོ་སྡེ་ལྔ་གར་བྱེད་ཤིགས་སེ་ཤིག༔ གིང་ཆེན་དཔའ་བོའི་བྲོ་བརྡུང་ཁྲབས་སེ་ཁྲབ༔ མ་ 
མོ་མཁའ་འགྲོ་སྤྲིན་ལྟར་ཐིབས་སེ་ཐིབ༔ ཆོས་སྐྱོང་སྡེ་བརྒྱད་ལས་བྱེད་འཁྱུགས་སེ་འཁྱུག༔ 
ཞུབ་ཆེན་སྟེང་གི་སྒྲ་སྐད་སི་ལི་ལི༔ གཡས་ན་ཕོ་རྒྱུད་ཐམས་ཅད་ཤ་ར་ར༔ གཡོན་ན་མོ་ 
རྒྱུད་ཐམས་ཅད་ཤ་ར་ར༔ བར་སྣང་ཐམས་ཅད་དར་གདུགས་ལྷབས་སེ་ལྷབ༔ དྲི་ཞིམ་ 
སྤོས་ཀྱི་ངད་པ་ཐུ་ལི་ལི༔ མཁའ་འགྲོ་གསང་བའི་བརྡ་སྐད་དི་རི་རི༔ གིང་ཆེན་དཔའ་བོ་ 
བཤུགས་གླུ་ཀྱུ་རུ་རུ༔ ཧཱུཾ་གི་སྣང་གླུ་མང་པོ་དི་རི་རི༔ ཕཊ་ཀྱི་བརྡ་སྐད་དྲག་པོ་སངས་སེ་ 
སང༔ བདག་དང་འགྲོ་དྲུག་སེམས་ཅན་ཐམས་ཅད་ལ༔ ཐུགས་རྗེས་གཟིགས་ལ་གནས་ 
འདིར་གཤེགས་སུ་གསོལ༔ གནས་འདིར་ཐུགས་རྗེས་དགོངས་ཏེ་གཤེགས་ནས་ཀྱངཿ 
བདག་གིས་བྱང་ཆུབ་སྙིང་པོ་མ་ཐོབ་པར༔ བགེགས་དང་ལོག་འདྲེན་བར་ཆད་འདུལ་
74

༄༅། །ཟབ་གཏེར་ཆོས་ཀྱི་མཛོད་ཁང༌།
བ་དང༔ མཆོག་དང་ཐུན་མོངས་དངོས་གྲུབ་སྩལ་ཏུ་གསོལ༔ འཁོར་བ་སྡུག་བསྔལ་གྱི་
རྒྱ་མཚོ་ལས་བསྒྲལ་དུ་གསོལ༔ཨོྃ་བཛྲ་གུ་རུ་པདྨ་ཐོད་ཕྲེང་རྩལ་བཛྲ་ཧྲཱིཿརཿཧཿརཿནི༔སཿ
རཿཙཿཧྲཱིཿཡཿཙིཏྟ་ཧྲཱིཿ་ཧྲཱི་ཛ་ཛཿ ཞེས་ཐོད་རྔ་སྒྲ་དང་སྙན་པའི་དབྱངས་མོས་གུས་ཚད་མེད་
པ་དང་ལྡན་པས་བསྐུལ་ན༔ ཕ་གཅིག་ང་ཉིད་རང་དབང་མེད་པར་བྱོན་ནས་བྱིན་གྱིས་ 
བརླབ་པར་འགྱུར་རོ༔ ཐེ་ཚོམ་དང་ཡིད་གཉིས་མི་དགོས་སོ་སྙིང་གི་བུ་ཞེས་གསུངས་ 
སོ༔ དེ་ནས་རྒྱ་གར་པཎྜི་ཏ་རྣམས་ཀྱིས་མགྲིན་གཅིག་ཏུ༔ ཨེ་མཿ༔ ཨོ་ཌི་ཡཱ་ནའི་ཡ་གཿ༔ 
སཾ་ཀྲྀ་ཏ་ལ་དགྱེས་འཚལ༔ ཧེ་ལམ་ཨ་ཡེ་ཝ་ཧཾ༔ དུ་ཥེ་སུ་རུ་ཨ་ཧར༔ རུ་ལུ་མ་སྨིན་བྷ་ཏུ་ 
ཨེ་དྷ་ལ་ནི་སི་རན༔ བུདྡྷ་དྷརྨ་སཾགྷ༔ དྷེ་ཝ་ཌཱ་ཀི་ཨེ་ཝཾ༔ སྥ་ར་ཎ་ཕཊ་སྥོ༔ སིཾ་ཧཱ་ར་ཎ་འུབ་ 
ཆུབ༔ བྷོ་དྷི་ཙིཏྟ་ཡ་སྟུམཿ༔ མ་ཧཱ་སུ་ཥ་ལྟོ་སྦྱོར༔ ཀཱ་ཡ་ཝཀྐ་ཙིཏྟ༔ ས་མ་ཏི་ཡང་སིདྡྷི༔ ཕྱག་ 
རྒྱའི་རིག་འཛིན་ངོ་མཚར༔
ཞེས་ཟེར་ནས་མེ་ཏོག་སྣ་ཚོགས་དང་འབྲུ་སྣ་མང་པོ་འཐོར་བྱུང༔ དེ་ནས་བོད་ཀྱི་རིག་ 
འཛིན་རྣམས་ཀྱིས་འདི་སྐད་གསུངས་སོ༔ ཨེ་མ༔ སྐྱེས་མཆོག་འགྲོ་འདུལ་རྡོ་རྗེ༔ བརྟུལ་ 
ཞུགས་གྲུབ་པའི་དཔའ་བོ༔ རིག་འཛིན་མཆོག་གི་ས་ནོད༔ རྣལ་འབྱོར་ནུས་ལྡན་འདུས་ 
རྩལ༔ བསྟན་འགྲོའི་འགྲོ་དོན་དུས་བབ༔ བྱམས་དང་སྙིང་རྗེ་ཆེན་པོས༔ འགྲོ་དྲུག་འཁྲུལ་ 
རྒྱུན་གཅོད་ཅིང༔ ལས་ཅན་སྐལ་བཟང་རྒྱ་མཚོ༔ གདམས་པའི་རང་བྱུང་ཡེ་ཤེས༔ རྟོགས་ 
ནས་གྲུབ་འབྲས་མངོན་གྱུར༔ འབུམ་ཕྲག་ཚོམ་བུ་དང་བཅས༔ གྲོལ་བའི་མཐུ་དང་
ལ༔ དག་པའི་ཞིང་ཁམས་འདི་རུ༔ སྟོན་འཁོར་དབྱེར་མེད་གྱུར་པའི༔ རྟེན་འབྲེལ་ ལྡན་ལཿ
དགའ་སྟོན་ཞུས་ལེགས༔ ཞེས་བརྗོད་ཅིང་རོལ་མོ་སྣ་ཚོགས་ཀྱི་སྒྲ་སྤིར་ལ་ཤིས་པ་བརྗོདཿ༔ 
དེ་ནས་གྲུབ་པའི་གཏེར་སྟོན་རྣམས་ཀྱི་ཞལ་ནས༔ ཨ་ཧོ༔ འཁོར་འདས་སྣང་བ་ཐམས་
75

༄༅། །ཟངས་མདོག་དཔལ་རིའི་མཐོང་སྣང་སྐོར།
ཅད༔ རིག་པ་གཅིག་ཏུ་གྲོལ་བའི༔ ཆོས་ཉིད་གཞི་མེད་རྩ་བྲལ༔ བདེ་སྟོང་ཡེ་ཤེས་རོ་ 
མཉམ༔ ཟུང་འཇུག་རྣལ་མའི་གཤིས་ལུགས༔ མངོན་གྱུར་དཔའ་བོ་ཆེན་པོ༔ གཏེར་ལ་ 
སྤྱོད་པའི་བུ་མཆོག༔ དབྱེ་བསལ་ལག་ལེན་མ་ནོར༔ གབ་སྦས་ལུང་བཞིན་བརྟེན་འཚལ༔ 
ཟབ་གཏེར་ཀློང་རྒྱ་བཀྲོལ་ཅིང༔ ཕན་ཐབས་བསམ་སྤྱོད་ཁོ་ནས༔ འགྲོ་དོན་འགྲུབ་ 
པའི་བསམ་པ༔ རྨད་བྱུང་རྫོགས་པར་གྱུར་ཅིག༔ གདམས་ངག་སྦྱིན་ལ་མ་སོབ༔ གསུང་ 
ཚོགས་ཟོབ་ལ་མ་ཤོར༔ སློབ་འབངས་འདུལ་ཐབས་མ་ཞན༔ བསྙེན་སྒྲུབ་བསྐང་ཚོགས་ 
རེམ་ཡ༔ ཕྱི་མའི་འགྲོ་དོན་འགྲུབ་པའི༔ བཀྲ་ཤིས་དགེ་མཚན་ཞུ་ལེགས༔ ཞེས་གསུངས་ 
ནས་བརྡ་ཐབས་མང་དུ་མཛད་པར་གྱུར་ཏོ༔ འདིའི་སྐབས་སུ་སྨན་སྲུང་དཔའ་བོ་མཁའ་ 
འགྲོ་རྣམས་ཀྱིས་བྲོ་འཁྲབ་གར་བྱེད་ཅིང་གླུ་མང་དུ་གྱེར༔ ཉིན་ལྔ་པའི་དུས་སུ་ཚོགས་ 
འཁོར་བསྐོར་བ་དང༔ དྲུག་པའི་དུས་སུ་འཆམ་སྣ་བཅོ་བརྒྱད་བྱུང༔ བདུན་པའི་ཉིན་ 
པར་དངོས་གྲུབ་ལ་རོལ་པར་མཛད་དོ༔ དེ་ནས་མཚོ་རྒྱལ་སོགས་མཁའ་འགྲོ་མ་བཞི་ 
པོས་ཐོད་ཆང་སྟོབ་ཅིང་མགྲིན་གཅིག་ཏུ་འདི་སྐད་གསུངས་སོ༔ ཨེ་མ་ཧོཿ གསོན་ཅིག་ 
ནུས་ལྡན་རྡོ་རྗེ༔ གནས་འདིར་འབྱོན་པ་ངོ་མཚར༔ ཟག་མེད་བདེ་ཆེན་བདུད་རྩི༔ དགའ་ 
སྟོན་ཕྱིར་དུ་བསྒྲུབ་པ༔ མཐར་ཕྱིན་ལེགས་པར་གྲུབ་བོ༔ ད་ནི་ཁྱེད་ལ་སྟོབ་ན༔ བདེ་ 
ཆེན་ཡེ་ཤེས་རྟོགས་ཤིང༔ དབང་བཞིའི་ཕ་ཕོག་དམ་པ༔ བསྐུར་ཐོབ་བྲལ་བའི་ཡེ་ཤེས༔ 
ད་ལྟ་ཁྱེད་ལ་ཕུལ་ལགས༔ འབར་བས་བཞུས་པའི་དགའ་བ༔ སྟོང་པས་དྲངས་པའི་ 
འོད་གསལ༔ བཅུ་དྲུག་འབར་བའི་ཡོན་ཏན༔ མངོན་དུ་འགྱུར་བར་ཞུའོ༔ ཞེས་ཟེར་ 
ནས་ཕུད་དེ་ཉིད་གུ་རུ་རིན་པོ་ཆེ་ལ་ཕུལ༔ ལྷག་མ་རྣམས་བདག་གིས་རོལ་བས་བདེ་ 
སྟོང་ཟག་པ་མེད་པའི་མེད་པའི་ཡེ་ཤེས་ཉམས་སུ་མྱོང་ངོ༔ དགའ་བདེ་ཚད་མེད་པ་འབར༔
76

༄༅། །ཟབ་གཏེར་ཆོས་ཀྱི་མཛོད་ཁང་།
རྟོགས་པའི་གདེང་ཟབ་མོ་དང་ལྡན་པར་གྱུར་ཏོ༔ དེ་ནས་ནམ་མཁའི་ཁམས་ནས་འཇའ་
དཀར་པོ་ཐེམ་སྐས་ལྟ་བུ་ཞིག་བྱུང་བ་ལ་བདག་ཞུགས་ནས་ཕོ་བྲང་གི་སྟེང་དུ་ཕྱིན་པ་ནཿ
དེ་རུ་རང་བྱུང་ལྷུན་གྲུབ་ཀྱི་གཞལ་མེད་ཁང་གི་ནང་དུ༔ལོངས་སྐུ་སྣང་བ་མཐའ་ཡས་
བཞུགས་པ་ལ་བདག་གིས་དད་གུས་ཚད་མེད་པ་དང་ལྡན་པས་ཕྱག་སྐོར་མང་དུ་བྱས་
ཚེ༔ ཐུགས་ཀ་ནས་འོད་ཟེར་དམར་པོ་ཨ་ཧྲི་བཾ་གྱིས་མཚན་པ་ཅན་ཆད་དེ་བདག་གི་སྙིང་
གར་ཐིམ་པས་ཉམས་རྟོགས་འབར༔ འགག་མེད་ལོངས་སྐུའི་སྒྲུབ་ཐབས་ཡིད་ཡུལ་དུ་ 
ལེགས་པར་གསལ་བར་འདུག་གོ༔ དེ་ནས་བལྟས་པས་སྟེང་གི་ནམ་མཁར་འཇའ་ཟེར་ 
སྣ་ལྔ་དང་འོད་ཐིག་མཐིང་གསལ་ཟླུམ་ལ་འཁྱིལ་བའི་དབུས་སུ༔ ཆོས་སྐུ་ཀུན་ཏུ་བཟང་ 
པོ་མཐིང་གསལ་གཅེར་བུ་རྒྱན་མེད་ཡུམ་ཀུན་ཏུ་བཟང་མོ་དཀར་གསལ་འཁྲིལ་སྦྱོར་དུ་
རོལ་བ༔ ཡེ་ཤེས་འོད་ཀྱི་ཕུང་པོ་དེ་ཉིད་མཐོང་བའི་ཚེ་ན༔ རིག་སྟོང་བསམ་གྱིས་མི་ཁྱབ་
པའི་ཡེ་ཤེས་ཉམས་སུ་མྱོང་ངོ༔
འདུན་པ་དེ་རུ་བཞག་པའི་ཚེ་ཆོས་སྐུའི་ཐུགས་ཀ་ནས་འོད་ཟེར་མཐིང་ཁ་འཕྲོས་ནས་
རང་གི་སྙིང་གར་ཐིམ་པའི་ཚེ་རིག་པའི་རྩལ་དབང་ཐོབ༔ རིག་པ་གཅེར་བྱུང་གི་གདམས་ 
པ་ཡིད་ཡུལ་དུ་གསལ་འདུག་ཀྱང་རེ་ཞིག་གུ་ཧྱ༔ དེ་ནས་ཡང་ཕྱིར་ལོག་ནས་གུ་རུ་རིན་
པོ་ཆེའི་མདུན་དུ་སླེབས་མ་ཐག་ཏུ༔ བདག་གིས་ཕྱག་སྐོར་མང་དུ་བྱས་ནས་གུ་རུའི་ཞབས་
སྤྱི་བོར་བླངས་ནས་འདི་སྐད་གསོལ་ཏོ༔ བཀའ་དྲིན་མཉམ་མེད་འགྲོ་བའི་མགོན༔ ཐུགས་ 
རྗེ་ཆེན་པོ་བདག་ལ་དགོངས༔ གསོལ་འདེབས་བྱིན་རླབས་མྱུར་བ་དང༔ སྨོན་ལམ་ 
བདེན་ཚིག་གྲུབ་པ་ཞིག༔ གནང་བའི་བཀའ་དྲིན་བདག་ལ་སྩོལ༔ ཞེས་ཞུས་ཚེ༔ གུ་རུའི་ 
ཞལ་འཛུམ་པ་དང་བཅས་ནས་འདི་ལྟར་གསོལ་བ་ཐོབ་ཅིག་གསུངས༔ ཨེ་མ་ཧོ༔ རྔམ་
77

༄༅། །ཟངས་མདོག་དཔལ་རིའི་མཐོང་སྣང་སྐོར།
བརྗིད་སྲིན་པོ་འཚོགས་པའི་ཕོ་བྲང་ནས༔ འགྲོ་བའི་མགོན་པོ་ཨོ་རྒྱན་ཐོད་ཕྲེང་རྩལ༔ 
ཐུགས་རྗེ་འོད་ཟེར་བྱེ་བ་འགྱེད་མཛད་པའི༔ བཀའ་དྲིན་མཉམ་མེད་རྗེ་ལ་གསོལ་བ་ 
འདེབས༔ ཞེ་སྡང་རང་སར་གྲོལ་བའི་རྡོ་རྗེ་བཞད༔ ང་རྒྱལ་ལོག་འཁྲུལ་གཞོམ་མཛད་ 
རཏྣ་རྩལ༔ འདོད་ཆགས་རྩད་གཅོད་པདྨ་ཆགས་པ་བྲལ༔ ཕྲག་དོག་དྲུངས་འབྱིན་དཔལ་ 
ལ་གསོལ་བ་འདེབས༔ གཏི་མུག་དབྱིངས་སྒྲོལ་བྷནྡྷུ་ཐོད་ཕྲེང་རྩལ༔ ཚོགས་བརྒྱད་རྣམ་ 
དག་གུ་རུ་མཚན་མཆོག་བརྒྱད༔ བྱིན་རླབས་འབྱུང་གནས་བདེ་ཆེན་རྒྱལ་པོའི་སྐུ༔ ཁྱད་ 
འཕགས་རིག་འཛིན་རྗེ་ལ་གསོལ་བ་འདེབས༔ གདུག་པ་འདུལ་མཛད་འོད་ཟེར་མཐའ་ 
ཡས་སྐུ༔ ཕྲིན་ལས་ཀུན་འགྲུབ་གཏུམ་དྲག་རྒྱལ་པོ་རྩལ༔ མ་རུངས་འཇོམས་མཛད་ 
རཀྴ་ཐོད་ཕྲེང་རྩལ༔ ཐུགས་རྗེ་བསམ་མི་ཁྱབ་ལ་གསོལ་བ་འདེབས༔ ཡུལ་རྟོག་རང་ 
གྲོལ་རིག་འཛིན་རྣམ་པ་བརྒྱད༔ ཀུན་རྟོག་རྣམ་དག་གྲུབ་ཆེན་བརྒྱད་ཅུ་དང་༔ ཡེ་ཤེས་ 
རང་གདངས་རྗེ་འབངས་ཉི་ཤུ་ལྔ༔ སྤྲུལ་པ་བསམ་མི་ཁྱབ་ལ་གསོལ་བ་འདེབས༔ བདེ་ 
སྟོང་སྐྱེད་མཛད་གཟུང་མ་མཚོ་རྒྱལ་དང༔ ལྷན་སྐྱེས་ཡེ་ཤེས་རབ་སྤེལ་མནྡྷ་ར༔ སྒྲུབ་ 
པའི་དྲོད་སྐྱེད་ཤེལ་དཀར་རྡོ་རྗེ་མཚོ༔ མཆོག་གི་ཕོ་ཉ་གསུམ་ལ་གསོལ་བ་འདེབས༔ 
ལས་བྱེད་དཔའ་བོ་མཁའ་འགྲོ་སྤྲིན་ལྟར་འཁྲིགས༔ མཆོག་ཐུན་དངོས་གྲུབ་རབ་སྤེལ་ 
བདུད་རྩི་སྨན༔ རྨད་བྱུང་བཀའ་གསང་དཀྱིལ་འཁོར་ཡོངས་རྫོགས་དལ༔ ཕྲིན་ལས་ 
ལྷུན་གྲུབ་མཛད་ལ་གསོལ་བ་འདེབས༔ སྐལ་ལྡན་བུ་ལ་འབྲལ་མེད་བྱིན་རླབས་ཀྱང༔ 
ལས་ཅན་རྣལ་འབྱོར་ཉམས་རྟོགས་ཡོན་ཏན་སྐྱེད༔ དད་པ་ཅན་རྣམས་མཆོག་གི་ས་ལ་ 
སྦྱོར༔ བཀའ་དྲིན་མཉམ་མེད་རྗེ་ལ་གསོལ་བ་འདེབས༔ སྐྱེ་བ་འདི་ནས་ཚེ་རབས་ཀུན་ 
ཏུ་ཡང༔ འདུ་འབྲལ་མེད་པར་བྱིན་བརླབས་རྗེས་བཟུང་ནས༔ ཉམས་རྟོགས་ཡོན་ཏན་
78

༄༅། །ཟབ་གཏེར་ཆོས་ཀྱི་མཛོད་ཁང་།
གོང་ནས་གོང་འཕེལ་ཞིང༔ སྐུ་གསུམ་རྒྱལ་བའི་བཙན་ས་ཟིན་པར་ཤོག༔ ཅེས་གསོལ་ 
བ་ཕུར་ཚུགས་སུ་གདབ་ན་དབང་དང་བྱིན་རླབས་ཐོབ་པར་གདོན་མི་ཟའོ༔ དེ་ནས་སྨོན་
ལམ་འདི་ཡང་བསྐྱར་བཟླས་བྱེད་གལ་ཆེའོ༔ ཨེ་མ་ཧོ༔ འདི་ནས་ལྷོ་ནུབ་མཚམས་ཤེད་ 
སྟེང་གི་ཆར༔ རྔ་ཡབ་གླིང་ཞེས་ཟ་བྱེད་སྲིན་པོའི་ཡུལ༔ དུས་གསུམ་རྒྱལ་བས་བྱིན་བརླབས་ 
མཛད་པ་ཡི༔ གླིང་མཆོག་ཁྱད་པར་ཅན་ལ་སྐྱེ་བར་ཤོག༔ ཟངས་མདོག་དཔལ་གྱི་རི་བོ་ 
ཙིཏྟའི་དབྱིབས༔ རྩ་བ་ཀླུ་རྒྱལ་འཇོག་པོའི་ཐོད་དུ་བཅིངས༔ སྐེད་པར་ལུས་མེད་མཁའ་ 
འགྲོས་ཚོགས་འཁོར་བསྐོར༔ རྩེ་མོ་ཚངས་པའི་ཡུལ་དུ་བསྙེགས་འདྲ་བའི༔ རི་རྒྱལ་ 
ཁྱད་པར་ཅན་དེར་སྐྱེ་བར་ཤོག༔ དཔལ་གྱི་རི་བོ་འབར་བའི་རྩེ་མོ་ན༔ ཤར་ཕྱོགས་ 
ཤེལ་ལ་ལྷོ་ཕྱོགས་བཻ་ཌཱུརྱ༔ ནུབ་ཕྱོགས་རཱ་ག་བྱང་ཕྱོགས་ཨིནྡྲ་ནཱིལ༔ ཕྱི་ནང་འོད་གསལ་ 
ཞིང་དེར་སྐྱེ་བར་ཤོག༔ གཞལ་ཡས་ཆེན་པོ་ཕྱོགས་བཞི་མཚམས་བརྒྱད་དང༔ གྲུ་ཆད་ 
བར་ཁྱམས་ཐམས་ཅད་རིན་པོ་ཆེ༔ སྒོ་བཞི་ཚད་མེད་ཕྲིན་ལས་དབྱིབས་དང་ལྡན༔ ལྷུན་
གྲུབ་གཞལ་ཡས་ཁང་དེར་སྐྱེ་བར་ཤོག༔ རྩིག་པ་འདོད་རྣམས་ཕ་གུ་དྲ་བ་དང༔ དྲྭ་ཕྱེད་
མདའ་ཡབ་རིན་ཆེན་རྒྱན་རྣམས་རྫོགས༔ དྲིལ་བུ་གཡེར་ཁ་སྙན་པའི་ཆོས་སྒྲ་སྒྲོགས༔
ཕོ་བྲང་ཁྱད་པར་ཅན་དེར་སྐྱེ་བར་ཤོག༔ གཞལ་ཡས་ཁང་དབུས་རིན་ཆེན་ཟུར་བརྒྱད་ཁྲི
མ་ཆགས་པདྨ་ཉི་ཟླ་ཟུང་འཇུག་སྟེང༔ རྒྱལ་བ་ཀུན་དངོས་ཨོ་རྒྱན་ཡབ་ཡུམ་བཞུགས༔
བཀའ་དྲིན་མཉམ་མེད་དྲུང་དུ་སྐྱེ་བར་ཤོག༔ ལོ་པཎ་རྒྱ་མཚོས་ཆོས་ཀྱི་བགྲོ་གླེང་མཛད༔
མ་མོ་མཁའ་འགྲོ་མཆོད་པའི་སྤྲིན་ཚོགས་སྤྲོ༔ དཔའ་བོ་དཔའ་མོ་ལས་བྱེད་བྲོ་གར་འཁྱུག༔ 
སྟོན་འཁོར་དབྱེར་མེད་ཞིང་དེར་སྐྱེ་བར་ཤོག༔ གྲུ་ཆད་གློ་འབུར་རིག་འཛིན་མཁའ་འགྲོས་ 
གང༔ སྒོ་བཞིར་རྒྱལ་ཆེན་སྡེ་བཞིས་བཀའ་ཉན་མཛད༔ ཞི་རྒྱས་དབང་དྲག་ཕོ་ཉ་སྤྲིན་
79

༄༅། །ཟངས་མདོག་དཔལ་རིའི་མཐོང་སྣང་སྐོར།
ལྟར་གཏིབས༔ དག་མཉམ་དཔལ་གྱི་རི་བོར་སྐྱེ་བར་ཤོག༔ གཞལ་ཡས་ཁང་སྟེང་ལྷུན་ 
གྲུབ་ལོངས་སྐུའི་ཞིང༔ རྣམ་དག་བཀོད་མཛེས་དྲི་བྲལ་བདེ་བ་ཅན༔ རང་བྱུང་སངས་ 
རྒྱས་སྣང་མཐའ་འོད་མི་འགྱུར༔ མ་ཆགས་བདེ་ལྡན་ཞིང་དེར་སྐྱེ་བར་ཤོག༔ སངས་རྒྱས་ 
བྱང་སེམས་འཕགས་ཚོགས་རིག་པ་འཛིན༔ ཡ་མཚན་བསམ་མི་ཁྱབ་པའི་རྣམ་རོལ་ 
ཅན༔དཔག་ཡས་འཆི་མེད་ཚེ་ལ་མངའ་བརྙེས་པ༔ སྣང་བ་མཐའ་ཡས་དྲུང་དུ་སྐྱེ་བར 
ཤོག༔ ཡང་ཐོག་འོད་གསལ་ཡེ་ཤེས་ལྔ་ལྡན་ཀློང༔ འགྱུར་མེད་གྲྭ་ཟུར་བྲལ་བའི་ཐིག་ 
ལེའི་དབུས༔ གདོད་མའི་ཡེ་གཞི་ཆོས་སྐུ་ཀུན་ཏུ་བཟང༔ སྐྱེ་བ་མེད་པའི་ཞིང་དེར་སྐྱེ་ 
བར་ཤོག༔ ཟག་མེད་འདུ་མ་བྱས་པའི་བྱ་བ་མོ༔ ལྷུན་གྲུབ་རང་གདངས་རྒྱལ་བ་རིགས་ 
ལྔ་དང༔ འགག་མེད་སྟོང་གསལ་ཡངས་པའི་རང་སྒྲ་སྒྲོགས༔ བློ་བྲལ་རིག་པའི་ཞིང་ 
དེར་སྐྱེ་བར་ཤོག༔ ཤར་ཕྱོགས་རི་བོ་གསལ་ལྡན་བྱ་བ་རུ༔ ཞེ་སྡང་རང་གྲོལ་མེ་ལོང་ཡེ་ 
ཤེས་སྐུ༔ གུ་རུ་བདེ་ཆེན་རྒྱལ་པོ་སྟོན་འཁོར་བཅས༔ དགོངས་པ་དབྱེར་མེད་ཞིང་དེར་ 
སྐྱེ་བར་ཤོག༔ ལྷོ་ཕྱོགས་རི་བོ་འོད་ཟེར་བརྒྱ་པ་རུ༔ ང་རྒྱལ་རྣམ་དག་མཉམ་ཉིད་ཡེ་ཤེས་ 
སྐུ༔ གུ་རུ་ཁྱད་འཕགས་རིག་འཛིན་སྟོན་འཁོར་བཅས༔ དགོངས་པ་དབྱེར་མེད་ཞིང་ 
དེར་སྐྱེ་བར་ཤོག༔ ནུབ་ཕྱོགས་རི་བོ་གྲུ་འཛིན་འབར་བ་རུ༔ འདོད་ཆགས་རྣམ་དག་ 
སོར་རྟོག་ཡེ་ཤེས་སྐུ༔ གུ་རུ་འོད་ཟེར་མཐའ་ཡས་སྟོན་འཁོར་བཅས༔ དགོངས་པ་དབྱེར་ 
མེད་ཞིང་དེར་སྐྱེ་བར་ཤོག༔ བྱང་ཕྱོགས་རི་བོ་འབིག་བྱེད་བྱ་བ་རུ༔ ཕྲག་དོག་རྣམ་དག་ 
བྱ་གྲུབ་ཡེ་ཤེས་སྐུ༔ གུ་རུ་གཏུམ་དྲག་རྒྱལ་པོ་སྟོན་འཁོར་བཅས༔ དགོངས་པ་དབྱེར་ 
མེད་ཞིང་དེར་སྐྱེ་བར་ཤོག༔ གུ་རུའི་ཐུགས་རྗེ་འོད་ཟེར་བྱེ་བ་ཕྲག༔ སྤྲུལ་པ་རིག་འཛིན་ 
བྱེ་བ་ཕྲག་བརྒྱ་འཕྲུལ༔ ལས་བྱེད་སྒྲོལ་མ་བྱེ་ཕྲག་ས་ཡ་འགྱེད༔ རྣམ་འཕྲུལ་བསམ་ཡས་
80

༄༅། །ཟབ་གཏེར་ཆོས་ཀྱི་མཛོད་ཁང་།
ཞིང་དེར་སྐྱེ་བར་ཤོག༔ གདུག་པ་འདུལ་མཛད་ཐོད་ཕྲེང་རྩལ་བརྒྱད་དང༔ མཆོག་གི་
རིག་འཛིན་རྡོ་རྗེ་ཁྲོ་བོ་ལོད༔རྨད་བྱུང་རཀྴ་དབུ་འབུམ་ཧེ་རུ་ཀའི༔ གདུལ་བྱ་དང་པོ་ 
ཉིད་དུ་སྐྱེ་བར་ཤོག༔ མི་མཇེད་འཇིག་རྟེན་བྱེ་བ་ཕྲག་ས་ཡའི༔ འགྲོ་བ་རྣམས་ལ་ཆོས་ 
ཀྱི་ཆར་ཕབ་ནས༔ ལས་ཉོན་སྒྲུབ་པ་ཀུན་བསལ་དག་པའི་ཞིང༔ རྨད་བྱུང་གུ་རུའི་དྲུང་ 
དུ་སྐྱེ་བར་ཤོག༔ བདག་ལ་བཟང་ངན་ལས་ཀྱིས་འབྲེལ་ཚད་ཀུན༔ རྣམ་སྨིན་བག་ཆགས་ 
དྲི་མ་རྣམ་དག་ནས༔ ཚོམ་བུ་གཅིག་ཏུ་དཔལ་རི་པདྨའི་དྲུང༔ འདུས་པ་དང་པོའི་འཁོར་ 
དུ་སྐྱེ་ བར་ཤོག༔ འདིས་མཚོན་དུས་གསུམ་བསགས་པའི་དགེ་རྩ་ཀུན༔ མ་གྱུར་འགྲོ་ 
བ་ཡོངས་ལ་བསྔོ་བར་བགྱི༔ ལས་ཉོན་གཟུང་འཛིན་མདུད་པ་རང་གྲོལ་ནས༔ ཀུན་ 
མཁྱེན་ཡེ་ཤེས་མགོན་པོའི་ས་ཐོབ་ཤོག༔
ཅེས་སྨོན་ལམ་རྣམ་དག་སུ་བྱེད་ན་ཚེ་ཆོས་མཐར་ཕྱིན་དོན་གཉིས་ལྷུན་གྱིས་གྲུབ་བོ་ 
སྙིང་གི་བུ་གསུངས་སོ༔ དེ་ནས་གུ་རུ་རིན་པོ་ཆེས་ཕྱི་ནང་གསང་བའི་སྒྲུབ་སྐོར་ཉི་ཤུ་རྩ་ 
ལྔ་གཅེས་ནོར་གྱི་ཚུལ་དུ་གནང་ངོ༔ བདག་ལ་ཞག་བདུན་གྱི་སྣང་ཉམས་མཆེད་དོ༔ ད་ 
ནི་འབྱོན་པར་རིགས་སོ་ལས་ལྡན་མཆོག་གི་བུ༔ ཞེས་གསུངས་སོ༔ དེ་ནས་བདག་ཀྱང་ 
འབྲལ་མི་ཕོད་པའི་དགའ་སྤྲོ༔ ཕྱིར་མི་ལྡོག་པའི་དད་པཿ༔ ཡོན་ཏན་དྲན་པའི་མོས་གུས༔ 
བཀའ་དྲིན་ཆེ་བའི་འདུན་པ༔ མི་ཕྱེད་པའི་ཡིད་ཆེས་བྱུང་ནས་ལུས་བ་སྤུ་གཟེངས༔ མིག་ 
མཆི་མ་འདྲིལ༔ སེམས་སྐྱོ་ཤས་ཚད་མེད་པ་དང་ལྡན་པས་གུ་རུ་རིན་པོ་ཆེ་ལ་ཕྱག་དང་ 
སྐོར་ ་བ་མང་དུ་བྱས་ནས་ལྷགས་ཚེ༔ བུ་ཁྱོད་དད་པ་མོས་གུས་དང་ལྡན་པས་འདུ་འབྲལ་ 
སྤུ་ཙམ་མེད༔ སྐབས་དང་སྐབས་སུ་ཞལ་གཟིགས་ལུང་བསྟན་བྱེད་ལ་བྱིན་གྱིས་བརླབ་ 
བོ་འགྲོ་བའི་དོན་རྒྱ་ཆེན་པོ་མཛད་པའི་ཕྱིར་དུ་ད་གཤེགས་པར་འཚལ༔ ཞེས་གསུངས་
81

༄༅། །ཟངས་མདོག་དཔལ་རིའི་མཐོང་སྣང་སྐོར།
སོ༔ ལོ་པཎ་རིག་འཛིན་རྒྱ་མཚོས་རོལ་མོའི་སྒྲ་བསམ་གྱིས་མི་ཁྱབ་པ་བསྒྲགས་སོ༔ དེ་ 
ནས་ཡེ་ཤེས་ཀྱི་ཌཱ་ཀི་དང་བདག་ཉིད་ཕྱིར་ལྡོག་ནས་ཕྱིན་ཚེ་ཤར་ཕྱོགས་གུ་རུ་བདེ་ཆེན་ 
རྒྱལ་པོའི་དྲུང་དུ་སླེབས་ཚེ༔ བདག་གིས་ཕྱག་དང་སྐོར་བ་མང་དུ་བྱས་ཚེ་གུ་རུའི་ཞལ་ 
ནས༔ ཀྱཻ་ཧོ༔ ལས་ལྡན་ཁྱེའུ་ཆུང་ལོ་ཙཱ༔ བུ་མཆོག་ནུས་ལྡན་རྡོ་རྗེ༔ དད་མོས་ཡོན་ཏན་ 
ལྡན་པ༔ ཁྱོད་ལ་གདམས་པ་ཟབ་མོ༔ ཡིད་བཞིན་ནོར་བུ་ལྟ་བུའི༔ མན་ངག་སྟེར་རོ་ 
ཟུངས་ཤིག༔ སྣོད་ལྡན་ཀུན་བཟང་བྱུང་ཚེ༔ གཏན་ཕོབ་ལེགས་པར་སྤྲོད་དང༔ འགྲོ་ 
དོན་ཉི་ལྟར་གསལ་ལོ༔ མ་རྗེད་འདུས་པ་རྩལ་ལགས༔ ཞེས་གསུངས་ནས་འོད་གསལ་ 
ཐིག་ལེའི་རྒྱུད་སངས་རྒྱས་ལག་འཆང་གི་གདམས་པ་གནང་ངོ༔ དེ་ནས་ཕྱིན་ཚེ་ལྷོ་ཕྱོགས་ 
གུ་རུ་ཁྱད་འཕགས་རིག་འཛིན་གྱི་དྲུང་དུ་སླེབས་ཚེ༔ བདག་གིས་ཕྱག་མང་དུ་འཚལ་ལ་ 
མཎྜལ་ཕུལ་བའི་དུས་སུ་གུ་རུའི་ཞལ་ནས༔ ཀྱཻ་ཧོ༔ མོས་གུས་དམ་ཚིག་ལྡན་པ༔ རིགས་ 
མཆོག་ནུས་ལྡན་རྡོ་རྗེ༔ ལྷུན་གྲུབ་ཡོན་ཏན་ལྡན་པ༔ གུས་པའི་སྙན་མཆོག་གསོན་དང༔ 
ཁྱོད་ལ་ཡང་གསང་གདམས་པ༔ མན་ངག་སྙིང་ཕྱུང་སྟེར་གྱི༔ ཡིད་ལ་བཟུང་ནས་གསང་ 
རྒྱ༔ སྣོད་ལྡན་རིག་པའི་མིང་ལ༔ གཏན་དབོབ་ལེགས་པར་སྟོན་དང༔ སྣོད་ལྡན་བཅུ་ 
གསུམ་དག་གི༔ གྲུབ་འབྲས་མངོན་དུ་འགྱུར་རོ༔ ལས་ལྡན་མང་པོར་ཕན་ཐོགས༔ ཞེས་ 
གསུངས་ནས་ཉིད་ཀྱི་སྒྲུབ་ཐབས་དབང་ལུང་མང་ངག་བཅས་གནང་བྱུང་ངོ༔ དེ་ནས་ 
ཡང་ཕྱིན་ཚེ་ནུབ་ཕྱོགས་གུ་རུ་འོད་ཟེར་མཐའ་ཡས་ཀྱི་དྲུང་དུ་སླེབས་ཚེ༔ བདག་གིས་ 
ཕྱག་དང་མཎྜ་ཡིད་སྤྲུལ་གྱི་མཆོད་པ་ཕུལ་སྐབས་གུ་རུའི་ཞལ་ནས༔ ཀྱཻ་ཧོ༔ བརྩོན་ 
འགྲུས་མོས་གུས་ཆེ་བ༔ ཡོན་ཏན་བློ་གྲོས་ཟབ་མོ༔ གྲུབ་མཆོག་ནུས་ལྡན་འདུས་རྩལ༔ 
དད་མོས་དྲག་པོས་གསོན་དང༔ སྙིང་གི་ཡང་བཅུད་ཟབ་མོ༔ གདམས་པ་ཐུགས་ཀྱི་
82

༄༅། །ཟབ་གཏེར་ཆོས་ཀྱི་མཛོད་ཁང་།
ཐིག་ལེ༔ ཁྱོད་ལ་གཏད་དོ་ཟུངས་ཤིག༔ ད་དུང་སྤེལ་བའི་དུས་མིན༔ རིགས་བཟང་ 
མངྒའི་མཚན་ལ༔ སྦྱིན་དང་གྲུབ་འབྲས་མངོན་གྱུར༔ སྐལ་བཟང་མང་པོར་ཕན་ཐོགས༔ 
ཞེས་གསུངས་ནས་ཉིད་ཀྱི་སྒྲུབ་ཐབས་དབང་ལུང་མན་ངག་བཅས་གནང་བྱུང་ངོ༔ དེ་ནས་ 
ཡང་ཕྱིན་ཚེ་བྱང་ཕྱོགས་གུ་རུ་གཏུམ་དྲག་རྒྱལ་པོའི་དྲུང་དུ་སླེབས་ཚེ༔ ཕྱག་དང་སྐོར་བ་ 
མཎྜལ་རྒྱ་ཆེན་པོ་ཕུལ་དུས་གུ་རུའི་ཞལ་ནས༔ ཀྱཻ་ཧོ༔ དད་བརྩོན་བློ་གསལ་མོས་ལྡན༔ 
མཆོག་གི་རིག་འཛིན་དམ་པ༔ དཔའ་བོ་ནུས་ལྡན་འདུས་རྩལ༔ ལེགས་པར་གསོན་ལ་ 
བཞུགས་དང༔ ཡང་གསང་མན་ངག་ཟབ་མོ༔ སྙིང་དང་འདྲ་བའི་ཆོས་སྐོར༔ རིག་པའི་ 
ཀློང་དུ་སྦྲུམ་ལ༔ ད་ལྟ་སྤེལ་བའི་དུས་མིན༔ སློབ་བུ་ཕ་ལའི་མིང་ཅན༔ བྱུང་ཚེ་གཏོད་ 
ལ་ངེས་མེད༔ བསྒྲུབ་ཚིག་ཟིན་ན་གྲུབ་འབྲས༔ མངོན་གྱུར་ཐེ་ཚོམ་མེད་དོ༔ ཞེས་གསུངས་ 
ནས་རྩ་རླུང་བདེ་སྟོང་རང་འབར༔ འཁྲུལ་འཁོར་གར་གྱི་རྣམ་འགྱུར༔ རྫོགས་ཆེན་རིག་ 
པ་རང་ཤར༔ སྤྱོད་པ་བོགས་འདོན་ཟབ་མོ་རྣམས་བདག་ལ་བཀའ་ཁྲིད་མན་ངག་བཅས་
གནང་བྱུང་ངོ༔
འདི་དུས་ཕྱོགས་བཅུ་ནས་རོལ་མོ་སྣ་ཚོགས་ཀྱི་སྒྲ་གྲག་སོང་ངོ༔ དེ་ནས་ཡེ་ཤེས་ཀྱི་ 
ཌཱ་ཀི་དང་བདག་གཉིས་ཕྱིར་ལྡོག་ནས་འོང་བའི་སྐབས་སུ༔ སྲིན་ཡུལ་བརྒལ་མཚམས་ 
སུ་འཇའ་འོད་ཐིག་ལེས་བརྒྱན་པའི་བྲག་བ་གམ་མཐོ་ལ་འཇམ་པའི་རྩེ་ངོས་སུ༔ དྲང་
སྲོང་བཅུ་གསུམ་བཞུགས་པ་མཐོང་ཚེ༔ བདག་གིས་ཞུས་པ་འདི་རྣམས་སུ་ཡིན་ཅི་མཛད་ 
པ་རེད་ཡེ་ཤེས་ཀྱི་ཌཱ་ཀི་ལགས༔ ཞུས་ཚེ་ལན་གསུངས་པ༔ ཨ་ཧོ༔ རིག་མཆོག་ནུས་ལྡན་ 
རྡོ་རྗེ༔ ལེགས་པར་བདག་ལ་གསོན་དང༔ ཁྱེད་ནི་ལས་འཕྲོ་ཕུན་ཚོགས༔ ཡོན་ཏན་ 
དུས་ལ་བབས་པས༔ དག་སྣང་བསམ་མི་ཁྱབ་པ༔ ཤར་བ་ངོ་མཚར་ཆེ་ལགས༔ ཕྱི་ལྟར་
83

༄༅། །ཟངས་མདོག་དཔལ་རིའི་མཐོང་སྣང་སྐོར།
རིག་འཛིན་རྒྱ་མཚོ༔ ནང་ལྟར་དྲང་སྲོང་བཀོད་པ༔ གསང་བ་བྱང་སེམས་རོལ་པའི༔ 
རྣམ་པར་ཤར་བ་ཡིན་ནོ༔ དྲང་སྲོང་འོད་ཟེར་གོ་ཆ༔ དྲང་སྲོང་བདེ་བའི་དབང་ཕྱུག༔ དྲང་ 
སྲོང་འཛིན་པ་རང་གྲོལ༔ དྲང་སྲོང་ཉི་མའི་སྙིང་པོ༔ དྲང་སྲོང་སྟོང་ཆེན་མཐའ་ཡས༔ དྲང་ 
སྲོང་བློ་གྲོས་བཟང་པོ༔ དྲང་སྲོང་འཇམ་དཔལ་གཞོན་ནུ༔ དྲང་སྲོང་པདྨ་དྲི་མེད༔ དྲང་ 
སྲོང་མུན་སེལ་མདོག་ནག༔ དྲང་སྲོང་མཐུ་དཔལ་སྟོབས་འབར༔ དྲང་སྲོང་གསེར་འདབ་ 
ཡན་པ༔ དྲང་སྲོང་ལག་ན་རྡོ་རྗེ༔ དྲང་སྲོང་འཁོར་ལོ་ཆེན་པོ༔ འགྲོ་དོན་བརྟུལ་ཞུགས་ 
མཛད་ནས༔ བཞུགས་པ་ཡིན་ནོ་ཨེ་མཿ༔ ཞེས་གསུངས་སོ༔ དེ་དག་ལ་བདག་གིས་གླུ་ 
དབྱངས་སྙན་པའི་ཚིག་གིས༔ ཨེ་མ༔ ཐུགས་རྗེ་ལྡན་པའི་དྲང་སྲོང་༔ ཁྱེད་ཅག་བདག་ 
ལ་གསོན་དང༔ བསྟན་འགྲོའི་དོན་ཆེན་མཛད་ན༔ འཇིག་རྟེན་ཕན་བདེ་སྤེལ་བའི༔ ཚིག་ 
ཉུང་དོན་ཆེན་འདུས་པའི༔ མན་ངག་གསུང་བར་ཞུ་ལགས༔ ཞེས་ཞུས་ཚེ༔ དེ་དག་གིས་ 
མགྲིན་གཅིག་ཏུ་འདི་སྐད་གསུངས་སོ༔ ཨ་ཧོཿ༔ རིགས་མཆོག་ཡིད་བཞིན་ནོར་བུ༔ ཚུར་ 
གསོན་བདག་གི་ངག་ལ༔ ཅུང་ཟད་སྙོམས་ལ་ཉོན་ལགས༔ འདིར་སྣང་འཁོར་བའི་ཆོས་ 
ལ༔ ཞེན་འཛིན་དྲུངས་ནས་འབྱིན་དགོས༔ འགྲོ་ཁམས་ཕ་མའི་ཚོགས་ལ༔ བྱམས་བརྩེས་ 
རྗེས་བཟུང་གལ་ཆེ༔ ཉོན་མོངས་གཡོ་འཁྲུགས་མང་པོ༔ ཞེན་མེད་རང་སར་གཅོད་དགོས༔ 
སྔོན་སྦྱངས་ལས་འཕྲོ་སད་དུས༔ གཞན་ལ་འདོམས་སྔ་མ་བྱེད༔ ཟབ་གཏེར་ཀློང་རྒྱ་ 
གྲོལ་སྐབས༔ སྣོད་མིན་ལག་ཏུ་མ་ཤོར༔ གཞན་ཕན་དོན་གཉེར་བརྟུལ་ཞུགས༔ བྱང་ 
སེམས་ཡིན་ན་གལ་ཆེ༔ གང་སྣང་དག་པའི་རང་བཞིན༔ སྐྱོན་མཚང་ལོག་ལྟ་མ་བྱེད༔ 
གང་ཤར་ཡེ་ཤེས་རོལ་པ༔ རྩོལ་སྒྲུབ་སྤང་བླང་མི་འཚལ༔ མ་རིག་རྒོལ་བ་བྱུང་ཡངཿ 
སྙིང་རྗེ་རང་སར་གྲོལ་དགོས༔ འཁོར་འདས་རིག་པ་རྗེན་པར༔ རྟོགས་ན་སངས་རྒྱས་
84

༄༅། །ཟབ་གཏེར་ཆོས་ཀྱི་མཛོད་ཁང༌།
འགྲུབ་ཡ༔ ཞེས་གསུངས་སོ༔ སྐབས་འདིར་དྲིས་ལན་ཤེལ་དཀར་ཕྲེང་བ་རིན་པོ་ཆེའི་
དོ་ཤལ་ཞེས་བྱ་བ་ཡོད་ཀྱང་སློབ་བུ་བྷུདྡྷའི་མིང་ཅན་བྱུང་ཚེ་བཀྲོལ་དགོས་དེ་བར་གུ་ཧྱ༔ 
དེ་ནས་ཕར་ཨོ་རྒྱན་མཁའ་འགྲོའི་འདུ་བ་ལ་གཟིགས་པའི་ཚེ༔ རྒྱ་མཚོའི་བར་ཁྱམས་ 
སུ་མདངས་ལྡན་དྲི་མེད་དྷ་ན་ཀོ་ཥའི་དྭངས་མཚོ་བསིལ་བ་འཇམ་པ་ཞིམ་པ་སོགས་ཡན་
ལག་བརྒྱད་ལྡན་དྲི་བསུང་སྣ་ཚོགས་འཐུལ་བ༔ ཁ་ཁྱེར་ཆེ་ལ་དཔང་རྔམས་མཐོ་བ་དེ་
ཡི་དབུས་སུ༔ ཨོ་རྒྱན་མཁའ་འགྲོའི་བླ་ཤིང་རིན་པོ་ཆེས་སྤྱད་པ་གསེར་གྱི་དྲིལ་གཡེར་ 
ལས་སྟོང་ཉིད་ཆོས་ཀྱི་རང་སྒྲ་སྒྲོགས་པ༔ དེ་རུ་འཇའ་ཟེར་སྣ་ཚོགས་པའི་དྲ་བ་མིག་མང་ 
རིས་སུ་བཀྲ་བ༔ མཁའ་འགྲོ་ཉི་རྡུལ་འཁྲིགས་པ་ལྟ་བུས་བྲོ་གར་བྱེད་ཅིང་༔ གསང་བའི་ 
བརྡ་སྐད་ཨེ་ཨ་ར་ལི་ས་མ་ཡ་ཧྲཱིཿ་ཧྲཱི་ཛྙཱ་ན་ལྀ་སོགས་བརྗོད་ནས་བཞུགས་པ་མཐོང་ངོ༔ དེ་ 
ནས་ཡང་ཕྱིན་ཚེ་བྱང་ཕྱོགས་སིདྡྷི་ཡ་ནའི་གྲོང་ཁྱེར་བདེ་དགའ་བསམ་མི་ཁྱབ་པའི་ཡོན་ 
ཏན་དང་ལྡན་པ་དེ་རུ་མཁའ་འགྲོ་བསམ་གྱིས་མི་ཁྱབ་པས་བདེ་སྟོང་སྤྲོས་མཐའ་དང་བྲལ་
བའི་དོན་སྤྱོད་ནས་བཞུགས་སོ༔ དེ་དག་གི་ནང་ནས་མཁའ་འགྲོ་ཤིན་ཏུ་མཛེས་མ་ཞིག་ 
ན་རེ༔ ནིར་ཝ་རེ༔ མི་མེད་མཁའ་འགྲོའི་གླིང་ན༔ བདེ་སྐྱིད་ངོ་མཚར་ཆེའོ༔ དགའ་སྟོན་ 
ཉམས་ལ་སྤྱོད་ནས༔ བཟའ་བཏུང་རེ་བ་མི་དགོས༔ སྡུག་བསྔལ་མིང་ཙམ་མ་མཆིས༔ 
སྐྱིད་པ་ངེད་ཚོའི་འཚོགས་གྲལ༔ ཆོས་བརྒྱད་འདུ་འཛིས་དབེན་ཅིང༔ ཉམས་རྟོགས་ 
ཡོན་ཏན་འབར་ཡོང༔ བདེ་དྲོད་གཏུམ་མོས་སྦར་བའི༔ གོས་ཀྱི་སྲེད་པ་ཆོད་སོང༔ ཐབས་ 
མཆོག་དཔའ་བོ་ཁྱོད་ལ༔ རེ་བའི་འདུན་མ་ཤོར་སོང༔ བདེ་སྟོང་བདུད་རྩི་སྟེར་བས༔ སྐུ་ 
དྲིན་མཆིས་སམ་མ་མཆིས༔ གྲུབ་མཆོག་ནུས་ལྡན་རྡོ་རྗེ༔ ཐུགས་ལ་འཇོག་པར་ཞུ་འཚལ༔ 
ཞེས་ཞུས་ཟེར༔
85

༄༅། །ཟངས་མདོག་དཔལ་རིའི་མཐོང་སྣང་སྐོར།
དེའི་ལན་དུ་བདག་གིས་སྨྲས་པ༔ ཨ་ཧོ༔ ང་དཔའ་བོ་ནུས་ལྡན་རྡོ་རྗེའི༔ གནས་བདེ་ 
ཆེན་འཁོར་ལོའི་དྲུང་ན༔ ཐབས་འགྱུར་མེད་ཐིག་ལེ་བཞུགས་ཡོད༔ ཁྱོད་སྤྱོད་འདོད་ 
ཡོད་ན་མཁའ་འགྲོ༔ དོན་དགའ་བཞིའི་ཡེ་ཤེས་སྟེཪ་སླ༔ བཅུད་འཇོག་སྣོད་ཡོད་དམ་ 
ཨ་རེད༔ བརྗོད་ལས་འདས་འོད་གསལ་བཅུ་དྲུག༔ དཔའ་བཟོད་པའི་གོ་ཆ་ཡོད་དམ༔ 
རྩ་བདེ་ཆེན་ལོངས་སྤྱོད་སྤྲུལ་འཁོར༔ ཧཾ་སྦར་བའི་གཏུམ་མོ་བཞུགས་ཡོད༔ བཀྲག་ཐུབ་ 
པའི་ཡོན་ཏན་ཡོད་ལ༔ འབར་རྡོ་རྗེ་རྒྱས་པའི་ཡོན་ཏན༔ བཅུད་རོལ་པའི་ཌཱ་ཀི་སུ་ཁའི༔ 
རྩ་ཡན་ལག་བརྒྱད་ལྡན་ཡོད་དམ༔ དད་མོས་ལྡན་མཁའ་འགྲོ་རྒྱ་མཚོ༔ ཚིག་ཐུགས་ལ་ 
འཇོག་པའི་བཀའ་དྲིན་སྩོལ༔ ཞེས་སྨྲས་ཚེ༔ དེ་ན་རེ༔ ཨ་ཧཾ་ཡེ༔ ངེད་མི་མིན་མཁའ་འགྲོའི་ 
ཚོགས་ཀྱིས༔ ལྷ་ཁྱེད་ལ་མོས་གུས་བཞག་ན༔ ཐབས་བདེ་སྟོང་འགྱུར་མེད་བདུད་རྩི༔ 
གནས་ཆོག་ཚེ་སྤྱོད་འདོད་ཨེ་མ༔ དོན་དགའ་བ་བཞི་ཡི་ཡེ་ཤེས༔ དཔལ་གནང་ཐོབ་ 
བྲལ་བས་སྩོལ་ན༔ བཅུད་གཏམས་སྣོད་འོད་གསལ་བུམ་ཡོད༔ དཔལ་བཅུ་དྲུག་ཕྱེད་ 
ཕྱེད་ཐིག་ལེ༔ ལུས་རྩ་ཁམས་དཔའ་བོ་དཔའ་མོ༔ མཆོད་གྱུར་ན་འོད་གསལ་རབ་འབར༔ 
དེ་དགའ་སྤྲོའི་ཤུགས་ཀྱིས་བཟོད་སྤྱོད༔ རྩ་སྤྲུལ་པའི་འཁོར་ལོའི་དྲུང་ན༔ མེ་གཏུམ་མོ་ 
ངེད་ལ་ཡོད་ཀྱིས༔ ཧཾ་དཔའ་བོ་ཁྱེད་ལ་བཞུགས་ན༔ དེང་བཞུ་བཏུལ་བྱ་ན་བཀྲག་འབར༔ 
དཔལ་འགྱུར་མེད་རང་བྱུང་རྡོ་རྗེ༔ བཅུད་ལེན་པ་པདྨའི་སྣོད་བཟང༔ འགུགས་ལྕགས་ 
ཀྱུ་ཌཱ་ཀི་སུ་ཁའི༔ རྩ་མཚན་ཉིད་བཞི་ལྡན་ཡོད་དོ༔ འདི་ལྟོ་སྦྱོར་བྱེད་ན་སྤྲོ་ལགས༔ ཁྱེད་ 
ཐུགས་ལ་དེ་ལྟར་འཇོག་འཚལ༔ ཞེས་གསུངས་ཚེ༔ བདག་རྟ་མཆོག་རོལ་པའི་ལྷ་རུ་ 
གསལ་བ་དང་༔ མཁའ་གསང་རྡོ་རྗེ་རུ་གསལ༔ ཐབས་དེ་ལ་བརྟེན་ནས་བདེ་བ་ཆེན་ 
པོའི་ཡེ་ཤེས་མངོན་དུ་བྱེད་པའི་འདུན་པ་གསུམ་བཞག་པ་དང༔ མཁའ་འགྲོ་རྡོ་རྗེ་ཕག་
86

༄༅། །ཟབ་གཏེར་ཆོས་ཀྱི་མཛོད་ཁང་།
མོ་རུ་གསལ་བ་དང་༔ མཁའ་གསང་པདྨ་འབར་བ་དང་༔ ཐབས་མཆོག་དེ་ལ་བརྟེན་ 
ནས་བདེ་སྟོང་སྤྲོས་པ་དང་བྲལ་བའི་ཡེ་ཤེས་མངོན་དུ་བྱེད་པའི་འདུན་པ་གསུམ་བཞག་ 
པས༔ ས་མ་ཡ་ཧོ༔ ཞེས་བསྐུལ༔ ས་མ་ཡ་སྟམཿ༔ ཞེས་ལན་སྦྱིནཿ༔ ཨ་ནུ་ར་གྷོ་ཧཾ༔ ཞེས་ 
ཆགས་པ་ཆེན་པོས་བསྐུལ༔ ཨ་ནུ་ར་ག་ཡ་མྱེ༔ ཞེས་ཆགས་པ་ཆེན་པོས་རྒྱས་གདབ༔ 
ཛ་ཧཱུྃ་བཾ་ཧོཿ༔ ཞེས་ཕྱག་རྒྱ་བཞི་བསྣོལ༔ བྷོ་དྷི་ཙིཏྟ་སླ་ར་ཎ་ཕཊ༔ ཅེས་བདུད་རྩི་བྱང་ཆུབ་ 
སེམས་ཀྱི་འཕྲོ་འདུ་མཁའ་ཁྱབ་ཏུ་སྤེལ་ལ་དོན་གཉིས་བྱས༔ བྷོདྷི་ཙིཏྟ་སཾ་ཧ་ར་ཎ་ཧཱུྃ༔ 
ཞེས་རོལ་པ་ཆེན་པོའི་བདེ་སྟོང་དགའ་བ་བཅུ་དྲུག་གི་ཡོན་ཏན་བསམ་མི་ཁྱབ་པ་འཆར་
ནས༔ ཌཱཀིའི་ཚོགས་རྣམས་དགྱེས་པ་བསྐངས་སོ༔ དེའི་སྐབས་སུ་སྦྱོར་སྒྲོལ་གསང་བའི་ 
གནད་མཆོག་ཞུས་ལེན་ཡོད་ཀྱང་རེ་ཞིག་ལ་གུ་ཧྱ༔ དེ་ནས་ཚུར་འོང་དུས་རྒྱ་གར་གྱི་ 
ཡུལ་དུ་ཐོན་སྐབས༔ ཤ་ཟ་མཁའ་འགྲོ་མང་པོས་འདུ་ཚོགས་བྱེད་ནས༔ གཞོན་ནུ་མང་ 
པོ་བསད་ནས་ཚོགས་འཁོར་བྱེད་ཀྱིན་འདུག༔ བདག་གིས་དེ་དག་ལ་སྨྲས་པ༔ ཨ་ཧོ༔ 
སྐྱེ་འགྲོ་སེམ་ཅན་རྣམས་ཀུན༔ ཕ་མའི་རང་བཞིན་ཡིན་ན༔ གསོད་གཅོད་བྱེད་པ་ཤ་ཚ 
སྙིང་རྗེ་མེད་པ་ག་ཆད༔ ཕྱིན་ཆད་དེ་ལྟར་མ་བྱེད༔ སེམས་ལ་ཟུངས་ཤིག་ཌཱ་ཀི༔ ཞེས་ 
སྨྲས༌ཚེ༔ དེ་དག་མགྲིན༌གཅིག༌ཏུ༔ དྷི་བམ་ཡེ༔ སེམས་ཅན་སྤྱོད་པ་རྩུབ་མོ༔ སྲིན་པོའི་ 
ལས་ཀ་ཁོ་ནཿ༔ སྡིག་ལ་ཁོལ་མོ་ཡུག་སྤྱོད༔ སྣ་ཚོགས་ལེགས་ཉེས་གསལ་བའི༔ བཀའ་ 
ཆད་བསྟན་པ་ཙམ་དུ༔ སྒྲོལ་བའི་ལས་ཀ་བྱས་ཡ༔ སྨྲ་རྒྱུ་མང་པོ་འདུག་པའི༔ ཁྱེའུ་ཆུང་ 
བ་ཁྱོད་གསོན་དང༔ ཞིང་བཅུ་ཚང་བའི་དགྲ་བོ༔ སྐུ་དགྲ་རྣམ་ལྔར་གྱུར་པ༔ ཉམས་པ་ 
བདུད་ལྡན་སྡེ་ཚན༔ བསྒྲལ་བ་དམ་ཚིག་མིན་ནམཿ༔ ངེད་ཅག་སྤྱོད་པ་རྩུབ་ཀྱང༔ བསམ་ 
པ་དམ་ཚིག་དག་གོ༔ འདི་བས་དཀོར་ལ་གཡེང་ན༔ ཉེས་སྒྲིབ་ཚད་མེད་མཆིས་སོ༔
87

༄༅། །ཟངས་མདོག་དཔལ་རིའི་མཐོང་སྣང་སྐོར།
འཇིག་རྟེན་ཆོས་བརྒྱད་སྤྱོད་དང༔ སྡུག་བསྔལ་མང་པོ་ཐེབ་ཡ༔ ཞེས་ཟེར་ 
གིས་ལན་སྨྲས་པ༔ ཨ་ཪེ༔ ཤ་ཟ་འདྲེ་མོའི་སྡེ་ཚོགས༔ ཁྱོ་ཡི་ཤ་ལ་ཟ་ཞིང༔ རང་རྒྱུད་ 
བྱིས་སྲོག་གཅོད་ན༔ དེ་ཡང་དམ་ཚིག་རེད་དམ༔ དམ་མེད་གཞན་སྲོག་གཅོད་ལ༔ འུར་ 
རྒྱུག་སྣ་ཚོགས་བྱེད་ནས༔ སྤྱོད་པ་རྩུབ་མོ་བྱེད་པ༔ དམ་ཚིག་དག་པ་རེད་དམ༔ ཞེས་ 
སྨྲས་ཚེ་དུས་སུ་ལན་དུ་འདི་སྐད་གྱེར༔ དྷི་ར་ཧེ༔ སྨྲ་མཁས་ནུས་ལྡན་རྡོ་རྗེ༔ ཕ་མ་ཤ་ལ་ 
རོལ་ན༔ ཁྱོ་ཡི་ཤ་དང་འདྲ་མཚུངས༔ ཐར་པའི་ལམ་སྲོག་གཅོད་ན༔ ངར་འཛིན་དམ་ 
ཚིག་རེད་དམ༔ དམ་མེད་དཀོར་ཁ་གྲོང་ཆོག༔ ཉེས་པ་ཤིན་ཏུ་ལྕི་ཡ༔ སྤྱོད་པ་ཉོན་མོངས་ 
མང་ན༔ སྔགས་ཀྱི་དམ་ཚིག་ཡིན་ནམ༔ ཞེས་ཟེར་རོ༔
དེ་དུས་ཡེ་ཤེས་ཌཱ་ཀི་མ་དེས་སྨྲས་པ༔ ཀ་ཊཾ་ཧི་ར་ཝེ༔ བུད་མེད་ཤ་ཟའི་སྡེ་ཚོགས༔ 
མགོ་འཕང་རབ་ཏུ་མ་མཐོ༔ དེང་སང་སྙིགས་མའི་དུས་སུ༔ ཁྱེད་ཅག་དམ་ཚིག་གནད་ 
ལ༔ ཅུང་ཟད་རལ་ནས་ཡོད་དོ༔ ངེད་ཅག་དབྱིངས་ན་བཞུགས་ཀྱང༔ བཀའ་ཆད་ཐོག་ 
ལྟར་འབེབས་སོ༔ ཁྱོད་དང་བུ་ཕྲུག་མཛའ་བཤེས༔ ཀུན་ལ་འཚེ་བར་མ་བྱེད༔ བན་བཙུན་ 
སྔགས་སྐྱེས་ཡོངས་དང༔ མི་སྐྱ་ཕོ་མོ་ཐམས་ཅད༔ བྱམས་དང་བརྩེ་བས་སྐྱོང་དགོས༔ 
དམ་ཚིག་གནད་ལ་མ་འདའ༔ ཕྱི་རོལ་ཀླ་ཀློ་མང་པོ༔ རྒྱ་དང་བོན་ནག་ཚོགས་རྣམས༔ ཁྱེད་ 
ཅག་རྣམས་ལ་གཏད་དོ༔ བསྒྲལ་བའི་དྭངས་མ་མཆིས་ན༔ རྡོ་རྗེ་ཕག་མོར་ཕུལ་དགོས༔ 
ས་མ་ཡ་ལས་མ་འདའ༔ ཞེས་གསུངས་ཚེ༔ ཤ་ཟའི་ཚོགས་ཀྱིས་ཨེ་མ་ཧོ་ས་མ་ཡ་ན་ར་ 
ཀན༔ ཟེར་ནས་ཁས་བླངས་མནའ་བོར་རོ༔ བདག་ལ་ཡང་ཐམས་ཅད་ཀུན་གྱིས་བཟོད་ 
པར་གསོལ་ལོ༔ ཟེར་ནས་ཕྱག་སྐོར་མང་དུ་བྱས་ལ་འདུད་པའི་རྣམ་འགྱུར་མང་པོ་མཛད་ 
བྱུང་ངོ༔ ཡང་ཕྱིན་ནས་རྒྱ་གར་རྩེ་ཕྲུག་སྒང་ཞེས་བྱ་བ་ན་བྱིས་པ་ལོ་བཅུ་དྲུག་ལོན་པ་ཞིག་
88

༄༅། །ཟབ་གཏེར་ཆོས་ཀྱི་མཛོད་ཁང་།
ཕྱི་རོལ་པའི་ཆོས་ལ་སྐྱོ་བ་སྐྱེས་ནས་སྐྱབས་འགྲོའི་བཟླས་པ་བྱས་ནས་སྡོད་པའི་རྨི་ལམ་ 
ངོར༔ང་ཉིད་སྔོན་གྱི་བླ་མར་གྱུར་པའི་རྟེན་འབྲེལ་ཡོད་པ་ངོ་སྤྲོད་འདི་ལྟར་བྱས་སོ༔ ཨ་ 
ཧོ༔ ང་ངོ་ཁྱེད་ཀྱིས་ཤེས་སམ་ཅི༔ ཁྱོད་ནི་ཚོགས་སྨོན་ལས་འཕྲོ་ལྡན༔ དགེ་བཙུན་བསམ་ 
འགྲུབ་སྐྱེ་བར་ཤེས༔ དད་གུས་མོས་པས་ཚུར་གསོན་དང༔ འཁོར་འདས་ཆོས་རྣམས་ 
ཐམས་ཅད་ཀུན༔ གཞི་མེད་རྩ་བྲལ་སྟོང་པ་ཉིད༔ སྨྲ་བསམ་བརྗོད་པ་ཀུན་དང་བྲལ༔ 
སྣང་བའི་ཆོས་རྣམས་སྟོང་པ་སྟེ༔ རྟོག་པས་བཏགས་ཙམ་གཞལ་ན་མཐོང༔ ཕུང་ཁམས་ 
སྐྱེད་མཆེད་དགག་གཞི་དབེན༔ འཁྲུལ་པའི་རྩ་བ་བདག་འཛིན་སྟོང༔ མེད་ལ་ཡོད་སྣང་ 
མིག་ཡོལ་བཞིན༔ མདོར་ན་གཟུང་དང་འཛིན་པ་ཀུན༔ བརྡལ་ཁྱབ་དེ་བཞིན་ཉིད་དུ་ 
བལྟ༔ སྔར་འདས་རྟོག་པའི་རྗེས་མི་གཅོད༔ མ་འོངས་པ་ཡི་མདུན་མི་བསུ༔ ད་ལྟའི་རྟོག་ 
པ་རྐྱེན་དང་བྲལ༔ ཤེས་རིག་རྩེ་མོ་བྱུང་རྒྱལ་ཉིད༔ མངོན་བྱུང་རྗེན་ནེ་ལྷུག་པར་བཞག༔ 
འཁྲུལ་རྗེས་མི་འབྲང་སང་ངེར་གནས༔ འཛིན་པས་མི་བསྲེ་ཀློད་དེ་བརྡལ༔ མཉམ་རྗེས་ 
ཀུན་ཏུ་རྩོལ་མེད་སྐྱོངས༔ རྗེས་ཐོབ་སྤྱོད་པ་བོགས་འདོན་བསླབ༔ བྱམས་དང་སྙིང་རྗེ་ 
བྱང་སེམས་བསྒོམ༔ དྲན་དང་ཤེས་བཞིན་བག་ཡོད་གཟབ༔ འདིར་སྣང་མཆིལ་མའི་ 
ཐལ་བཞིན་བོར༔ འཁོར་བའི་བྱ་འཕྲོ་ཕྱམ་བཞག་བརྡལ༔ མི་རྟག་མཆི་བ་ཡེངས་མེད་ 
སྒོམས༔ ངེས་འབྱུང་དག་སྣང་མོས་གུས་སྐྱེད༔ མི་མེད་དབེན་པར་སྒྲུབ་ཚུགས་ཟུངས༔ ན་ 
ཚོད་དར་དུས་ང་ཕྱོགས་ཤོག༔ དེ་བར་ལྟ་སྒོམ་སྤྱོད་པའི་གནད༔ གཡེལ་མེད་བརྩོན་པའི་ 
ཉམས་སུ་ལོངས༔ མ་རྗེད་སྙིང་གི་ནོར་བུ་ལགས༔ ཞེས་བརྗོད་ཚེ་ངོ་འཕྲོད་པའི་རྟགས་ 
བྱུང་ངོ༔ དེ་ནས་མར་འོང་དུས་ལས་ལྡན་བུ་གསུམ་པོ་ཡེ་ཤེས་ཀྱི་ཌཱཀིས་ལུང་བསྟན་གནང་ 
བ་ཐོབ་ནས་ལེགས་པར་གོ་བྱུང༔ དེ་ནས་ཡང་ཕྱིན་ཚེ་རྒྱ་གར་གྱི་གནས་མཆོག་བཅོ་བརྒྱད་
89

༄༅། །ཟངས་མདོག་དཔལ་རིའི་མཐོང་སྣང་སྐོར།
ལེགས་པའི་ཚུལ་དུ་མཐོང་ངོ༔ ཡང་བལ་ཡུལ་དུ་སླེབས་ཚེ་སྒྲུབ་གནས་ཡང་ལེ་ཤོད་ཀྱི་
བྲག་ཕུག་ལ་དཔའ་བོ་མཁའ་འགྲོས་བྲོ་གར་འཁྲབ་པ་ཞིག་མཐོང་བྱུང༔ སྔར་གྱི་ལས་འཕྲོ་ 
ཞིག་ཀྱང་སད་དོ༔ དེ་ནས་ཡར་ལུང་ཤེལ་གྱི་བྲག་ལ་སླེབས་ཚེ༔ སྨན་སྲུང་མཁའ་འགྲོ་ 
མཆེད་ལྔས་བདུད་རྩི་ཕུལ་བྱུང་༔ ཡེར་བ་ཟླ་བ་ཕུག་སོགས་དག་པའི་སྣང་ཚུལ་བསམ་ 
གྱིས་མི་ཁྱབ་པ་ཤར་རོ༔ དེ་ནས་བྲག་དམར་གངས་སེང་གནམ་ལ་འཕྱོང་བ་ལྟ་བུའི་རྩར་ 
སླེབས་ཚེ༔ ཌཱཀི་དེ་ཉིད་ཀྱིས་སེ་གོལ་བྲག་ལ་ཐེམ་སྐས་སྒོ་ཤག་གིས་ཕྱེ་བར་གྱུར་ཏོ༔
དེ་ནང་རབ་འཇིགས་དྲག་པོའི་དུར་ཁྲོད་དུ་འདུག༔ ཁྱུང་དམར་མེའི་གཤོག་ལྡན་བཞོན་ 
པ་ཞིག་བྱུང་ནས་ཤན་དམར་སྲོག་ལེན་གྱི་རྒྱུད་དང༔ ཤ་ཟ་འདྲེ་འདུལ་གྱི་མན་ངག་གསུམ་
བཅས་བྱིན་ནོ༔ དེ་ནས་མར་རང་ཡུལ་དུ་ཐོན་སྐབས་ཡེ་ཤེས་ཀྱི་ཌཱ་ཀི་མ་དེ་ཡིས༔ ཨེ་ 
མ༔ འཁོར་འདས་གཞི་མེད་རྩ་བྲལ༔ ཡེ་སྟོང་ནམ་མཁའི་རོལ་པ༔ སྤྲོས་བྲལ་བློ་འདས་ 
ལྟ་བ༔ རྟོགས་པའི་བཀྲ་ཤིས་ཨེ་མ༔ ལྷུན་གྲུབ་གསལ་སངས་རྗེན་པ༔ སྐུ་བཞི་ཡེ་ཤེས་ 
ལྔ་ལྡན༔ ཕྱམ་བརྡལ་རོ་གཅིག་སྒོམ་པ༔ གདེང་ཐོབ་བཀྲ་ཤིས་ཨ་ཧོ༔ བྱམས་དང་སྙིང་ 
རྗེ་ཆེན་པོ༔ འགྲོ་དོན་རྒྱ་ཆེན་འགྲུབ་ཅིང༔ རྣམ་རྒྱལ་སྤྱོད་པ་ཟབ་མོ༔ མཐར་ཕྱིན་བཀྲ་ 
ཤིས་ཨ་ཡེ༔ ལྷ་གཅིག་པདྨའི་ཕ་ནོར༔ དག་སྣང་དགོངས་མཛོད་ས་གཏེར༔ བསྟན་པའི་ 
གསོས་སུ་གྱུར་ནས༔ ཕྲིན་ལས་འགྲུབ་པའི་བཀྲ་ཤིས༔ གང་སྣང་དག་པར་ཤར་ཞིང༔ 
བརྡ་ཚིག་ལུང་བྱང་རྟོགས་ནས༔ སྐལ་བཟང་སློབ་མ་ཐམས་ཅད༔ བྱ་བཏང་བརྟུལ་ཞུགས་ 
འགྲུབ་ཤོག༔ བསྟན་པའི་སྒྲོན་མེ་སྦར་ཞིང༔ འབུམ་ཕྲག་སྨིན་ཅིང་གྲོལ་ནས༔ རྔ་ཡབ་ 
དཔལ་གྱི་རི་ལ༔ གྲོལ་བའི་རྟེན་འབྲེལ་ཞུ་ལགས༔
ཞེས་ཟེར་ནས་ཡར་གཤེགས་ལ་སྐུ་ཤིན་ཏུ་ཆུང་བ་ཚོན་གང་ཙམ་པར་གྱུར་ཚེ་འདི་
90

༄༅། །ཟབ་གཏེར་ཆོས་ཀྱི་མཛོད་ཁང་།
སྐད་གསུངས་སོ༔ ཧ་ཧཿ༔ འདི་སྣང་སྒྱུ་མའི་ཡུལ་ལ༔ བལྟས་ན་གད་མོ་བྲོ་བྱུང༔ མེད་ 
ལ་ཡོད་པར་བཟུང་བ༔ ཤིན་ཏུ་འཁྲུལ་འཕྱན་ཧ་ཧ༔ སྣ་ཚོགས་འགྲོ་བའི་ཡུལ་ལ༔ བལྟས་ 
ན་བཞད་མོ་ཤོར་བྱུང༔ ངར་འཛིན་རང་གར་སྤྱོད་ནས༔ ཉོན་མོངས་འདམ་འཕྱང་ཧ་ཧཿཧ༔ 
ཆོས་བྱེད་རྣམས་ལ་བལྟས་ནས༔ འདི་སྣང་ཞེན་པའི་བཞད་སྤྲོ༔ གཟུང་འཛིན་མདུད་པ་ 
མ་གྲོལ༔ བྱ་གཞག་མང་པོ་ཧ་ཧཿ༔ བསྒོམ་ཅན་རྣམས་ལ་བལྟས་ན༔ ཨ་འཐས་འཇུར་ 
སྒོམ་གད་བྲོ༔ རྟག་ཆད་མཐའ་དང་བྲལ་བའི༔ སྒོམ་མཁན་དཀོན་ནོ་ཧ་ཧ༔ ཐོས་ཅན་ང་ 
རྒྱལ་ཅན་པོ༔ སྒོམ་མཁན་གཏི་མུག་འཐིབས་པ༔ བྱ་བཏང་འཇུར་སྒེགས་བལྟས་པ༔ 
རྣལ་འབྱོཪ་འདུ་འཛི་མང་པོ༔ བླ་ཆེན་ཆོས་བརྒྱད་གཡེང་བ༔ བན་བཙུན་དཀོར་ལ་གཡེང་ 
བ༔ སྔགས་པ་རོ་བཤལ་ཉུལ་བ༔ ཆོས་བྱེད་སློང་འདོད་ཆེན་པོ༔ དེ་དག་མཐོང་ན་ཧ་ཧཿ༔ 
འདི་འདྲ་མ་མཛད་རེམ་ལགས༔ ཞེས་ཟེར་ནས་ཡལ་ཏེ་སྟོང་པའི་དབྱིངས་ལ་སྒྲ་འདི་ལྟར་ 
གྲགས་སོ༔ གཟུགས་སྒྲ་དྲི་རོ་རེག་སྟོང༔ སྐུ་དང་ཡེ་ཤེས་ཕྱམ་བརྡལ༔ དགའ་བདེ་བསམ་ 
མི་ཁྱབ་པའི༔ ཨ་ཏི་རྨད་བྱུང་རྩེ་མོ༔ བསྒོམ་པའི་རྟེན་འབྲེལ་ཞུ་ལགས༔ ཞེས་གྲགས་ 
སོ༔ དེ་ནས་མནལ་སད་པ་ན་ནམ་ལངས་བྱ་བྱིས་ཀྱིས་སྐད་འབྱིན་ནོ༔ བདེ་གསལ་མི་ 
རྟོག་པའི་ཉམས་ཡང་རབ་ཏུ་འབར་འདུག་གོ༔ དག་པའི་སྣང་ཉམས་རིན་པོ་ཆེའི་མཛོད་ 
ཁང་དུ་ལྟ་བུ་སྐྲི༔ ཞེས་པ་འདི་ཡང་ཆོས་ཀྱི་བདག་པོ་པདྨ་ཆོས་འཕེལ་རྒྱ་མཚོ༔ ཆོས་ཀྱི་ 
བདག་པོ་དྷརྨ་ཀིརྟི༔ ཆོས་ཀྱི་བདག་པོ་འགྱུར་མེད་རྒྱ་མཚོ༔ ལས་ལྡན་གྱི་གཟུང་མ་རཏྣ་ 
ས་ར་རྣམས་ལ་ཞལ་འབབས་ཀྱི་ཚུལ་དུ་དག་སྣང་ཡིད་བཞིན་གྱི་ནོར་བུ་ལྟ་བུ་འདི་ཉིད་ 
ཕབ་ནས་བྱིན་པ་ཡིན་ནོ༔ ལས་ལྡན་སྐལ་བ་བཟང་པོ་ཅན་རྣམས་ཀྱིས་དད་རྟེན་བཞེངས་ 
ཤིང་༔ གསུང་མཆོག་བྲི་བ་སོགས་ཚོགས་གཉིས་ཀྱིས་བཤགས་སྦྱངས་མཐར་ཕྱིན་ནས༔
91

༄༅། །ཟངས་མདོག་དཔལ་རིའི་མཐོང་སྣང་སྐོར།
ཟངས་མདོག་དཔལ་གྱི་རི་བོར་ཕྱིན་པ་དང་༔ དེ་མ་ཐོབ་པའི་ཚེ་རབས་ཀུན་ཏུ་འཕྲལ་
རྐྱེན་ངན་པའི་དབང་དུ་མི་འགྲོ་ཞིང་༔ཚེ་དང་ཆོས་ཀྱི་ཕྲིན་ལས་མཐར་ཕྱིན་ནས་དོན་ 
གཉིས་ལྷུན་གྱིས་གྲུབ་པ་དང་༔ ཟབ་ཆོས་འདི་ཉིད་གང་དུ་དར་བའི་ཡུལ་ཐམས་ཅད་ལ༔ 
ཆར་ཆུ་དུས་སུ་འབེབས༔ ལོ་ཕྱུགས་རྟག་ཏུ་ལེགས༔ མི་ནད་ཕྱུགས་ནད་ཀྱི་རྒྱུན་ཆདཿ༔ 
བཀྲ་ཤིས་རྫོགས་ལྡན་གསར་བའི་ལང་ཚོ་ལ་སྤྱོད་ཅིང་༔ དམ་པའི་ཆོས་ཀྱི་སྣང་བས་ས་ 
གསུམ་ཁྱབ་པའི་རྟེན་འབྲེལ་གྱི་ཆེ་བ་དེ་ཙམ་སྨོན་ནོ༔ ཨ་ཧོ༔ དག་སྣང་བསམ་མི་ཁྱབ་ 
པའི་བཀོད་ཚུལ་རྣམས༔ ཆགས་སྲེད་འདོད་པའི་ཡུལ་དུ་ཤར་བ་མིན༔ དད་པ་མོས་གུས་ 
ཚོགས་བསགས་ལྡན་པ་ཡིས༔ འབྲས་བུ་རྣམ་པར་དག་པའི་ཡོན་ཏན་ནོ༔ ང་རྒྱལ་ལོག་ 
སྲེད་ཅན་གྱིས་སྐྱོན་དུ་མཐོང༔ ཐོས་ཉུང་ཟོབ་རྫུན་ཅན་ཚོས་སྒྲོ་སྐུར་བཏགས༔ ར་རུ་འོག་
ཅོར་ཅན་གྱིས་རྫུན་རེ་སྨདཿ༔ མ་མཐོང་ལོག་རྟོག་ཅན་དག་ཐེ་ཚོམ་འབྱུང༔ བློ་མང་ཟོག་
པོ་རྣམས་ནི་དེ་རྗེས་འབྲང༔ འཁྲུལ་སྣང་གདམས་པའི་གེགས་སུ་གྱུར་པ་ཡི༔ སྲོག་གི་
དབང་པོ་ལྷ་དང་སྲུང་མས་བསྣུབས༔ ལས་ལྡན་དད་ཅན་ཕོ་མོ་ཐམས་ཅད་ཀྱི༔ འདུན་ 
པའི་ཞིང་ཁམས་ངོ་མཚར་དད་པའི་རྟེན༔ རྨད་བྱུང་ཚོགས་བསག་ཞིང་ས་བཟང་པོ་བཀོདཿ༔ 
སྤེལ་སྦྱངས་གནད་ལ་རེམ་ཅིག་ཕྱི་རབས་རྣམས༔ བདག་འདྲ་ཀུན་ཉིའི་མནོག་ཆོས་ཟབ་ 
མོའོ༔ སུ་མ་མགུ་ཡང་བན་སྤྲང་ཞེ་བློ་བདེ༔ དགེ་བས་འབྲེལ་བ་ཐོབ་པའི་སྐྱེ་འགྲོ་ཀུན༔ 
འདི་སྣང་སྒྱུ་འཕྲུལ་དབྱིངས་སུ་ཞིག་མ་ཐག༔ རྔ་ཡབ་དཔལ་རི་པདྨའི་ཞབས་དྲུང་དུཿ༔ 
ཚོམ་བུ་གཅིག་ཏུ་རྫོགས་སངས་རྒྱས་གྱུར་ཅིག༔ དགེའོ། །ལེགས་སོ། །སརྦ་མངྒ་ལམཿ
92

༄༅། །ཟབ་གཏེར་ཆོས་ཀྱི་མཛོད་ཁང་།
༄༅། །རང་བཞིན་སྤྲུལ་སྐུའི་ཞིང་ཁམས་ཟངས་མདོག་དཔལ་རི་པདྨ་འོད་ཀྱི་ 
མཐོང་སྣང་བཞུགས་སོ། །
༄༅། །གདོད་ནས་ཀ་དག་ནམ་མཁའ་ལྟ་བུ་ལ། །ལྷུན་གྲུབ་འགགས་མེད་ཡེ་ཤེས་རོལ་ 
པའི་གདངས། །མ་གྲོལ་སྣང་བ་རྡུལ་ཙམ་མེད་ན་ཡང༌། །དེ་ལྟར་མ་རྟོགས་འཁྲུལ་པའི་ 
སེམས་ཅན་རྣམས། །ལེགས་ལམ་ཁ་དྲང་ཕྱིར་དུ་འདི་ལྟར་བསྟན། །ཆུ་གླང་ལོ་ཡི་ཟླ་བ་ 
སྟག་གི་ཚེ། །ཡར་ཚེས་བཅུ་ཡི་ཤེས་རབ་དུས་ཀྱི་ཆར། །བདག་ཉིད་འོད་གསལ་དབྱིངས་ 
བཞུགས་རྨི་སྣང་དུ། །སེམས་ཁམས་གནས་དག་མཁའ་འགྲོའི་གཟུགས་ཤར་བ། །དབྱིངས་ 
ཕྱུག་མ་ཡིན་ཟེར་བ་བུད་མེད་ཚུལ། །རིན་ཆེན་དར་རྒྱན་ཅན་གྱིས་འདི་སྐད་ཟེར། །ཨེ་ 
ཨེ༑ རིག་པའི་ཁྱེའུ་ཆུང་ཆོས་དབྱིངས་རྡོ་རྗེ་ཀྱཻ། །རང་སྣང་རང་ཤར་རང་བཞིན་སྤྲུལ་སྐུའི་ 
ཞིང༌། །དོན་ལ་འོད་གསལ་ཆོས་ཉིད་རྡོ་རྗེའི་ཁམས། །གདུལ་བྱ་འདུལ་ཕྱིར་རྔ་ཡབ་ 
དཔལ་རིར་གྲགས། །རང་རིག་སྟོན་པ་པདྨ་འབྱུང་གནས་དང༌། །རིག་རྩལ་ཡེ་ཤེས་དཔའ་ 
བོ་རྣལ་འབྱོར་མ། །སྟོན་འཁོར་དགོངས་པ་དབྱེར་མེད་ངང་དུ་བཞུགས། །གནས་དེར་ 
རང་དབང་བསྒྱུར་བའི་ལྟད་མོ་བལྟ། །ཞེས་པའི་སྒྲ་སྐད་ཐོས་ཚེ་སྐད་ཅིག་གིས། །བདག་ 
ལུས་ཡི་གེ་ཧཱུྃ་དུ་བསྒྱུར་བ་ཡིས། །རྫུ་འཕྲུལ་སྟོབས་ཀྱིས་ལྷོ་ནུབ་ཕྱོགས་སུ་གཤེགས། ། 
རྒྱ་གར་རྒྱ་ནག་ལ་སོགས་གནས་ཡུལ་གྱི། །རྟེན་དང་བཀོད་པ་ཡིད་ལ་ངེས་པར་མཇལ། ། 
རྒྱ་གར་རྡོ་རྗེ་གདན་ནས་ནུབ་བྱང་མཚམས། །རྔ་ཡབ་ཟངས་མདོག་དཔལ་རིའི་ཞིང་ 
ཁམས་ནི། །ཕྱི་རིམ་བྲག་རི་སྔོན་པོ་མུ་ཁྱུད་ལྟར། །དེ་ནང་བྲག་རི་དམར་པོ་ཕྲེང་བའི་
93

༄༅། །ཟངས་མདོག་དཔལ་རིའི་མཐོང་སྣང་སྐོར།
ཚུལ། །གངས་རི་དཀར་པོས་ཡོངས་སུ་བསྐོར་བའི་དབུས། །ཟངས་མདོག་དཔལ་གྱི་རི་ 
བོ་ཞེས་བྱ་བ། །བརྗིད་ཆགས་ལྷུན་འཐུག་དཔངས་མཐོ་ཙིཏྟའི་དབྱིབས། །རྩེ་མོ་དམར་ 
སྨུག་སྐེད་པ་གསེར་མདངས་ཆགས། །རྩ་བ་ལྗང་གུ་འཁོར་ཡུག་དམར་སྐྱའི་མདོག །རི་ 
རྒྱལ་དེ་ཡི་ཕྱོགས་བཞི་རང་འདྲ་བཞི། །ས་གཞི་མེ་ཏོག་ལྗང་ལ་མིག་མང་རིས། །ལྗོན་པའི་
ཤིང་དང་སྨན་གྱི་འབྲས་བུ་འཁྲུངས། །མཚམས་སུ་ཡན་ལག་བརྒྱད་ལྡན་ཆུ་མཚོའི་ནང༌། ། 
ཀླུ་ཆེན་བརྒྱད་དང་དཀར་ཕྱོགས་སྐྱོང་བ་རྒྱུ། །བྲག་རི་རྣམས་ཀྱང་རིན་ཆེན་ལྔ་དང་ལྡན། ། 
མཚོན་ཆའི་དབྱིབས་དང་གླེགས་བམ་གདོང་བཞིན་བཀྲ། །རེ་རེའི་ཕྱོགས་བཞིར་ཁྲུས་ 
ཀྱི་རྫིང་བུ་རེ། །རིན་ཆེན་སྣ་ཚོགས་གོས་གཟར་མེ་ཏོག་ལྗོངས། །ཡན་ལག་བརྒྱད་ལྡན་ཤར་ 
ན་དུང་གི་མདོག །དེ་བཞིན་ལྷོ་ནུབ་བྱང་དུ་རིགས་ཀྱི་མདངས། །རིན་ཆེན་གསེར་གཡུ་ 
མུ་ཏིག་བྱེ་མའི་ཁྲོད། །རྙོག་པ་མེད་པར་དལ་བར་འབབ་པའི་ཀློང༌། །རྣལ་འབྱོར་ཕོ་མོ་ 
རྩེ་ཞིང་དགའ་བར་བཀྲུ། །ཤར་གྱི་རི་རྣམས་ཁ་དོག་ཤེལ་བཞིན་དཀར། །ཞི་བའི་དབྱིབས་ 
ཅན་མཚོ་དང་ཤིང་རྣམས་ཟླུམ། །རིན་ཆེན་བདུན་ལྡན་ལྗོན་པའི་ཤུན་པ་དུང༌། །ལོ་མ་ 
དར་ཟབ་དཀར་པོ་ཚར་དུ་དངར། །མེ་ཏོག་འབྲས་བུ་རིན་ཆེན་འཕྱང་འཕྲུལ་དང༌། ། 
རོལ་མོའི་རིགས་གྱུར་སྒྲ་སྙན་ཡིད་དུ་འོང༌། །རི་ལས་བྱུང་བའི་འཇའ་སྤྲིན་དཀར་པོ་ལ། ། 
མེ་ཏོག་བདུག་སྤོས་མར་མེ་དྲི་ཆབ་དང༌། །ཞལ་ཟས་རོལ་མོ་ལ་སོགས་རེ་རེ་ལ། །རྡུལ་ 
ཕྲན་གྲངས་མཉམ་མཆོད་སྤྲིན་རབ་འབྱམས་འཁྲིགས། །ལྷོ་ཡི་རི་རྣམས་ཁ་དོག་གསེར་ 
མདངས་འབར། །རྒྱས་པའི་དབྱིབས་ཅན་མཚོ་ཤིང་དེ་བཞིན་ཏེ། །རིན་ཆེན་བདུན་ལྡན་ 
ལྗོན་པའི་ཤུན་པ་གསེར། །ལོ་མ་དར་ཟབ་སེར་པོ་ཚར་དུ་དངར། །མེ་ཏོག་བཅུད་ལྡན་ 
འབྲས་བུ་ཕང་ཕུང་གཡོ། །རིན་ཆེན་དྲ་བར་སྒྲ་སྙན་རོལ་མོ་འཁྲོལ། །རི་ལས་བྱུང་བའི་
94

༄༅། །ཟབ་གཏེར་ཆོས་ཀྱི་མཛོད་ཁང༌།
ཇའ་སྤྲིན་སེར་པོ་ལ། །གཟུགས་སྒྲ་དྲི་རོ་རེག་བྱའི་བྱེ་བྲག་རྣམས། །མཆོད་པའི་རིགས་ 
གྱུར་རྡུལ་ཕྲན་གྲངས་མཉམ་འཕྲོ། །ནུབ་ཀྱི་རི་རྣམས་པདྨ་རཱ་གའི་མདོག །དབང་གི་མདོག་ 
ཅན་མཚོ་ཤིང་ཟླ་གམ་འབར། །རིན་ཆེན་བདུན་ལྡན་ལྗོན་པའི་ཤུན་པ་ཟངས། །ལོ་མ་
དར་ཟབ་དམར་པོ་ཚར་དུ་དངར། །མེ་ཏོག་མདངས་ལྡན་འབྲས་བུ་རིན་ཆེན་ཕྲེང༌། ། 
རིན་ཆེན་དྲ་བ་དྲྭ་ཕྱེད་རོལ་མོའི་སྒྲ། །རི་ལས་བྱུང་བའི་འཇའ་སྤྲིན་དམར་པོ་ལ། །རྒྱལ་
སྲིད་སྣ་བདུན་བདེ་ཆེན་རིག་མ་ལྔ། །མཆོད་པའི་རིགས་གྱུར་དཔག་མེད་སྤྲིན་ལྟར་འཕྱོ། །
བྱང་གི་རི་རྣམས་ཨིནྡྲ་ནཱི་ལའི་མདོག །དྲག་པོའི་དབྱིབས་ཅན་མཚོ་ཤིང་གྲུ་གསུམ་པ། །
རིན་ཆེན་བདུན་ལྡན་ལྗོན་པའི་ཤུན་པ་གཡུ། །ལོ་མ་དར་ཟབ་ལྗང་གུ་ཚར་དུ་དངར། ། 
མེ་ཏོག་བཀྲག་ལྡན་འབྲས་བུ་འོད་དུ་འབར། །རིན་ཆེན་ཕྲེང་བ་རོལ་མོ་སྙན་པས་བརྒྱན། ། 
རི་ལས་བྱུང་བའི་འཇའ་སྤྲིན་ལྗང་གུ་ལས། །བཀྲ་ཤིས་རྫས་བརྒྱད་རྟགས་བརྒྱད་སྨན་ 
རག་གཏོར། །ཕྱི་ནང་གསང་བའི་མཆོད་ཚོགས་དཔག་ཡས་འཆར། །ཞིང་ཁམས་དེ་ཡི 
ཤར་ལྷོ་ནུབ་བྱང་བཞི། །དཀར་སེར་དམར་ལྗང་གསལ་འཚེར་འོད་དུ་འབར། །དབུས་ 
ཕྱོགས་སྣ་ཚོགས་མདོག་ཅན་པདྨའི་དབྱིབས། །རི་བོ་ལྔ་ལས་དབུས་ཕྱོགས་དཔལ་རིའི་ 
འདབས། །སྲིན་ཡུལ་གྲོང་ཁྱེར་ཉི་ཤུ་རྩ་གཅིག་པོ། །ཞི་དྲག་སྣ་ཚོགས་ཕོ་བྲང་རྒྱན་དང་ 
བཅས། །དམར་པོའི་བཀྲག་ལྡན་རྔམ་བརྗིད་འཇིགས་པར་གནས། །ཡན་ལག་བརྒྱད་ 
ལྡན་མཚོ་འགྲམ་ཐམས་ཅད་ནས། །ངང་པ་ངུར་པ་ཁྲུང་ཁྲུང་ཀྲི་ཏ་དང་། །ཆུ་བྱའི་རིགས་ 
གྱུར་དཔག་ཏུ་མེད་པ་རྣམས། །འཕུར་འཇོལ་ལྡིང་དང་ཆུ་ལ་འཇུག་པའི་ཚུལ། །དགོངས་ 
པ་གཅིག་དང་སྙན་པའི་དབྱངས་གཅིག་གིས། །ཨེ་མ་ཨེ་མ། རང་རིག་བླ་མ་པདྨ་འབྱུང་ 
གནས་ལ། །དབྱེར་མེད་རོ་གཅིག་ངང་ནས་ཕྱག་འཚལ་ལོ། །འཁྲུལ་མ་མྱོང་བ་ཀ་དག་
95

༄༅། །ཟངས་མདོག་དཔལ་རིའི་མཐོང་སྣང་སྐོར།
རིག་པའི་གཞིར། །རང་གྲོལ་དགོངས་པ་དབྱེར་མེད་བྱིན་རླབས་ཞུ། །རང་རིག་ཡེ་ཤེས་
སྒྱུ་འཕྲུལ་རོལ་བའི་རྩལ།།ལོངས་སྐུ་ཡི་དམ་ལྷ་ལ་ཕྱག་འཚལ་ལོ། །སྣ་ཚོགས་ཆོས་
རྣམས་སྒྱུ་མའི་རོལ་རྩེད་འདི། །མ་སྤངས་ལམ་ཁྱེར་གྲོལ་བའི་བྱིན་རླབས་ཞུ། །རང་རིག་ 
སྟོང་ཉིད་ཤེས་རབ་ཡུམ་གྱི་དབྱིངས། །ཐབས་ཤེས་འདུ་འབྲལ་མེད་པར་ཕྱག་འཚལ་ལོ། ། 
བདེ་ཆེན་ཐབས་ཤེས་ཉི་ཟླའི་འབར་འཛག་གིས། །སྡུག་བསྔལ་བདེ་བར་གྲོལ་བའི་བྱིན་ 
རླབས་ཞུ། །རྣམ་དག་རྒྱུ་འབྲས་ཆུ་མཚོ་དྭངས་པའི་ཁར། །རྣམ་དཔྱོད་གཅིག་ཏུ་མ་ངེས་ 
སྤྲུལ་པའི་བྱས། །རྣམ་པ་ཀུན་ཏུ་གསོལ་བ་བཏབ་པའི་མཐུས། །རྣམ་གྲོལ་སྐུ་གཉིས་ཐོབ་ 
པའི་བྱིན་རླབས་ཞུ། །ཞེས་པ་ལ་སོགས་གསོལ་འདེབས་ཚིགས་བཅད་བགྲངས། །རིན་ 
ཆེན་ལྗོན་པའི་ཤིང་གི་བསིལ་གྲིབ་ན། །གཅན་གཟན་ཟ་བྱེད་སྟག་གཟིག་དོམ་དྲེད་ 
ཚོགས། །བདག་རྟོག་རོ་ལ་ཟ་ཞིང་རྐན་སྒྲ་རྡེབ། །ལྗོན་པའི་ཤིང་གི་རྩེ་མོར་ཁུ་བྱུག་དང༌། ། 
བྱ་རྒོད་ཀ་ལ་པིངྒ་བཞད་ནེ་ཙོ། །ཤུ་པུ་རུ་དང་རྨ་བྱ་ལ་སོགས་པའི། །ཞིང་ཁམས་བྱ་རྣམས་ 
འཕུར་ལྡིང་འཁྲབ་བཞིན་དུ། །
ཨེ་མ། དཀྱིལ་འཁོར་ཡོངས་ཀྱི་སྤྲོ་བསྡུ་བྱེད་པོ་མཆོག །མཚོ་སྐྱེས་རྡོ་རྗེ་བདེ་ཆེན་ 
འཁོར་ལོར་བཞུགས། །ཨོཾ་ཨཱཿཧཱུྃནི་སྐུ་གསུམ་བདེ་བར་གཤེགས། །བཛྲ་གུ་རུ་རྡོ་རྗེའི་ 
བླ་མ་མཆོག །པདྨ་སིདྡྷི་སྐྱོན་བྲལ་དངོས་གྲུབ་མཛོད། །ཧཱུྃགིས་སྒོ་གསུམ་སྨིན་ཅིང་གྲོལ་ 
བར་བྱེད། །རིགས་བརྒྱའི་དཀྱིལ་འཁོར་རིགས་གཅིག་བསྙེན་པ་འདིས། །འབད་མེད་ 
ཉེ་ཤར་སྒྲུབ་པ་རྡོ་རྗེའི་གསུང༌། །རྟག་ཏུ་གུ་རུ་སིདྡྷིའི་འཛབ་དབྱངས་སྒྲོགས། །ཞེས་ཟེར་ 
བཛྲ་གུ་རུའི་རང་སྒྲ་སྒྲོགས། །མེ་ཏོག་ལྗོངས་ལ་རི་དྭགས་ཡུངས་དྭགས་རྣམས། །རྒྱུག་ 
འགྲོ་རྩེ་ཞིང་བདུད་རྩིའི་ཆུ་ལ་སྙེགས། །སྐོམ་པ་སེལ་ནས་ཤིང་གི་གྲིབ་བསིལ་གནས། །
96

༄༅། །ཟབ་གཏེར་ཆོས་ཀྱི་མཛོད་ཁང་།
ནམ་མཁའི་འཇའ་སྤྲིན་གདུགས་དང་བླ་བྲེའི་ཚུལ། །ཕྱོགས་མཚམས་ཐམས་ཅད་འཇའ་ 
ཟེར་དྲ་བས་འབྲེལ། །དྲི་ཞིམ་རླུང་ནི་བདུད་རྩི་ལ་ལྡང་ཚེ། །ལྗོན་པར་འབྲེལ་བའི་རོལ་ 
མོ་དབྱངས་སྙན་འཁྲོལ། །རྒྱ་མཚོའི་ནང་ནས་པད་སྡོང་ཆེར་སྐྱེས་རྩེར། །རིགས་ལྡན་ 
ཁྱེའུ་ཆུང་པདྨའི་སྦུབས་ནས་འཁྲུངས།།མིག་གིས་རིག་འཛིན་ལྷ་གྲལ་མངོན་མཇལ་ 
ཞིང༌། །རྣ་བས་དམ་ཆོས་བདུད་རྩིའི་སྒྲ་ལ་རོལ། །སྙིང་གི་བུམ་པ་ལ་གཞུགས་སྨིན་ཅིང་ 
གྲོལ། །མཚོ་རླབས་བདུད་རྩིའི་སྤྲིན་ཆེན་ལྗོན་པའི་ཚུལ། །མཁའ་ལ་འཕྲོ་བའི་བདུད་རྩི་ 
སིམ་པའི་ཆར། །རྒྱུན་ཆད་མེད་པར་འབེབས་པས་བསིལ་དྲོད་སྙོམས། །ཤར་གྱི་རི་བོ་ 
དེ་ཡི་རྩེ་མོ་ལ། །ཤེལ་གྱི་མེ་ལོང་དྭངས་ཤིང་གསལ་བའི་ངོར། །དཔལ་རིའི་ཞིང་གི་ 
གཟུགས་བརྙན་འཆར་བ་ལ། །མཁའ་སྤྱོད་མཁའ་འགྲོས་རྟག་ཏུ་ཁྲུས་ཆབ་གསོལ། །དེ་ 
ལྟར་རྔ་ཡབ་དཔལ་རིའི་རི་ཡི་འདབས། །མཁའ་འགྲོ་དབྱིངས་ཕྱུག་བདག་ཉིད་དེ་རུ་ 
བཞུགས། །རིག་འཛིན་སྤྲུལ་པའི་གིང་ཆེན་དཀར་ནག་བྱུང༌། །ཡུངས་དཀར་བྲབ་ཅིང་ཧཱུཾ་ 
བཞིའི་གདངས་སྒྲ་སྒྲོགས། །སླར་ཡང་མི་སྣང་གནས་ཀྱི་གྲྭ་ལ་ཐིམ། །དེ་ནས་རིམ་བཞིན་ 
སྲིན་པོའི་གྲོང་ཁྱེར་རྣམས། །རང་སྣང་ཡིན་པར་ཤེས་བཞིན་ཞིབ་པར་མཇལ། །སྲིན་ 
ཡུལ་སྟེང་ཕྱོགས་དཔལ་རིའི་རི་འདབས་སུ། །མི་མགོ་རྙིད་པོའི་ཁང་པ་ཟླ་གམ་དབྱིབས། ། 
སྒོ་དང་སྐར་ཁུང་པདྨ་རྭ་ག་ཅན། །དེ་ཡི་སྒོ་དྲུང་ཕྱིན་ནས་སྒོ་བརྡུངས་ཚེ། །དཔའ་བོ་སྡེ་ 
ལྔས་སྒོ་རྣམས་དལ་གྱིས་ཕྱེ། །ནང་དུ་འཇུག་པའི་ཕོ་བྲང་ཁྱོན་གང་བ། །སྲིན་པོའི་རོ་རྣམས་ 
གཅལ་དུ་བཀྲམ་པའི་སྟེང༌། །སྟག་མོ་གྲུས་མའི་གདན་ལ་རོལ་སྟབས་སུ། །དཔལ་ཆེན་ 
གུ་རུ་རྡོ་རྗེ་ཁྲོ་བོ་ལོད། །དམར་སྨུག་ཁྲོ་འཛུམ་ཞལ་གཅིག་ཕྱག་གཉིས་པ། །དམར་ཟླུམ་ 
སྤྱན་ལྡན་རྣོ་དབལ་མཆེ་བ་གཙིགས། །རལ་པ་དམར་སེར་གཡས་ནས་གཡོན་དུ་འཁྱིལ། །
97

༄༅། །ཟངས་མདོག་དཔལ་རིའི་མཐོང་སྣང་སྐོར།
ཐོད་སྐམ་དབུ་རྒྱན་རློན་པའི་དོ་ཤལ་ཅན། །ཟ་བེར་མཐིང་ཤམ་གསང་གོས་དཀར་པོ་ 
དང༌། །ཆོས་གོས་དམར་སེར་གསེར་གྱི་རིས་ཅན་མནབས། །ཕྱག་གཡས་གསེར་གྱི་རྡོ་ 
རྗེ་ཐུགས་ཀར་འཛིན། །གཡོན་པས་གནམ་ལྕགས་ཕུར་པ་ས་ལ་གཟིར། །གར་དགུའི་ 
ཉམས་ལྡན་མེ་དཔུང་འཁྲུགས་ཀློང་འགྱིང༌། །བདག་ཉིད་སྙིང་ནས་དད་པས་ཕྱག་འཚལ་ 
ཚེ༑ ༑ཐུགས་ལས་ཨཱཿཡིག་ཐིག་ལེས་བརྒྱན་པ་ཞིག །སྤྲོས་ཏེ་བདག་གི་ཐུགས་ཀར་ཐིམ་ 
པའི་མཐུས། །ལུས་སེམས་བདེ་བ་བསམ་གྱིས་མི་ཁྱབ་སྐྱེས། །གྲོ་ལོད་སྒྲུབ་ཐབས་དགོངས་ 
པའི་གཏེར་མཛོད་རྡོལ། །སླར་ཡང་དཔའ་བོ་སྡེ་བཞིས་སྒོ་བཅད་ནས། །གཡས་བསྐོར་ 
བྱས་ནས་རི་ལ་འཛེགས་པ་ན། །དབྱིངས་ནས་མཁའ་འགྲོ་སྡེ་ལྔས་བསུ་མ་བྱུང༌། །རྡོ་རྗེ་ 
མཁའ་འགྲོའི་ཕྱག་ན་དུང་མདོག་དར། །རིན་ཆེན་མཁའ་འགྲོའི་ཕྱག་ན་གསེར་མདངས་ 
དར། །པདྨ་མཁའ་འགྲོའི་ཕྱག་ན་ལེ་བརྒན་དར། །ཀརྨ་མཁའ་འགྲོའི་ཕྱག་ན་གཡུ་མདོག་ 
དར། །དེ་བཞིན་མཁའ་འགྲོའི་ཕྱག་ན་མཐིང་མདོག་དར། །དར་ལམ་སྣ་ལྔའི་སྟེང་བཞག་ 
མཁའ་ལ་འདེགས། །མཁའ་འགྲོ་བཞི་ཡིས་གླིང་བུ་པི་ཝཾ་སྦྲེང་། །སྣ་ཚོགས་བརྒྱད་བཅས་ 
གཉིས་ཀྱིས་ཁྲུས་ཆབ་གསོལ། །དཔའ་བོ་སྡེ་ལྔས་སིལ་སྙན་ཅང་ཏེའུ་དཀྲོལ། །རིམ་བཞིན་ 
སྟེང་གི་མཁའ་ལ་བསྒྲོད་པའི་ཚེ། །རི་དེའི་སྐེད་པར་པདྨ་རཱ་ག་ལས། །ཡོངས་སུ་གྲུབ་ 
པའི་ཕོ་བྲང་རྒྱ་ཆེ་བ། །གྲུ་བཞི་སྒོ་བཞི་མཚན་ཉིད་རྫོགས་པའི་དབུས། །རིན་ཆེན་བྲག་ 
ཆེན་པདྨ་ཉི་ཟླའི་སྟེང༌། །སྲིན་རྒྱལ་རཀྵ་ཐོད་ཕྲེང་ཞེས་བྱ་བ། །དོན་ལ་པདྨ་བདུད་འདུལ་ 
རྒྱལ་པོ་ཉིད། །དམར་གསལ་པདྨ་རཱ་གའི་རི་བོ་ལ། །ཉིན་བྱེད་འབུམ་གྱིས་འཁྱུད་འདྲའི་ 
གཟི་འོད་འབར། །དབུ་དགུ་ཕྱག་ནི་རྣམ་པ་བཅྭ་བརྒྱད་པ། །རཀྴ་གཟི་འབར་ཡུམ་ 
མཆོག་གཡོན་ནས་འཁྲིལ། །སྐུ་ཡི་གཟི་བརྗིད་གསུང་གི་གདངས་སྒྲ་དང་། །ཐུགས་ཀྱི་
98

༄༅། །ཟབ་གཏེར་ཆོས་ཀྱི་མཛོད་ཁང༌།
དཔའ་ཟིལ་ཤིན་ཏུ་བཟོད་དཀའ་བ། །མཇལ་བ་ཙམ་ལས་ཡུན་དུ་སྡོད་མི་ནུས། །དེ་ནས་ 
གཡས་བསྐོར་ཚུལ་གྱིས་མཁའ་ལ་དྲངས། །སྐབས་སུ་འཇའ་སྤྲིན་ལྕུག་མ་ལྟ་བུའི་ནང༌། །
མཚོ་སྐྱེས་རྡོ་རྗེ་ཡིན་ཟེར་བླ་མ་ཞིག །ཞི་ཚུལ་མཚན་རྫོགས་པད་ཞྭ་ཟ་བེར་གསོལ། །སྐུ་
མདོག་སྔོན་པོ་འོད་ཟེར་རབ་ཏུ་འབར། །ཕྱག་ན་རྡོ་རྗེ་གསོར་ཞིང་དྲིལ་བུ་དཀྲོལ། །ཨ་
ཧོ་སྐལ་ལྡན་སྐྱེས་བུ་བདག་ལ་གསོན། །བདག་ནི་མཚོ་སྐྱེས་རྡོ་རྗེ་པདྨ་འབྱུང༌། །གདུལ་
བྱ་རང་སྣང་སྟོན་པ་རང་ལ་ཤར། །ཕྱག་གཡས་རྡོ་རྗེ་གསོར་བས་རིག་པའི་བརྡ། །གཡོན་ 
པས་དྲིལ་བུ་དཀྲོལ་བ་སྟོང་པའི་བརྡའ། །རིག་སྟོང་འོད་གསལ་དོན་གྱི་ཡེ་ཤེས་ལ། ། 
བསལ་བཞག་མེད་པ་དྲིལ་བུའི་སྒྲ་བཞིན་དུ། །རང་སར་བཞུགས་པས་རང་གྲོལ་རྫོགས་ 
ཆེན་རྟོགས། །ཞེས་གསུངས་ཨཱཿཡིག་གྱུར་ནས་ཐུགས་ཀར་ཐིམ། །སླར་ཡང་རི་དེའི་རྩེར་ 
འདེགས་བདེ་བར་ཕྱིན། །དྲི་ཞིམ་རླུང་ལྡང་མེ་ཏོག་ཆར་བ་འབེབས། །མཁའ་ལ་དཔའ་ 
བོ་མཁའ་འགྲོས་བྲོ་འཁྲབ་ཅིང༌། །ས་གཞི་ཡོངས་ལ་པདྨའི་རི་མོ་འཆར། །སྨན་རྣམས་ 
འཁྲུངས་ཤིང་ལྗོན་པར་འདོད་པ་འབྱུང༌། །མེ་ཏོག་དཔག་ཚད་ཕྱེད་པ་ནས་བཟུང་སྟེ། ། 
དཔག་ཚད་བཅུ་པའི་བར་དུ་ཁྱབ་པ་སྐྱེས། །པདྨའི་འོད་ཟེར་ནམ་མཁའི་མཐའ་ཀླས་ 
པར། །མཆོད་པའི་སྤྲིན་གྱིས་རྒྱལ་བའི་ཞིང་ཀུན་ཁྱབ། །རྒྱལ་ཀུན་མཉེས་ཤིང་འགྲོ་དོན་ 
ཐུགས་རྒྱུད་བསྐུལ། །དེ་ལྟར་ཡ་མཚན་ཕུན་ཚོགས་ཞིང་ཁམས་དེར། །རིན་ཆེན་ལས་ 
གྲུབ་ཁྲི་བདུན་བཤམས་ཏེ་ཡོད། །ཁྲི་གཅིག་མཁའ་འགྲོ་རྣམས་ཀྱིས་ཕྱི་བདར་བྱེད། ། 
འདི་ལ་སུ་བྱོན་དགོས་ཆེད་ཅི་ཡོད་དྲིས། །འོན་ཏེ་འཛམ་གླིང་ཤར་གྱི་ཕྱོགས་ཆ་ནས། ། 
མདོ་ཁམས་སྒང་ཞེས་བྱ་བའི་ཡུལ་གྲུ་ནས། །ཉག་རོང་གཏེར་སྟོན་གཞི་ཡི་ཡིག་འབྲུའི་ 
མིང༌། །འདི་རུ་བྱོན་དགོས་དགོས་ཆེད་དེ་ཡིན་ཟེར། །དེ་ནས་བདག་ཉིད་དཔའ་བོ་རྣལ་
99

༄༅། །ཟངས་མདོག་དཔལ་རིའི་མཐོང་སྣང་སྐོར།
འབྱོར་མའི། །གྲོགས་དང་འགྲོགས་ནས་གནས་དེར་དལ་གཅིག་བསྡད། །མདུན་གྱི་ནམ་ 
མཁར་འཇའ་འོད་ཟླུམ་འཁྲིགས་དལ། །ཡེ་ཤེས་མཚོ་རྒྱལ་ཡིན་ཟེར་རྣལ་འབྱོར་མ། ། 
གཅེར་མོ་དམར་གསལ་ཐོད་རྔ་གྲི་གུག་ཅན། །མེ་ཏོག་རུས་པའི་རྒྱན་གྱིས་རབ་བརྒྱན་ 
ནས། །ཞི་ཆགས་བཞད་པའི་ཉམས་ཀྱིས་འདི་སྐད་སྨྲས། །
ཨེ་ཨེ། དབྱིངས་སྤྲོས་པ་མེད་པའི་མཁའ་ཀློང་ནས། །མདངས་འགག་པ་མེད་པ་སྒྱུ་མའི་ 
འཕྲུལ། །མ་སྐུ་གསུམ་མཁའ་འགྲོ་ཡོངས་ཀྱི་གཙོ། །ང་མཁའ་འགྲོ་ཡེ་ཤེས་མཚོ་རྒྱལ་ 
ཡིན། །ཁྱེད་ལྷ་སྲས་མུ་ཏིག་བཙད་པོ་ནས། །བོད་ཁམས་སུ་སྐྱེ་རབས་བཅུ་བདུན་དུ། ། 
དུས་སྐད་ཅིག་ཙམ་ཡང་འབྲལ་མ་མྱོང༌། །སྔོན་སྣང་སེམས་འཕོ་བའི་བག་ཆགས་ཀྱིས། ། 
གནས་ཟངས་མདོག་དཔལ་རི་མ་མཇལ་ནས། །ངེད་རྣལ་འབྱོར་གྲལ་དུ་མ་ཕྱིན་ཀྱང་། ། 
ད་རང་རིག་འོད་གསལ་མངོན་གྱུར་མཐུས། །ཞིང་རྔ་ཡབ་དཔལ་རིའི་བཀོད་པ་མཇལ། ། 
ལྷ་རྣལ་འབྱོར་ཕོ་མོའི་གྲལ་དུ་ཕྱིན། །དོན་རང་སྣང་ཆོས་སྐུའི་རྒྱལ་ཁབ་ཏུ། །རྩལ་འགག་ 
མེད་ཡེ་ཤེས་རོལ་བར་ཤར། །འདི་ལོགས་སུ་མ་རློམས་སྐལ་ལྡན་བུ། །གཏེར་སྟོན་ཟེར་ 
བླ་མ་མང་ལགས་ཀྱང༌། །དཔལ་པདྨའི་རྒྱལ་ཚབ་ཉིན་སྐར་བཞིན། །ཆོས་སྙིང་ཐིག་ཟེར་ 
བ་མང་ལགས་ཀྱང༌། །བཅུད་ཟབ་ཏིག་སེང་གེའི་འོ་མ་བཞིན། །ཁོས་འགྲོ་དོན་བསྒྲུབ་ 
ཟེར་མང་ལགས་ཀྱང༌། །རང་བྱ་བ་བསྐྱུར་བའི་རྣལ་འབྱོར་དཀོན། །གནས་དབེན་པར་ 
བརྟེན་པ་མང་ལགས་ཀྱང༌། །ཚེ་འདི་སྣང་བློ་ཡིས་ཐོངས་པ་ཉུང༌། །རྗེ་པདྨའི་ཞལ་ཙམ 
མ་མཐོང་བའི། །རང་མཐོ་གྲགས་འདོད་པའི་དམ་ལོག་གིས། །ནོར་ལོངས་སྤྱོད་བསྒྲུབ་ 
པ་ལྷུར་བླངས་ནས། །ལས་དགེ་སྡིག་མེད་པའི་བྱ་ར་བྱེད། །བློ་མི་བརྟན་སྤྱོད་པ་འགྱུར་ 
ལྡོག་ཅན། །དུས་སྙིགས་མར་བཀུར་བའི་ཟོག་པོ་དེས། །འཕྲུལ་སྣ་ཚོགས་ཐབས་ཀྱིས་
100

༄༅། །ཟབ་གཏེར་ཆོས་ཀྱི་མཛོད་ཁང་།
བསླུ་མཁས་ཀྱང༌། །ལྷ་དམ་ཅན་རྒྱ་མཚོའི་ཁྲེལ་བའི་གནས། །མ་མཁའ་འགྲོས་བཀའ་ 
ཆད་གཏོང་བའི་ཡུལ། །སྐབས་ལེགས་པ་ལྟར་ཡང་ཉེས་པ་འདུ། །ཁྱེད་པདྨའི་རྒྱལ་ཚབ་ 
དམ་ལྡན་ཚོས། །ཐུགས་སྐྱོ་བ་མ་འཕེལ་བོད་ཀྱི་ཁམས།ཐབས་གང་ལ་གང་འདུལ་ 
འགྲོ་དོན་གྱིས། །བསྟན་འགྲོ་དོན་འགྲུབ་པའི་ཕྲིན་ལས་རྣམས། །གེགས་མེད་པར་མཁའ་ 
འགྲོས་སྒྲུབ་ནས་འོང༌། །གཞི་ཀ་དག་ཁྲེགས་ཆོད་མངོན་གྱུར་ནས། །ལམ་ལྷུན་གྲུབ་ 
ཐོད་རྒལ་ཉམས་སུ་ལོངས། །མཐར་འབྲས་བུ་ཆོས་སྐུའི་གཏན་སྲིད་ཐོབ། །དོན་གཉིས་ 
ཀྱི་བྱ་བ་མཐར་སོན་ལ། །རྐྱེན་གཅིག་པུ་རེ་དོགས་འཆིང་བ་ཡིན། །དུག་ལྟོ་ཐུབ་རྨ་བྱ་ 
ཙམ་ལས་མེད། །དཔེ་དེ་བཞིན་ཉོན་མོངས་ལམ་དུ་ཁྱེར། །རྩ་འཁོར་ལོ་ལྔ་ཡི་མདུད་པ་ 
དེ༑ ༑གནས་བདེ་སྟོང་དགའ་བཞིའི་རོལ་མོས་བཤིགས། །གང་སྣང་བ་དག་པ་རབ་ 
འབྱམས་སུ། །བློས་མ་བཅོས་རང་གྲོལ་རྣལ་འབྱོར་ལ། །གདོན་གཟུང་འཛིན་ལྷ་འདྲེའི་ 
གདོན་མི་འཇུག །དགྲ་མ་རིག་འོད་གསལ་དབྱིངས་སུ་དེངས། །ནད་དུག་གསུམ་འཕྱོ་ 
བ་ཡེ་ཤེས་རྒྱས། །ཚུལ་དེ་ལྟའི་རྣལ་འབྱོར་བླ་མེད་དགོས། །སྔོན་བཤད་པའི་ཁ་བྱང་ 
སྙིང་ནོར་ལས། །བསྟན་ཟིན་པའི་གནད་ལ་མ་འགལ་དང༌། །ཚེ་འཐའ་རུ་རྒྱས་ལ་བསྟན་ 
པ་སྐྱོང༌། །འཁོར་རིག་འཛིན་མཚན་མོའི་སྐར་བཞིན་མང༌། །སྙན་གྲགས་པས་ས་སྟེང་ 
ཡོངས་ལ་ཁྱབ། །ཆོས་བསྟན་པ་ལྷོ་སྤྲིན་བཞིན་དུ་རྒྱས། །རྗེས་འཇུག་པའི་འཇའ་ལུས་ 
བཅུ་གསུམ་ཡོད། །ལུས་རྡུལ་ཕྲན་དྭངས་པ་ལྔ་ཕྲག་ཟུང༌། །གཏེར་མཇུག་སྐྱོང་དམ་ལྡན་ 
བཅུ་ཕྲག་ཟུང༌། །གྲངས་འདས་པའི་ལྷ་མིའི་འདུ་བ་འབྱུང༌། །བདུད་རེ་དོགས་འཆང་ 
བས་བསླུ་འགྱུར་ན། །ལོ་བཅུ་ཕྲག་གསུམ་གྱི་དཔའ་བོའི་གྲལ། །ངེད་མཁའ་འགྲོའི་ 
གར་གྱིས་བསུ་བར་འགྱུར། །ཚུལ་དེ་རྣམས་ཐུགས་ལ་ལེགས་པར་ཞོག །ཅེས་གསུངས་
101

༄༅། །ཟངས་མདོག་དཔལ་རིའི་མཐོང་སྣང་སྐོར།
རྡོ་རྗེའི་གར་བསྒྱུར་མཁའ་ལ་གཤེགས། །སླར་ཡང་ཐིག་ལེ་དཀར་པོ་ཟླུམ་འཁྲིགས་པ། ། 
ལྔ་བརྩེགས་དབུས་སུ་མཁའ་འགྲོ་མནྡྷ་ར། །ཞི་ཚུལ་དཀར་གསལ་ཚེ་བུམ་མདའ་དར་ 
ཅན། །དགྱེས་ཆགས་ཉམས་ལྡན་ཞིག་གིས་འདི་སྐད་ཟེར། །
ཨེ་ཨེ། བསྐལ་པ་དཔག་ཏུ་མེད་པའི་སྔོན་རོལ་ནས། །སྨོན་ལམ་ལས་ཀྱིས་འབྲེལ་ 
བའི་རིགས་ལྡན་ཀྱེ། །སྐྱབས་གནས་ཀུན་འདུས་བླ་མ་པདྨ་འབྱུང༌། །མཆོག་གསུམ་ཀུན་ 
འདུས་ངོ་བོར་གཙུག་ཏུ་ཁུར། །ད་ལྟ་ཟབ་གཏེར་དབང་པོ་ཁྱོད་ཉིད་ཀྱིས། །ངེས་མེད་རི་ 
ལ་གསང་ཆེན་རིམ་གཉིས་ལམ། །ཚུལ་བཞིན་ཉམས་སུ་བླང་བའི་མཐུན་པའི་རྐྱེན། ། 
རྩ་གསུམ་དམ་ཅན་རྒྱ་མཚོས་འབད་མེད་སྒྲུབ། །དཀར་ཕྱོགས་དཔའ་བོ་འདུ་བའི་དུས་ 
ཆེན་ལ། །ཐབས་རྫ་ས་གཙོ་བོར་ཚོགས་པའི་ཚོགས་འཁོར་བསྐོར། །དམར་ཕྱོགས་ཤེས་ 
རབ་དུས་ཀྱི་སྲོད་རྣམས་ལ། །དཔའ་མོ་དགྱེས་པའི་ཚོགས་དང་མེ་མཆོད་འབུངས། 
དབེན་པའི་གནས་སུ་སྒྲུབ་པ་ལྷུར་ལེན་གྱིས། །ཤོག་ཤོག་སྣག་ཚ་ལོངས་སྤྱོད་ཚུལ་དུ་ 
སྒྲུབས། །ཟབ་ཆོས་ཐམས་ཅད་དང་པོ་རང་ཉམས་ལོངས། །རྟགས་མཚན་དངོས་གྲུབ་ 
ཐོབ་རྗེས་གཞན་ལ་སྤེལ། །སྨོན་ལོག་དམ་ཉམས་རིགས་ལ་གསང་རྒྱ་ཐོབ། །ཁ་བྱང་ལ་ 
སོགས་བརྡ་བྱང་ཚད་མ་ལས། །ཅི་གསུངས་བསྒྲུབས་དང་བར་ཆད་གེགས་མི་འབྱུང༌། ། 
སུམ་ཅུ་གདུག་པའི་འཕྲང་ལ་བརྒལ་བའི་ཚེ། །མདངས་ལྡན་ཉི་མ་སྤྲིན་ལས་གྲོལ་བ་ 
བཞིན། །བསྟན་འགྲོའི་དོན་ཆེན་དཔག་མེད་ལྷུན་གྱིས་གྲུབ། །སྟོང་ཕྲག་བཅུ་གསུམ་པོ་ 
ཊ་ལ་རུ་དྲངས། །འབྲེལ་ཚད་དོན་ལྡན་འགྱུར་རོ་མཁའ་འགྲོའི་བཀའ། །མ་བརྗེད་མི་ 
ཤིགས་དྭངས་མའི་ཐིག་ལེར་སྦས། །ཞེས་གསུངས་རོལ་མོའི་སྒྲ་བཅས་མཁའ་ལ་ 
གཤེགས། ། སླར་ཡང་བླ་མ་དབུ་སྐྲ་ཐོད་ཅོག་བཅིངས། །ཌ་རྐང་ཐོགས་པ་རྣལ་འབྱོར་
102

༄༅། །ཟབ་གཏེར་ཆོས་ཀྱི་མཛོད་ཁང༌།
ཆས་ཅན་བྱུང༌། །ཨ་ཧོ། ལས་འཕྲོ་བཟང་པོ་བདག་ལ་གསོན། །ང་ནི་རྒྱལ་སྲས་པདྨ་ 
གླིང་པ་ཡིན། །དལ་རྟེན་རྐྱེན་གྱིས་བསྒྱུར་ནས་འདི་རུ་ལྷགས། །བླ་རྫོགས་ཐུགས་གསུམ་ 
གཏེར་སྒྲོམ་བོད་དུ་ལུས། །ཁྱོད་ལ་གཏད་ཀྱིས་ཕོབ་ལ་འགྲོ་དོན་གྱིས། །ཞེས་གསུངས་ 
གར་བཅས་དཔའ་བོའི་གྲལ་དུ་ཕྱིན། །སླད་ནས་ཁྲག་འཐུང་བདུད་འཇོམས་རྡོ་རྗེ་ཉིད། ། 
དཔའ་བོ་མཁའ་འགྲོའི་ཚོགས་ཀྱིས་བསྐོར་ནས་བྱོན། །བདག་ཉིད་དད་གུས་ངང་ནས་ 
ཕྱག་མང་འཚལ། །ཁྱེད་ཉིད་གར་བྱོན་འགྲོ་དོན་གང་མཛད་ཞུ། །བླ་མས་འོན་ཏེ་ང་ལ་བྱོན་ 
བཞུད་མེད། །གདུལ་བྱ་ལས་ཅན་རྣམས་ཀྱི་སྣང་ངོ་རུ། །གང་དུ་མ་བྱོན་ཡེ་ཤེས་སྒྱུ་མའི་ 
སྐུས། །གསུང་གི་བདུད་རྩིའི་ཕ་ཕོགས་རྩོལ་མེད་གནང༌། །ཇི་སྲིད་འགྲོ་བའི་ལས་སྣང་ 
མ་ཟད་པར། །དེ་སྲིད་སྤྲུལ་པ་རྒྱ་མཚོས་འགྲོ་དོན་བྱེད། །ང་ཡི་རིགས་སྲས་བཛྲ་མིང་ 
མཐའ་ཅན། །སྙིང་ཐིག་ཟབ་མོའི་ཆོས་ཀྱི་བཀའ་བབས་ཡིན། །དེ་དྲུང་ཁྱོད་ཀྱིས་གདམས་ 
ངག་གསན་ན་ལེགས། །གཅིག་གྲོགས་གཅིག་ཏུ་ཕན་ནས་འགྲོ་དོན་འབྱུང༌། །ང་ནི་སྤྲུལ་ 
པའི་ཟློས་གར་མཆོག་ཏུ་བསྒྱུར། །ཞེས་གསུངས་བོད་ཡུལ་ཕྱོགས་སུ་བྱོན་པར་སྣང༌། ། 
སླར་ཡང་བླ་མ་ལས་རབ་རྡོ་རྗེར་མཇལ། །
ཨ་ཧོ་གསོན་དང་རྒྱལ་བ་རྣམས་ཀྱི་སྲས། །ང་ནི་དཔའ་བོ་ལས་རབ་རྡོ་རྗེ་ཡིན། །སངས་ 
རྒྱས་ཀུན་གྱི་གསུང་གི་དབང་ཕྱུག་མཆོག །དབང་ཆེན་རྟ་མགྲིན་རྒྱལ་པོར་ཞལ་མི་གཉིས། ། 
ཞེས་གསུངས་པདྨ་གསུང་གི་ཆོས་སྐོར་རྣམས། །མ་ལུས་བདག་ལ་གཏད་ཅིང་སྨོན་ལམ་ 
བཏབ། །དེ་ནས་གནས་དེའི་བྱང་གི་ཕྱོགས་སུ་ཕྱིན། །གཡོ་བ་མེད་པའི་ཚལ་ཞེས་ཞིང་ 
ཁམས་དེར། །རིག་འཛིན་ཀརྨ་གླིང་པ་དེ་དང་མཇལ། །ཀུན་བཟང་དགོངས་པ་རང་ 
གྲོལ་ཟབ་ཆོས་གསན། །སྨོན་ལམ་དབང་གིས་རིག་པ་རྗེན་པར་རྟོགས། །ཉིད་ཀྱི་གཏེར་
103

༄༅། །ཟངས་མདོག་དཔལ་རིའི་མཐོང་སྣང་སྐོར།
བྱོན་ཞི་ཁྲོའི་དབང་ལུང་ནོད། །དྲུག་ཁྲིད་ལ་སོགས་གདམས་པ་མང་དུ་གསན། །གནས་
དེའི་བྱང་ཤར་བཀོད་པ་རྣམ་མཛེས་ཞེས། །ཞིང་ཁམས་རྣམ་པར་དག་པ་དེ་ཉིད་དུ། ། 
རིག་འཛིན་ཤྲཱི་སེདྷ་ཞེས་བྱར་མཇལ། །དོན་དམ་དགོངས་པ་མཛུབ་ཁྲིད་ཟབ་ཆོས་དང་། ། 
རིག་པ་རྩལ་གྱི་དབང་མཆོག་རྒྱས་པར་བསྐུར། །ཤར་ཕྱོགས་བདེ་ལྡན་འཇའ་འོད་འཁྱིལ་ 
བར་སླེབས། །རིག་འཛིན་བདེ་ཆེན་རྡོ་རྗེར་འཕྲད་ནས་སུ། །འོག་སྒོ་བདེ་བ་ཆེན་པོའི་ 
ཟབ་ལམ་གསུངས། །ཤར་ལྷོ་སྤོས་ངད་ལྡན་པའི་ཞིང་དུ་ཕྱིན། །རིག་འཛིན་པདྨ་བདུད་ 
འདུལ་ཞལ་མཇལ་ནས། །ཨཱཿཁྲིད་ཐིག་ལེ་ཉག་གཅིག་གདམས་པ་གནང༌། །ཐ་མ་ཁ་ 
དུད་མེ་མདའི་ཉེས་དམིགས་གསུངས། །ལྷོ་ཕྱོགས་རིན་ཆེན་དཔལ་ལྡན་ཞིང་དུ་བསྒྲོད། ། 
རིག་འཛིན་ཞིག་པོ་གླིང་པ་ཞེས་བྱར་མཇལ། །ཉིད་ཀྱི་གཏེར་བྱོན་ཐུགས་སྒྲུབ་དབང་ 
ལུང་ནོད། །མ་འོངས་འབྱུང་འགྱུར་ལུང་བསྟན་མང་དུ་གསུངས། །ཉེས་པ་སེལ་བའི་བརྡ་ 
ཡིག་ཤོག་དྲིལ་གཏད། །ལྷོ་ཕྱོགས་གསང་ཆེན་རོལ་བའི་ཞིང་དུ་ཕྱིན། །ལྕེ་བཙུན་སེང་ 
གེ་དབང་ཕྱུག་དང་འཕྲད་ནས། །བསྒོམ་མེད་ཨ་ཏིའི་གསང་ལམ་ཟབ་མོ་དང༌། །རྩ་རླུང་ 
ཐིག་ལེའི་དམར་ཁྲིད་ཟབ་མོ་གནང༌། །ནུབ་ཕྱོགས་པདྨ་འོད་ལྡན་ཞིང་དུ་སོང༌། །རིག་ 
འཛིན་ཀླུ་སྒྲུབ་སྙིང་པོ་དང་མཇལ་ཚེ། །གསུང་མཆོག་པདྨ་མཁའ་འགྲོའི་སྐུར་བཞེངས་ 
ནས། །སྒྲོལ་མ་དམར་མོའི་དབང་དང་རྒྱུད་ལུང་གནང༌། །ནུབ་བྱང་འཇིགས་བྲལ་རྡོ་ 
རྗེའི་ཞིང་དུ་ཕྱིན། །རིག་འཛིན་བདུད་འདུལ་རྡོ་རྗེ་དང་འཕྲད་ནས། །ཉིད་ཀྱི་གཏེར་བྱོན་ 
ཕུར་པའི་དབང་ལུང་ནོད། །མཆོག་གི་དངོས་གྲུབ་དམ་རྫས་ཚུལ་དུ་སྦྱིན། །སྟེང་ཕྱོགས་ 
ཡེ་ཤེས་རོལ་བའི་ཞིང་དུ་ཕྱིན། །མཁའ་འགྲོ་ལས་ཀྱི་དབང་མོ་དང་འཕྲད་ནས། །ཞི་ཁྲོ་ 
བཀའ་བརྒྱད་རྒྱུད་ལུང་དབང་རྣམས་གནང༌། །འགྲོ་དོན་བསྟན་པ་མཐར་རྒྱས་སྨོན་ལམ་
104

༄༅། །ཟབ་གཏེར་ཆོས་ཀྱི་མཛོད་ཁང་།
བཏབ། །བཀའ་ཡི་གཉེར་བྱང་མ་མགོན་མགར་ལ་གཏད། །འོག་ཕྱོགས་གདུག་པ་མཐར་ 
མཛད་དུར་ཁྲོད་དུ། །ཁྲོ་རྒྱལ་ཕྱག་ན་རྡོ་རྗེའི་ཞལ་མཇལ་ནས། །དགོངས་པའི་གཏད་རྒྱ་ 
བཀྲོལ་ནས་སྨོན་ལམ་བཏབ། །དབང་བཞིའི་ནུས་བཅུད་འོད་ཟེར་རྣམ་པར་སྦྱིན། །དབུས་ 
ཕྱོགས་བདེ་ཆེན་ལྷུན་གྲུབ་ཞིང་དུ་བསྒྲོད། །ཀུན་མཁྱེན་ཀློང་ཆེན་རབ་འབྱམས་ཞལ་
མཇལ་ནས། །ཕྱི་ནང་ཐེག་པའི་རྣམ་གྲངས་མང་དུ་གསུངས། །སྙིང་ཐིག་འབུམ་ཕྲག་ 
དྲུག་ཅུའི་གདམས་པ་གནང༌། །མ་འོངས་སྐྱེས་མཆོག་མང་འབྱོན་ལུང་དུ་བསྟན། །དེ་ 
ལྟར་ས་སྤྱོད་ཞིང་ཁམས་ཆ་ཤས་རྫོགས། །དེ་ནས་མཁའ་སྤྱོད་ཞིང་ཁམས་ལ་མཇལ་ཚེ། ། 
ཤར་གྱི་རི་བོ་དེ་ཡི་རྩེ་མོ་ལ། །འཇའ་འོད་ལས་གྲུབ་ཕོ་བྲང་རྒྱ་ཆེ་བར། །གུ་རུ་པདྨ་ཐོད་ 
ཕྲེང་ཞེས་བྱ་བཞུགས། །དཔའ་བོ་མཁའ་འགྲོའི་ཚོགས་ལ་དམ་ཆོས་སྟོན། །ལྷོ་ཕྱོགས་ 
རི་བོ་དེ་ཡི་རྩེ་མོ་ལ། །འཇའ་འོད་ཡེ་ཤེས་ལྔ་ལྡན་ཕོ་བྲང་དུ། །གུ་རུ་བློ་ལྡན་མཆོག་སྲེད་ 
ཅེས་བྱ་བས། །དཔའ་བོ་མཁའ་འགྲོའི་ཚོགས་ལ་དམ་ཆོས་སྟོན། །ནུབ་ཀྱི་རི་བོ་དེ་ཡི་རྩེ་ 
མོ་ལ། །འཇའ་འོད་ཡེ་ཤེས་ལྔ་ལྡན་ཕོ་བྲང་དུ། །གུ་རུ་ཉི་མ་འོད་ཟེར་ཞེས་བྱ་བས། ། 
དཔའ་བོ་མཁའ་འགྲོའི་ཚོགས་ལ་དམ་ཆོས་སྟོན། །བྱང་གི་རི་བོ་དེ་ཡི་རྩེ་མོ་ལ། །འཇའ་ 
འོད་ཡེ་ཤེས་ལྔ་ལྡན་ཕོ་བྲང་དུ། །གུ་རུ་སེང་གེ་སྒྲ་སྒྲོགས་ཞེས་བྱ་བས། །དཔའ་བོ་མཁའ་ 
འགྲོའི་ཚོགས་ལ་དམ་ཆོས་སྟོན། །ཤར་ལྷོ་ནམ་མཁའི་དབྱིངས་སུ་འོད་འཁྱིལ་དབུས། ། 
འཇའ་འོད་ཡེ་ཤེས་ལྔ་ལྡན་ཕོ་བྲང་དུ། །གུ་རུ་པདྨ་སཾ་བྷ་ཞེས་བྱ་བས། །དཔའ་བོ་མཁའ་ 
འགྲོའི་ཚོགས་ལ་དམ་ཆོས་སྟོན། །ལྷོ་ནུབ་ནམ་མཁའི་དབྱིངས་སུ་འོད་འཁྱིལ་དབུས། ། 
འཇའ་འོད་ཡེ་ཤེས་ལྔ་ལྡན་ཕོ་བྲང་དུ། །གུ་རུ་པདྨ་རྒྱལ་པོ་ཞེས་བྱ་བས། །དཔའ་བོ་མཁའ་ 
འགྲོའི་ཚོགས་ལ་དམ་ཆོས་སྟོན། །ནུབ་བྱང་ནམ་མཁའི་དབྱིངས་སུ་འོད་འཁྱིལ་དབུས། །
105

༄༅། །ཟངས་མདོག་དཔལ་རིའི་མཐོང་སྣང་སྐོར།
འཇའ་འོད་ཡེ་ཤེས་ལྔ་ལྡན་ཕོ་བྲང་དུ། །གུ་རུ་ཤཱཀྱ་སེང་གེ་ཞེས་བྱ་བས། །དཔའ་བོ་མཁའ་ 
འགྲོའི་ཚོགས་ལ་དམ་ཆོས་སྟོན། །བྱང་ཤར་ནམ་མཁའི་དབྱིངས་སུ་འོད་འཁྱིལ་དབུས། ། 
འཇའ་འོད་ཡེ་ཤེས་ལྔ་ལྡན་ཕོ་བྲང་དུ། །གུ་རུ་དྲག་སྔགས་ཁྲོས་པ་ཞེས་བྱ་བས། །དཔའ་ 
བོ་མཁའ་འགྲོའི་ཚོགས་ལ་དམ་ཆོས་སྟོན། །བར་མཚམས་རྣམས་སུ་མཆོད་སྤྲིན་འཇའ་ 
ཟེར་འཁྲིགས། །ལྷ་མོ་མང་པོས་སྙན་པའི་རོལ་མོ་འཁྲོལ། །ཡེ་ཤེས་ལྔ་ལྡན་འོད་ཀྱིས་ 
དུས་ཀུན་གསལ། །སྟོང་བའི་མཁའ་ལ་རྒྱུད་སྡེའི་དཀྱིལ་འཁོར་ཤར། །བར་སྣང་དར་ 
དུང་དཔའ་བོ་མཁའ་འགྲོའི་ཚོགས། །དཔག་མེད་ནམ་མཁའི་ཁྱོན་གང་གར་སྟབས་ 
བསྒྱུར། །ཉེ་བའི་འདབས་སུ་དམ་ཅན་གཏེར་སྲུང་ཚོགས། །ཕྲིན་ལས་བཞི་ལ་ཐོགས་པ་ 
མེད་པར་སྒྲུབ། །དེ་ལྟར་རྣམ་དག་ཞིང་དེའི་སྟེང་ཕྱོགས་སུ། །ཕྱི་ནང་ཟང་ཐལ་འཇའ་ 
འོད་རིན་པོ་ཆེའི། །གཞལ་མེད་ཁང་པ་གྲུ་བཞི་སྒོ་བཞི་པ། །མཚན་ཉིད་ཡོངས་སུ་རྫོགས་ 
པའི་ལྟེ་བ་རུ། །པདྨ་ཉི་ཟླ་ལྷོད་འབོལ་དར་ཟབ་སྟེང༌། །ཕ་ཅིག་བླ་མ་པདྨ་འབྱུང་གནས་ 
ནི༑ ༑ཞལ་གཅིག་ཕྱག་གཉིས་ཞབས་གཉིས་རོལ་སྟབས་བཞུགས། །དཀར་དམར་ 
མདངས་ལྡན་ཕུ་དུང་ཟ་བེར་དང༌། །མཐིང་ཤམ་ཆོས་གོས་གསེར་གྱི་ཧ་རི་ཅན། །སྣ་ 
ཚོགས་དར་དང་རིན་ཆེན་ཕྲེང་བས་བརྒྱན། །དབུ་ལ་པདྨ་མཐོང་གྲོལ་རྒོད་འཕྲུ་ཅན། ། 
དར་དཔྱང་རླུང་གིས་ཕྱོགས་སུ་འཕུར་བ་མནབས། །ཞལ་འཛུམ་སྤྱན་གདངས་ཞི་ཆགས་ 
དགྱེས་པའི་ཉམས། །ཕྱག་གཡས་གསེར་གྱི་རྡོ་རྗེ་བསྡིག་ཚུལ་འཛིན། །གཡོན་པས་ 
ཐོད་པ་ཚེ་བུམ་ལྟེ་བར་བསྐྱིལ། །ཕག་མོ་སྦས་ཚུལ་མཆན་གཡོན་ཁ་ཊཾ་བརྟེན། །སྐུ་ལ་ 
འོད་དང་འོད་ཟེར་དཔག་མེད་འཕྲོ། །གསུང་དབྱངས་ཡན་ལག་དྲུག་ཅུའི་ཆོས་སྒྲ་སྒྲོགས། ། 
མི་འགྱུར་ཐུགས་མཆོག་མཁྱེན་བརྩེ་ནུས་པའི་མཛོད། །བགྲངས་ཡས་སྤྲུལ་པ་རྒྱ་མཚོས་
106

༄༅། །ཟབ་གཏེར་ཆོས་ཀྱི་མཛོད་ཁང་།
འགྲོ་བ་འདྲེན། །སྐུ་གསུང་ཐུགས་ཀྱི་ཡོན་ཏན་བརྗོད་ལས་འདས། །སྤྲུལ་པའི་རིག་འཛིན་ 
དེ་ཡི་མདུན་གྲལ་དུ། །ཧཱུཾ་ཆེན་ཀ་ར་ལ་སོགས་རིག་འཛིན་བརྒྱད། །ས་ར་ཧ་སོགས་གྲུབ་ 
ཆེན་བརྒྱད་ཅུ་བརྒྱད། །བཻ་རོ་ཙ་ན་ལ་སོགས་པཎ་ཆེན་ཚོགས། །ཁྲི་སྲོང་ལྡེའུ་བཙན་ལ་ 
སོགས་རྗེ་འབངས་འཁོར། །སངས་རྒྱས་བླ་མ་ལ་སོགས་གཏེར་ཆེན་རིགས། །མཁྱེན་ 
བརྩེའི་འོད་ཟེར་ལ་སོགས་གྲུབ་ཐོབ་ཚོགས། །ཡེ་ཤེས་མཚོ་རྒྱལ་ལ་སོགས་རྣལ་འབྱོར་ 
མ༑ ༑ཀུན་མཁྱེན་ཡབ་སྲས་ལ་སོགས་མཁས་པ་རྣམས། །གསར་རྙིང་རིག་འཛིན་པཎ་ 
གྲུབ་སྐྱེས་མཆོག་ཚོགས། །ཀུན་ཀྱང་མཚན་དཔེ་གསལ་རྫོགས་འོད་སྐུའི་ཚུལ། །དཔག་ 
མེད་སྤྲིན་གྱི་ཕུང་པོ་གཏིབས་བཞིན་བཞུགས། །མཐའ་བསྐོར་དམ་ཅན་ཕོ་རྒྱུད་མོ་རྒྱུད་ 
དང༌། །སྒོ་བཞི་ལས་བྱེད་གིང་ཆེན་སྡེ་བཞིས་བསྲུང༌། །དེ་ལྟར་མངོན་སུམ་མཇལ་ཚེ་ 
རབ་གུས་ཀྱིས། །གདུང་ཤུགས་དྲག་པོས་ཕྱག་འཚལ་གསོལ་བ་བཏབ། །ཚོགས་བསགས་ 
ཡན་ལག་བདུན་བརྗོད་མཎྜལ་ཕུལ། །རྗེ་ཡི་དྲུང་དུ་འབྱོན་སྙམ་འཕུར་རྩལ་སྦྱངས། ། 
བག་ཆགས་དབང་གིས་མདུན་དུ་དངོས་མ་སླེབས། །
དེ་ཚེ་མ་ཧཱ་གུ་རུས་འདི་སྐད་གསུངས། །ང་ཡི་རྗེས་འཇུག་ལས་ཅན་དག་པའི་འཁོར། ། 
ཁྱོད་ནི་སོར་བྱང་སྔགས་ཀྱི་དམ་ཚིག་ལ། །ཕྲན་བུར་འགལ་བའི་ལམ་གྱི་གེགས་སུ་ 
འགྱུར། །ལས་འཕྲོ་བཟང་པོས་ཞིང་ཁམས་འདི་སྣང་ཡང་། །དོན་ལ་རང་བཞིན་མ་གྲུབ་ 
རིག་པའི་གཤིས། །གཞན་དུ་རློམས་ན་ནམ་ཡང་འཁོར་དུ་འགྱུར། །རང་རྩལ་ཤེས་ན་ 
བདག་དང་དབྱེར་མི་ཕྱེད། །དམ་ཚིག་ཀུན་གྱི་རྩ་བ་མཉམ་པ་ཉིད། །དག་པ་རབ་འབྱམས་ 
ཆེན་པོར་མ་རྟོགས་ན། །སྤང་བླང་འདུས་བྱས་ཆོས་ཀྱིས་རང་ཉིད་འཆིང༌། །ཚུལ་བཞིན་ 
ཤེས་པར་གྱིས་ཤིག་སྐལ་ལྡན་བུ། །ཞེས་གསུངས་གསུང་སྒྲ་དྭངས་པ་རྡོ་རྗེའི་སྒྲས། །ཧཱུྃ
107

༄༅། །ཟངས་མདོག་དཔལ་རིའི་མཐོང་སྣང་སྐོར།
བདག་ཉིད་ཐ་མལ་གནས་པའི་སྤྱི་གཙུག་ཏུ། །དྲི་མེད་པད་དཀར་ཉི་ཟླའི་གདན་གྱི་སྟེང༌། ། 
རང་རིག་བླ་མ་རྡོར་སེམས་ཤེལ་གྱི་མདོག །ཞལ་གཅིག་ཕྱག་གཉིས་རྡོ་རྗེ་དྲིལ་ཕྱག་ 
ཅན། །སྙེམས་མ་དཀར་མོ་ཡུམ་དང་གཉིས་མེད་འཁྲིལ། །ལོངས་སྐུའི་ཆོས་རྫོགས་ 
སེམས་དཔའ་སྐྱིལ་ཀྲུང་བཞུགས། །ཐུགས་ཀར་རྡོ་རྗེ་ཧཱུཾ༔ལ་ཡིག་བརྒྱས་བསྐོར། །བཟླས་ 
པས་བྱང་སེམས་དཀར་དམར་བདུད་རྩིའི་རྒྱུན། །སྦྱོར་མཚམས་ནས་བྱུང་ཚངས་པའི་ 
སྒོར་ཞུགས་ནས། །བདག་ལུས་ཡོངས་གང་སྡིག་སྒྲིབ་ཀུན་དག་གྱུར། །ཨོཾ་བཛྲ་ས་ཏྭ་ས་
མ་ཡཱ་སོགས།
ཨཱཿ འོད་གསལ་རིག་པ་ཀུན་ཏུ་བཟང་པོའི་དབྱིངས། །གྲོལ་འཁྲུལ་མེད་པ་རྡོ་རྗེ་སེམས་ 
དཔའི་ཐུགས། །ཡེ་ནས་བྱ་རྩོལ་བྲལ་བར་རྫོགས་སངས་རྒྱས། །འཕྲལ་བྱུང་སྒྲིབ་གཉིས་ 
དྲི་མས་གོས་མི་འགྱུར། །ཨ་ཨཱཿ དེ་སྐད་སྒྲ་དེར་བདག་གིས་རྗེས་ཟློས་བྱས། །དེ་མ་ཐག་ 
ཏུ་དཔའ་བོ་རྣལ་འབྱོར་གྱིས། །ཐོད་རྔའི་སྒྲ་སྒྲོགས་མི་རྐང་གླིང་བུ་འབུད། །ཡི་དམ་ལྷ་ 
ཡིས་ཧཱུྃགི་སྣང་གླུ་ལེན། །ལས་བྱེད་མ་མོས་རྡོ་རྗེའི་བྲོ་འཁྲབ་ཅིང༌། །སྤྲུལ་པའི་གིང་ 
ཆེན་རྣམས་ཀྱིས་བགེགས་བསྒྲད་མཛད། །རིག་འཛིན་ཚོགས་ཀྱིས་རྡོ་རྗེའི་ཚིག་བདུན་ 
བརྗོད། །དེ་ཚེ་མདུན་གྱི་ནམ་མཁར་འཇའ་ཟེར་ལྔ། །ཀ་བ་ལྟ་བུར་ཟུག་པའི་རྩེ་མོ་རུ། ། 
བརྡ་ཡིག་མང་པོ་ཡི་གེའི་རྣམ་པར་བྱུང༌། །འཇའ་ཟེར་བརྡ་བཅས་རང་གི་དཔྲལ་བར་ 
ཐིམ། །མཁྱེན་པའི་ཤེས་རབ་རླབས་ཆེན་རྒྱུད་ལ་འཁྲུངས། །དེ་ནས་དྲི་ཞིམ་རླུང་གི་ངད་ 
ལྡན་ཞིང༌། །འཇའ་སྤྲིན་ཁ་དོག་ལྔ་ལྡན་ཕོ་བྲང་དབུས། །སྤྲུལ་པའི་རིག་འཛིན་པདྨ་སཾ་ 
བྷ་བྱོན། །བདག་ལ་དབང་བའི་ཟབ་མོ་གཏེར་གྱི་ཆོས། །ས་གཏེར་པོ་ཏི་ཉེར་ལྔ་དགོངས་ 
གཏེར་གྱི། །པོ་ཏི་བཅུ་གསུམ་དབང་ལུང་ཡོངས་རྫོགས་ནོད། །འགྲོ་དོན་དཔག་མེད་
108

༄༅། །ཟབ་གཏེར་ཆོས་ཀྱི་མཛོད་ཁང༌།
འགྲུབ་པའི་སྨོན་ལམ་བཏབ། །མ་འོངས་ལེགས་ཉེས་འབྱུང་འགྱུར་བརྡ་བྱང་བསྩལ། ། 
སླར་ཡང་བླ་མ་དེ་ཉིད་ཨཱཿདཀར་ཚུལ། །འོད་དུ་ཞུ་ནས་རང་གི་སྙིང་གར་ཐིམ། །དེ་ནས་ 
བླ་མ་གཟན་དཀར་དུང་རྣ་ཅན། །བགྲེས་ཤས་ཅན་གྱི་རྣལ་འབྱོར་ཞིག་བྱོན་ཏེ། །ང་ནི་ 
ཆོས་དབྱིངས་རིག་པའི་རྡོ་རྗེ་ཡིན། །ད་ནི་བུ་ཁྱོད་མདོ་ཁམས་ལ་སོང་ནས། །དམ་ཆོས་ 
བསྒྲུབ་ལ་ཕྱི་བཤོལ་དབང་མ་ཆེ། །བློ་སྣ་བསྟུངས་ལ་འཆི་ཆོས་གཤའ་མ་སྒྲུབས། །གནས་
ངན་འཁོར་བའི་གླིང་དུ་ཡིད་མ་ཆགས། །འཇིག་རྟེན་ཆོས་བརྒྱད་བྱ་བ་སྙིང་ནས་སྤོངས། ། 
འཆི་བ་མེད་པའི་སེམས་ཅན་གཅིག་ཀྱང་མེད། །དེས་ན་རང་གཞན་དགེ་རྩ་ཅི་འགྲུབ་ 
ཀྱིས། །གཏེར་ཆོས་ཐམས་ཅད་དང་པོ་རང་ཉམས་ལོངས། །དམ་ཉམས་རྣམས་ལ་བཀའ་ 
རྩིས་ཕྱག་རྒྱས་ཐོབ། །དབེན་པ་བརྟེན་ནས་ནོར་ལ་ཆོག་ཤེས་སྐྱེད། །གལ་ཏེ་ཟས་ནོར་ 
འབྱུང་ཡང་མཆོད་སྦྱིན་གྱིས། །ལྟ་བ་ཀ་དག་ལྷུན་གྲུབ་ཟུང་འཇུག་ཚུལ། །བསྒོམ་པ་རིག་ 
སྟོང་འོད་གསལ་ཟང་ཐལ་ལེ། །སྤྱོད་པ་གཏད་མེད་རང་གྲོལ་ཡེ་ཤེས་ངང་། །ཚིག་གསུམ་ 
ཀུན་ཏུ་བཟང་པོའི་སྙིང་ཐིག་གོ །བན་རྒན་རྒས་པའི་གཏམ་དེ་ཁ་ཏ་ཡིན། །མ་བརྗེད་ 
སེམས་ལ་ཟུངས་དང་དགོས་པ་ཡོད། །ཞེས་གསུངས་མཁའ་འགྲོ་ལྔ་ཡིས་པི་ཝཾ་གི །སྒྲ་
ཡིས་བསུས་ཏེ་རིག་འཛིན་གྲལ་དུ་བྱོན། །སླད་ནས་ནམ་མཁའི་མཐོངས་ནས་མེ་ཏོག་གི ། 
ཆར་བ་བབས་ཤིང་པི་ཝཾ་སྒྲ་ལྟ་བུས། །ཨེ་མ་ཧོ། ཆོས་དབྱིངས་སྐྱེ་བ་མེད་པའི་མཁའ་ 
ཀློང་ནས། །ལྷུན་གྲུབ་འགག་མེད་ཡེ་ཤེས་རོལ་བའི་སྤྲིན། །རིགས་བརྒྱའི་ཁྱབ་བདག་ 
པདྨ་ཐོད་ཕྲེང་རྩལ། །རྩ་གསུམ་དམ་ཅན་ཚོགས་ལ་གསོལ་བ་འདེབས། །མི་མངོན་དབྱིངས་ 
ནས་ཐུགས་དམ་རྒྱུད་བསྐུལ་ལོ། །རྩོད་ལྡན་སྙིགས་མའི་འགྲོ་ལ་ཐུགས་རྗེས་གཟིགས། ། 
ཕྱི་རུ་འབྱུང་འཁྲུགས་ནད་མཚོན་མུ་གེ་དང་། །ནང་དུ་ནད་གདོན་དུས་མིན་འཆི་བའི་རྐྱེན། །
109

༄༅། །ཟངས་མདོག་དཔལ་རིའི་མཐོང་སྟང་སྐོར།
གསང་བ་རང་རིག་ཡེ་ཤེས་སྒྲིབ་པའི་གེགས། །ཉེས་ཚོགས་མཁྱེན་བརྩེ་ནུས་པའི་མཐུ་ 
ཡིས་ཐུལ། །ཆོས་དང་མཐུན་པའི་བསམ་དོན་ལྷུན་གྲུབ་ནས། །ཚེ་འདིར་ཚེ་རིང་ནད་ 
མེད་ཕུན་སུམ་ཚོགས། །ཕྱི་ནས་ལུས་སེམས་ཚོགས་པ་གྱེས་མ་ཐག །རྔ་ཡབ་པདྨ་འོད་ 
ཀྱི་ཕོ་བྲང་དུ། །ཨོ་རྒྱན་པདྨའི་ཞབས་དྲུང་སྐྱེ་བར་ཤོག །སྐྱེས་ནས་ས་བཅུ་ལམ་ལྔ་མཐར་ 
སོན་ནས། །སྤྲུལ་པས་ཕྱོགས་བཅུར་གཞན་དོན་བྱེད་གྱུར་ཅིག ། 
ཨོཾ་ཨཱཿཧཱུྃ་བཛྲ་གུ་རུ་པདྨ་སིདྡྷི་ཧཱུྃ༔ ཨོ་རྒྱན་རིན་པོ་ཆེ་མཁྱེན་ནོ། །ཞེས་པའི་སྒྲ་དེ་མཁའ་ 
ལ་རང་ཡལ་སོང་། །དེ་ནས་དབང་ཕྱུག་མཁའ་འགྲོས་འདི་སྐད་ཟེར། །གསོལ་འདེབས་ 
འདི་ནི་དད་པ་བརྟན་པོའི་ངང༌། །ལན་གཅིག་བརྗོད་པས་དུས་མིན་འཆི་བ་བཟློག །སྔོན་ 
ལས་འཕྲལ་རྐྱེན་བར་ཆད་ཐམས་ཅད་སེལ། །གཞན་གྱིས་བཅིངས་སོགས་མཐུ་གཏད་
རྦོད་གཏོང་འཇོམས། །སྡེ་བརྒྱད་ལྷ་འདྲེའི་གདོན་དང་གྲིབ་རྣམས་ཞི། །ཕྱི་ནས་འཇུག་ 
དང་ནང་ནས་སྡང་བ་ཡི། །རྒྱུ་དང་མི་རྒྱུའི་དུག་དང་རིམས་ཡམས་བསྲུང་། །མཐིང་ཤོག་ 
ངོས་ལ་གསེར་བྲིས་ཚེག་མེད་པ། །ལུས་ལ་འཆང་ན་སྲུང་བའི་མཆོག་ཏུ་འགྱུར། །ཁ་ཏོན་ 
བྲི་ཀློག་འཆང་ལ་རྒྱལ་ཀུན་མཉེས། །སྲིད་སྲུང་སྲིད་སྤེལ་འབྲུ་ནོར་ལོངས་སྤྱོད་འཕེལ། ། 
བོད་ཁམས་སྤྱི་ལ་གཅེས་པའི་དགོས་ནོར་འདི། །མཐའ་དམག་མཚོན་འཁྲུགས་འཇོམས་ 
པའི་ཐོ་བ་ཡིན། །ནད་གདོན་བར་ཆད་སྲུང་བའི་རྡོ་རྗེའི་ཕུབ། །མུ་གེ་བསྐལ་ངན་སེལ་ 
བའི་བཅུད་བུམ་ཡིན། །གང་གི་རྣ་བར་ཐོས་པའི་སེམས་ཅན་རྣམས། །རྔ་ཡབ་དཔལ་ 
རིའི་གླིང་དུ་སྐྱེ་བར་ངེས། །ཞེས་གསུངས་སངས་རྒྱས་བྱང་སེམས་ཐམས་ཅད་ཀྱིས། ། 
འགྲོ་ལ་ཕན་བདེ་སྤེལ་བའི་སྨོན་ལམ་བཏབ། །དེ་ནས་མཁའ་སྤྱོད་སྤྲུལ་སྐུའི་ཞིང་ཁམས་ 
སྟེང་། །ཡེ་ཤེས་ལྔ་ལྡན་འོད་ཀྱི་ཕོ་བྲང་དུ། །པདྨ་ཉི་ཟླའི་གདན་སྟེང་སྤྱན་རས་གཟིགས། །
110

༄༅། །ཟབ་གཏེར་ཆོས་ཀྱི་མཛོད་ཁང་།
དཀར་གསལ་ཞལ་གཅིག་ཕྱག་བཞི་ཞབས་སྐྱིལ་ཀྲུང་། །ཕྱག་བཞིའི་དང་པོས་ཤེལ་ཕྲེང་ 
པདྨ་འཛིན། །འོག་མའི་ཕྱག་གཉིས་རྡོ་རྗེ་དྲིལ་བུ་བསྣམས། །གསང་བ་ཡེ་ཤེས་ཡུམ་དང་ 
གཉིས་མེད་འཁྲིལ། །ལོངས་སྐུའི་ལྷ་ཚོགས་མཁའ་ལ་སྤྲིན་འཁྲིགས་བཞིན། །འོད་དང་ 
འོད་ཟེར་རབ་ཏུ་འབར་བར་བཞུགས། །དེ་སྟེང་བདེ་བ་ཅན་གྱི་ཞིང་ཁམས་སུ། །ཡེ་ཤེས་ལྔ་ 
ལྡན་འཇའ་འོད་གཞལ་མེད་ཁང་། །དེ་དབུས་པདྨ་ཉི་ཟླའི་གདན་གྱི་སྟེང་། །རིགས་ཀྱི་ 
བདག་པོ་སངས་རྒྱས་སྣང་མཐའ་ཡས། །དམར་གསལ་ཞལ་གཅིག་ཕྱག་གཉིས་སྐྱིལ་ 
ཀྲུང་བཞུགས། །མཚན་དཔེ་འོད་འབར་མཉམ་བཞག་ཕྱག་རྒྱ་ཅན། །གོས་དཀར་དམར་ 
གསལ་ཡུམ་དང་གཉིས་མེད་སྦྱོར། །ཡེ་ཤེས་རང་རྩལ་ཉེ་སྲས་བྱང་སེམས་ཚོགས། །ཐམས་ 
ཅད་ཐབས་ཤེས་བླ་མེད་ལྷ་ཡི་ཚུལ། །རྒྱལ་བའི་དཀྱིལ་འཁོར་ཉི་རྡུལ་གྲངས་ལྟར་གནས། ། 
ཀུན་ཀྱང་བདེ་སྟོང་ཡེ་ཤེས་རིག་པའི་ངང་། །སྐུ་གསུམ་ཞིང་བཞུགས་རྒྱལ་བ་ཐམས་ཅད་ 
ཀྱི༑ ༑དབང་བསྐུར་ལུང་གནང་གདམས་པ་མ་ལུས་གསུངས། །འགྲོ་བ་འདྲེན་པའི་དེད་ 
དཔོན་ཆེན་པོར་བསྔགས། །ནང་ལྟར་རྡོ་རྗེ་ཕུང་པོའི་གྲོང་ཁྱེར་དུ། །སྙིང་དབུས་ཟངས་ 
མདོག་དཔལ་རིའི་ཞིང་ཁམས་སུ། །རང་རིག་སྐུ་གསུམ་ཡོངས་གྲུབ་རང་ཞལ་མཇལ། ། 
གསོལ་འདེབས་མཛད་ཅིང་དེའི་ངང་མཉམ་པར་བཞག །སླར་ཡང་དབང་ཕྱུག་མཁའ་ 
འགྲོས་ཨེ་འགྲོ་ཟེར། །བདག་གིས་འགྲོ་འགྲོ་སྨྲས་ཚེ་སྐད་ཅིག་གིས། །རྨི་ལམ་བདེན་ 
མེད་སྣང་བ་དབྱིངས་སུ་སད། །སླར་ཡང་སྐྱེས་བུ་དམ་པ་འགའ་ཞིག་གིས། ། བཀས་ 
བསྐུལ་ལྡོག་པར་མ་ནུས་དག་པར་དཔའ་བོ་ཆོས་དབྱིངས་རྡོ་རྗེས། མཆན། བྲིས། །རང་ཉིད་མཐོ་འདོད་ཙམ་གྱི་ལོག་ 
བསམ་སྤངས། །དགེ་བས་འབྲེལ་ཚད་དཔལ་རིར་སྐྱེ་བར་ཤོག །མངྒ་ལཾ།
111

༄༅། །ཟངས་མདོག་དཔལ་རིའི་མཐོང་སྣང་སྐོར།
ཨཾ སྔགས་སྐྱེས་འགྲོ་འདུལ་གར་གྱི་རྡོ་རྗེ་ཡི། དག་སྣང་དཔལ་རིར་བགྲོད་པའི་ 
རྟོགས་བརྗོད་བཞུགས།
ན་མོ་མ་ཧཱ་གུ་རུ་སིདྡྷིཡེ། རྒྱལ་བ་ཀུན་ལས་ལྷག་པའི་ཐུགས་རྗེ་ཅན། །གངས་ཅན་བོད་ 
ཀྱི་སྐྱབས་གཅིག་པདྨ་འབྱུང༌། །མཁའ་འགྲོའི་ཚོགས་རྗེ་མཁར་ཆེན་མཚོ་རྒྱལ་མ། །སྐྱེ་ 
དང་ཚེ་རབས་འབྲལ་མེད་རྗེས་བཟུང་ཞུ། །དེ་ལ་འདིར་རང་ལོ་སོ་གཉིས་མེ་ཕོ་སྟག་གི་
ལོར། ལྷ་ལྡན་སྤྲུལ་པའི་གཙུག་ལག་ཁང་བསམ་ཡས་དབུ་རྩེ་རིགས་གསུམ། དབུས་གཙང་ 
རུ་བཞི། ལྷོ་མོན་བྱང་གནས་རོང་གནས་ཀུན་ལ་སྐོར་ཕྱག་གནས་འབྲེལ། བསྙེན་སྒྲུབ་ 
ཚོགས་མཆོད་གཉན་ས་རི་འགྲིམས་སོགས་གང་སྣང་སྤྱོད་པ་བསྐྱངས་ཤིང༌། ཁྱད་པར་ 
ཨོ་རྒྱན་ཧེ་རུ་ཀ་ཡི་ཞིང་དང་མཚུངས་པའི་ཡར་ཀླུང་ཤེལ་གྱི་བྲག་ཕུག་དེར། བླ་སྒྲུབ་རིག་
འཛིན་འདུས་པའི་བསྙེན་སྒྲུབ་དང༌། བདུད་རྩི་སྨན་སྒྲུབ་དཔའ་བོ་གཅིག་སྒྲུབ་ཟུང་འབྲེལ་ 
གྱི་བསྒྲུབ་ལ་གཞོལ་བའི་སྐབས། དུས་ཆེན་ཡར་ངོའི་ཚེས་བཅུའི་ནམ་གུང་ཙམ་གྱི་ཆ་ལ། 
བུད་མེད་གཟུགས་མཛེས་ལ་ལང་ཚོ་དར་ལ་བབས་པ། ཟ་འོག་ཁ་དོག་ལྔ་ལྡན་གྱི་ན་ 
བཟའ། གསེར་གཡུ་རིན་པོ་ཆེ་སྣ་ཚོགས་ཀྱི་རྒྱན་ཆ་སྤྲས་པ། ལྕང་ལོའི་ཟར་བུ་གཡོ་ཞིང་ 
བརྩེ་བའི་ཟུར་མིག་འཁྱུག་པ། ལྡེམ་ཉམས་གར་སྟབས་བསྒྱུར་ཞིང་སྙན་པའི་གླུ་དབྱངས་ 
ཀྱི་སྒྲ་ལས། ཨ་ཧོ༔ ཆོས་སྐུ་སྐྱེ་མེད་ཀློང་ནཿ༔ སྣ་ཚོགས་སྤྲོས་པ་ཀུན་བྲལ༔ ལོངས་སྐུ་ 
འགག་མེད་འོད་གསལ༔ ལྷུན་གྲུབ་ཉམས་ཀྱི་འཆར་སྒོ༔ སྤྲུལ་སྐུ་གང་འདུལ་ཐབས་ 
མཁས༔ རྩལ་སྣང་སྒྱུ་མའི་རོལ་རྩེད༔ ང་ཉིད་ཌཱ་ཀིའི་གཙོ་མཆོག༔ སྔགས་སྲུང་དབྱིངས་
112

༄༅། །ཟབ་གཏེར་ཆོས་ཀྱི་མཛོད་ཁང༌།
ཀྱི་རྒྱལ་མོ༔ གནས་ཡུལ་ཞིང་གི་བཀོད་པ༔ རང་སྣང་རྔ་ཡུབ་གླིང་ནསཿ རིག་འཛིན་ 
མཁའ་འགྲོའི་ཚོགས་གྲལ༔ བུ་ཁྱོད་བསུ་རུ་འོང་བ༔ སྣང་བ་དཀར་དམར་འོད་ལམ༔ 
མི་འགྱང་ད་ལྟ་ཕེབས་དང་༔ རྟེན་འབྲེལ་དུས་སུ་སྨིན་ལགས༔ ང་དང་ལྷན་ཅིག་ཆས་ 
འགྲོ༔ ཞེས་ཟེར་བའི་སྒྲ་དེ་ཐོས་པས། ང་རང་གི་བསམ་པ་ལ། རང་སྣང་འཁྲུལ་པའི་ 
ཉམས་ལ་གང་ཤར་ངེས་པ་མེད་ཀྱང༌། ད་ལྟ་ཕྱི་ནང་གི་རྟེན་འབྲེལ་གང་ལ་དཔྱད་ཀྱང༌།
ཨོ་རྒྱན་གུ་རུ་པདྨ་འབྱུང་གནས་ཀྱི་དངོས་ཞལ་མཇལ་བའི་སྐལ་བ་རེ་ལྡན་ན་ཅི་ཤེས་སྙམ་
ཐེ་ཚོམ་རེ་དོགས་བྲལ་བའི་ངང་ནས། ཚིག་བདུན་གསོལ་འདེབས་སོགས་ཀྱི་མགུར་
ནས།
དབྱངས་ལེན་བཞིན་དར་དཀར་བརྐྱངས་འདྲའི་འོད་ལམ་ནས་རིམ་པར་བརྒྱུད་པས། 
བོད་ཡུལ་གངས་ཅན་ཁ་བའི་ལྗོངས་ཀྱི་གནས་ཆེན་གནས་ཕྲན། ཁྱད་པར་འཛམ་གླིང་ས་ 
ཡི་ལྟེ་བ་རྒྱ་གར་རྡོ་རྗེ་གདན། ཤར་ཕྱོགས་རི་བོ་པོ་ཏ་ལ། གཡུ་ལོ་བཀོད་པ། ལྷོ་ཕྱོགས་ 
བེེ་ཏའི་ཡུལ། དཔལ་ལྡན་སྤོས་ངད་ལྡན། ནུབ་ཕྱོགས་ཨོ་རྒྱན་མཁའ་འགྲོའི་གླིང༌། 
སིནྡྷའི་རྒྱ་མཚོ། ཕོ་བྲང་ཐོར་ཅོག་དགུ་ལྡན། བྱང་ཕྱོགས་ཤམ་བྷ་ལ། རི་བོ་གངས་ལྡན་ 
སོགས་ངེས་དང་མ་ངེས་ཀྱི་རྩེ་མཐོང་ཙམ་ནས་ཕྱིན་པས། འཛམ་བུའི་གླིང་དང་རྔ་ཡབ་ 
གླིང་མཆོག་གཉིས་ཀྱི་བར། མཐའ་ཡས་རྒྱ་མཚོ་ཆེན་པོ་ཡོངས་སུ་འཁྱིལ་བ། དེ་ནས་ 
ཐོགས་མེད་རིམ་པར་བགྲོད་པའི། ནུབ་ཕྱོགས་རྔ་ཡབ་ལང་ཀའི་གླིང་། ཟངས་མདོག་ 
དཔལ་གྱི་རི་བོ་མཆོང་སྨུག་གི་མདོག ཙིཏྟའི་དབྱིབས་འདྲ་བ། རྩེ་མོ་དགུང་དུ་བསྙེགས་པ
སྐེད་པ་རྔམ་ལ་བརྗིད་པ། རྩ་བ་མུ་ལེ་འཕྲུལ་མཚོར་ཟུག་པ། བར་མཚམས་རྣམས་སུ་ 
མེ་ཏོག་གི་སྐྱེད་ཚལ། ཟླ་བ་ནོར་བུའི་བྲག བདུད་རྩིའི་ཆུ་མིག དཔག་བསམ་གྱི་ལྗོན་ 
ཤིང༌། བྱ་དང་བུང་བའི་ཁྱུ་ཚོགས། སྤུ་སྡུག་མཛེས་པའི་རི་དྭགས། གང་བསམ་འབད་
113

༄༅། །ཟངས་མདོག་དཔལ་རིའི་མཐོང་སྣང་སྐོར།
མེང་ ་དུ་འབྱུང་བ། དེ་ཡི་དབུས་སུ་ཕོ་བྲང་པདྨ་འོད་ཀྱི་གཞལ་མེད་ཁང་ཤར་ཤེལ། ལྷོ་ 
བཻ་ཌཱུརྱ། ནུབ་པད་རཱག བྱང་ཨིནྡྲ་ནཱི་ལ་ལས་གྲུབ་པ་སྣ་ཚོགས་རིན་པོ་ཆེ་དང་ནོར་བུས་ 
བརྒྱན་པ། བརྡ་དོན་རྟགས་གསུམ་རྫོགས་པའི་ཞིང་གི་བཀོད་པ་ཕུན་སུམ་ཚོགས་པ་མངོན་ 
སུམ་མཇལ་བས། དད་མོས་དགའ་སྤྲོ་ཚད་མེད་གསོལ་བ་ཕུར་ཚུགས་སུ་བཏབ་པས།
ལམ་སྣ་འདྲེན་པའི་ཌཱ་ཀི་དེ་ཉིད་ཀྱིས་ངག་སྙན་དབྱངས་རྟ་ལ་དྲངས་ནས། ཨེ་མ་གསོན་ 
དང་དཔའ་བོ་ཧེ་རུ་ཀཿ༔ སྔོན་ནས་སྨོན་ལམ་དམ་ཚིག་རྣམ་པར་དག༔ ང་ཡང་ཁྱོད་ཀྱི་ 
གྲོགས་ཀྱི་ཚུལ་དུ་འོང༔ ད་ལྟ་ཟངས་མདོག་དཔལ་རི་དངོས་དང་མཇལ དད་མོས་མ་ 
ཞན་ང་ཡི་ཕྱི་བཞིན་ཤོག༔ སྲིན་ཡུལ་དུར་ཁྲོད་ཞིང་གི་བཀོད་པ་རྣམས༔ སོ་སོར་མ་ཡེངས་ 
མ་བརྗེད་སེམས་ལ་ཟུང༔ ཕྱིས་ནས་རྣམ་ཐར་བཀོད་དང་མཐོང་ཐོས་འགྲོ༔ འབྲེལ་ཚད་ 
དོན་ལྡན་འབྱུང་ངོ་ཨ་ལ་ལ༔ ཞེས་ཟེར་བ་དེའི་ཕྱི་བཞིན་གཡས་བསྐོར་དུ་ཕྱིན་པས། ཤར་ 
ཕྱོགས་མདུན་ངོས་ཤ་ཁྲག་ཟ་བྱེད་སྲིན་ཡུལ་ལངྐ་པུ་རི། ས་མདོག་དམར་ཞིང་བྲག་ནག་ 
མཚོན་ཆ་ལྟར་གཟེངས་པ། རྩེར་སྤྲིན་ནག་དང་ན་བུན་འཐིབས་པ། རྩ་བར་ཆུ་བོ་དྲག་ 
འབབ་ཀྱི་རྦ་རླབས་འཁྲུགས་པ། མ་ངེས་པའི་སྒྲ་སྣ་ཚོགས་གྲག་པ། ཤིན་ཏུ་འཇིགས་ཤིང་ 
ཡ་ང་བའི་གནས་སུ་སྲིན་པོའི་གྲོང་ཁྱེར་བྱེ་བ་དགུའི་དབུས་སུ། ཐོད་མཁར་དམར་པོ་ 
ཐོག་སོ་གསུམ་བརྩེགས་རྔམས་ལ་བརྗིད་པ། རྩེར་བམ་གྱི་རྒྱལ་མཚན་མི་མགོའི་ཏོག་ 
གིས་མཚན་པ། ཁ་ནས་ཧ་ཧིལ་གད་རྒྱང་སྒྲོགས་པ། ཕྱོགས་བཞིར་མི་སྐྲའི་ལན་ཚར་ 
བྱས་པའི་རྔ་ཐུག་ཙིཏྟའི་ཏོག་ཅན། མཚམས་བཞིར་ཞིང་ལྤགས་ཀྱི་ཕྱག་དར་ཟུར་གསུམ། 
ནང་ཁང་མི་ལྤགས་ཀྱི་བླ་རེ། དབང་ལྔ་དོན་སྙིང་ནང་རོལ་རྒྱུ་མའི་དྲ་བ་དྲྭ་ཕྱེད་བྲེས་པ། 
མི་རྟའི་གསུར་ཆེན་གྱི་དུད་སྤྲིན་འཁྲིགས་པ། མི་རོ་རྟ་རོ་མང་པོ་བརྩེགས་པའི་ཁྲི་སྟེང༌།
114

༄༅། །ཟབ་གཏེར་ཆོས་ཀྱི་མཛོད་ཁང༌།
སྟག་དང་ཞིང་གི་གདན་ལ་སྲིན་རྒྱལ་གུ་རུ་རྡོ་རྗེ་ཐོད་ཕྲེང་རྩལ། སྐུ་མདོག་སྨུག་ནག་དབུ་ 
དགུ་ཕྱག་བཅོ་བརྒྱད། ཞབས་བརྒྱད་དང་ལྡན་པ། ཕྱག་མཚན་མཚོན་ཆ་སྣ་ཚོགས་ 
ཐོགས་པ། སྐུ་ལ་དུར་ཁྲོད་དཔལ་ཆས་ཀྱིས་བརྒྱན་པ། ཡུམ་མཆོག་རྡོ་རྗེ་ཁྲོས་མ་མཐིང་ 
ནག་གྲི་ཐོད་འཛིན་པ་གཉིས་མེད་མཉམ་པར་སྦྱོར་བ། དེའི་གཡས་སུ་རཀྴ་ཐོད་ཕྲེང༌། 
སྨུག་ནག་ལ་ཐོད་ཅན་ཐོད་ཕྲེང་དོ་ཤལ་བྱས་པ། ལག་ན་རྡོ་རྗེ་ཐོད་ཁྲག་ཐོགས་པ། ཞིང་ 
ཆེན་གྱི་གདན་ལ་རྒྱལ་པོ་རོལ་སྟབས་ཀྱིས་བཞུགས་པ། གཡོན་དུ་སྲིན་མོ་རཀྴ་ཁྲག་མིག 
གཅེར་བུ་མདོག་དམར་རལ་པ་དམར་སེར། ཞིང་ལྤགས་ཀྱི་སྟོད་གཡོགས་དང་གཟིག་ 
གི་ཤམ་ཐབས་སྤྲས་པ། ལག་ན་གློ་སྙིང་ཁྲག་ཕོར་ཐོགས་པ། ཞིང་ཆུང་གི་གདན་ལ་
འགྱིང་བ།
དེ་རྣམས་ཀྱི་འཁོར་དུ་མི་ལུས་མགོ་བརྙན་ཅན་སྣ་ཚོགས་དང༌། སྲིན་པོ་སྲིན་མོ་
མཆོག་ དམཉྫུ སྣ་ཚོགས་ཀྱིས་བསྐོར་ཞིང༌། གསང་སྔགས་སྦྱོར་སྒྲོལ་གྱི་བརྡ་ཆོས་སྟོན་པ། 
མདུན་དུ་མི་རྐང་སུམ་བརྩེགས་ཀྱི་རྩེར། བྷནྡྷའི་སྣོད་རྒྱ་ཆེ་བའི་ནང་དུ། མི་རྟ་ཁྱི་དང་བ་ 
གླང་སོགས་ཀྱི་ཤ་སྣ་སྙིང་སྣ་མང་པོ་སྤུངས་པ། བྷནྡྷ་ལ་ལའི་སྣོད་དུ་ཁྲག་ཆེན་བདུད་རྩི་ 
ལྔ་སོགས་དྲག་མཆོད་མང་པོར་བཀོད་པ། དེ་ནས་རིམ་པར་བརྒྱུད་པའི་ལོགས་སུ། དུར་ 
ཁྲོད་ཆེན་པོ་བསིལ་བའི་ཚལ། སྤྲིན་དཀར་ལྡིང་བའི་འོག་ཏུ་རི་བྲག་དམར་ཟིང་ངེ་བ། ཆུ་ 
བོ་རྦ་རླབས་འཁྲུགས་པ། དུར་ཤིང་རྐང་གཅིག་དུག་སྦྲུལ་འཁྲིལ་བ། དུར་ཁྲོད་དེ་ན་རཱུ་ 
ཏྲའི་སྙིང་དང༌། སྟོབས་བཟང་གི་རོ་གཞན་རོ་བམ་པ་རུལ་བ་རེང་བ་འཐོར་བ་ཀེང་རུས་ 
ཐོད་སྐམ་ཐོད་ཚལ་མང་པོས་གང་བ། དུར་བྱ་བཞད་ཀངྐ། བྱ་རྒོད། ཁ་ཏྭ། འུག་པ། ཕོ་ 
རོག་སྣ་ཚོགས་ལྡིང་བ། སྟག་གཟིག་དོམ་དྲེད་ཅེ་སྤྱང་མང་པོ་ཤ་ལ་རྔམ་པ། མཆོད་རྟེན་
115

༄༅། །ཟངས་མདོག་དཔལ་རིའི་མཐོང་སྣང་སྐོར།
བདེ་བྱེད་བརྩེགས་པ་དཀར་པོ། གྲུབ་པའི་སློབ་དཔོན་ཧཱུཾ་ཆེན་ཀ་ར་ཧེ་རུ་ཀའི་ཆ་བྱད་རྡོ་ 
རྗེ་དང་དྲིལ་བུ་བསྣམས་པ། གནས་མ་གཽ་རཱི་སྔོན་མོ། ཞིང་དབྱུག་ཐོད་ཁྲག་ཐོགས་པ། 
ཞིང་སྐྱོང་གླང་མགོ་དཀར་པོ་གྲི་ཐོད་འཛིན་པ། ལྗོན་ཤིང་སེར་པོའི་ལོ་མའི་གསེབ་ནས་ 
ལུས་ཕྱེད་ཐོན་པ། ཕྱོགས་སྐྱོང་བརྒྱ་བྱིན་སེར་པོ་རྡོ་རྗེ་འཛིན་པ། ཆུང་མ་དང་བཅས་ 
གླང་ཆེན་ལ་ཞོན་པ། མཚོ་གནས་ཀྱི་ཀླུ་མཐའ་ཡས། སྦྲུལ་གྱི་གདེངས་ཀ ཕྱག་ཐལ་ 
སྦྱར། སྨད་སྦྲུལ་དུ་འཁྱིལ་བ། གཞན་ཡང་གནོད་སྦྱིན། ཤ་ཟ། རོ་ལངས། མ་མོ་མཁའ་ 
འགྲོ་རྣམས་རྒྱུ་ཞིང་བྲོ་གར་རྩེ་བ། དེ་ནས་ཤར་ལྷོ་སྲིན་ཡུལ་ཟོ་མ་པུ་རི། ས་མདོག་དམར་ 
ཞིང༌། བྲག་ནག་སུལ་མང་དགུ་བསྒྲིགས་ལྟ་བུ། རྩེར་སྤྲིན་ནག་ཁོལ་བ། རྩ་བར་མཚོ་ 
རླབས་གྱེན་དུ་འཕྱུར་བ། ཤིན་ཏུ་འཇིགས་པའི་གནས་སུ་སྲིན་པོའི་གྲོང་ཁྱེར་འབུམ་ 
ཕྲག་བཅུ་གཉིས་ཀྱི་དབུས་སུ། ཐོད་མཁར་དམར་པོའི་ནང༌། ཞིང་ཆེན་གྱི་གདན་ལ་རྒྱལ་ 
པོ་ཟིལ་གནོན་མེ་འོད་ལ་སྲིན་པོ་ཕོ་མོ་མང་པོས་བསྐོར། མ་མོ་རྒྱུད་ལུང་གི་ཆོས་ཀྱིས་ 
འདུལ་བ། དེ་ནས་རིམ་པར་བརྒྱུད་པའི། དུར་ཁྲོད་ཆེན་པོ་ལྷུན་གྲུབ་བརྩེགས་པ། སྤྲིན་ 
བསྡུ་བྱེད་དམར་སེར་གདེང་བའི་འོག་ཏུ། རི་བྲག་དམར་ཟིང་ངེ༌། ཆུ་བོ་དྲག་ཏུ་འབབ་པ། 
དུར་ཤིང་གེལ་བ། དུར་ཁྲོད་དེ་ན་རཱུ་ཏྲའི་ལག་གཡས། དགའ་རབ་དབང་ཕྱུག་གི་རོ། 
གཞན་རོ་བམ་རུལ་རེངས་འཐོར་ཀེང་རུས་ཐོད་ཚལ་མང་པོས་གང་བ། དུར་བྱ་མང་པོ་ 
ལྡིང༌ཞིང༌། ཅེ་སྤྱང་སྣ་ཚོགས་རྒྱུ་བ། མཆོད་རྟེན་གཽ་རི་ཤནྟ་སྔོན་པོ། གྲུབ་པའི་སློབ་དཔོན་ 
དྷ་ན་སཾ་ཀྲི་ཏ། ཧེ་རུ་ཀའི་ཆ་བྱད། ཐོད་རྔ་ཁྲོལ་ཞིང་པད་ཕོར་བསྣམས་པ། གནས་མ་ 
པུཀྐ་སི་དམར་སེར། བྱིས་རྒྱུ་འདྲེན་པ། ཞིང་སྐྱོང་འབྱུང་པོ་ར་གདོང་སེར་པོ་གྲི་ཐོད་འཛིན་ 
པ༑ ཕྱོགས་སྐྱོང་མེ་ལྷ་དྲང་སྲོང་དམར་པོ་བགྲང་ཕྲེང་སྤྱི་བླུགས་འཛིན་པ། ཆུང་མ་དང་
116

༄༅། །ཟབ་གཏེར་ཆོས་ཀྱི་མཛོད་ཁང༌།
བཅས་ར་ལ་ཞོན་པ། མཚོ་གནས་ཀླུ་པད་ཆེན་སྔོན་པོ། སྦྲུལ་གདེངས། ལག་ཐལ་སྦྱར་ 
སྨད་སྦྲུལ་དུ་འཁྱིལ་བ། གཞན་ཡང་གནོད་སྦྱིན། ཤ་ཟ། རོ་ལངས། མ་མོ་མཁའ་འགྲོ་ 
རྣམས་རྒྱུ་ཞིང་བྲོ་གར་རྩེ་བ། 
དེ་ནས་ལྷོ་ཕྱོགས་སྲིན་ཡུལ་རཀྴ་རྔམས་བྱེད། ས་མདོག་དམར་ཞིང་། བྲག་རི་གནམ་ 
དུ་གཟེངས་པ། རྩེར་ལྷོ་སྤྲིན་སེར་ནག་འཐིབས་པ། རྩ་བར་ཆུ་བོ་ཤུགས་དྲག་འབབ་པ། 
ཤིན་ཏུ་འཇིགས་པའི་གནས་སུ། སྲིན་པོའི་གྲོང་ཁྱེར་བྱེ་བ་བཅུ་དྲུག་གི་དབུས་སུ། ཐོད་ 
མཁར་སྨུག་ནག་ཆེ་ལ་བརྗིད་པའི་ནང༌། ཞིང་ཆེན་གྱི་གདན་ལ། སྲིན་རྒྱལ་ཀ་ལ་ཐོད་ 
ཕྲེང་སྲིན་པོ་ཕོ་མོ་མང་པོས་བསྐོར་བ། མ་གཤིན་ཕུར་སོགས་དྲག་པོའི་ཆོས་ཀྱིས་འདུལ་ 
བ༑ དེ་ནས་རིམ་པར་བརྒྱུད་པའི། དུར་ཁྲོད་ཆེན་པོ་ཀུ་ལ་རྫོགས་པ། སྤྲིན་སྔོ་སྐྱ་གདེངས་ 
པའི་འོག་ཏུ། རི་དམར་ཟིང་ངེ་བ། ཆུ་བོ་དྲག་ཏུ་འབབ་པ། དུར་ཤིང་ཙུཏ་ཏ་ལྗང་ནག་ 
ལོ་མ་ཅན། དུར་ཁྲོད་དེ་ན་རཱུ་ཏྲའི་མགོ་བོ། འཆི་བདག་གི་རོ། གཞན་རོ་བམ་རུལ་རེངས་ 
འཐོར་ཀེང་རུས་ཐོད་ཚལ་མང་པོས་གང་བ། དུར་བྱ་མང་པོ་ལྡིང་བ། ཅེ་སྤྱང་སྣ་ཚོགས་ 
རྒྱུ་བ། མཆོད་རྟེན་རིན་ཆེན་བརྩེགས་པ་དཀར་པོ། གྲུབ་པའི་སློབ་དཔོན་འཇམ་དཔལ་ 
བཤེས་གཉེན། ཧེ་རུ་ཀའི་ཆ་བྱད་བེ་ཅོན་སྡིགས་མཛུབ་མཛད་པ། གནས་མ་ཙོ་རི་སེར་ 
མོ་མདའ་གཞུ་འགེང་བ། ཞིང་སྐྱོང་མཚོ་བྱེད་མ་ཧེའི་གདོང་ཅན་མཐིང་ནག་གྲི་ཐོད་
འཛིན་པ། ཕྱོགས་སྐྱོང་གཤིན་རྗེ་ནག་པོ་ཐོད་དབྱུག་འཛིན་པ། ཆུང་མ་དང་བཅས་མ་ཧེ་ 
ལ་ཞོན་པ། མཚོ་གནས་ཀླུ་འཇོག་པོ་སེར་པོ། སྦྲུལ་གྱི་གདེངས་ཀ ལག་ཐལ་སྦྱར། སྨད་ 
སྦྲུལ་དུ་འཁྱིལ་བ། གཞན་ཡང་གནོད་སྦྱིན། ཤ་ཟ། རོ་ལངས། མ་མོ་མཁའ་འགྲོ་རྣམས་ 
རྒྱུ་ཞིང་བྲོ་གར་རྩེ་བ། དེ་ནས་ལྷོ་ནུབ་སྲིན་ཡུལ་བམ་རི་ཐོད་མཁར། ས་མདོག་དམར་
117

༄༅། །ཟངས་མདོག་དཔལ་རིའི་མཐོང་སྣང་སྐོར།
ཞིང༌། བྲག་དམར་ཟིང་ངེ་ཡོད་པ། རྩེར་སྤྲིན་དམར་ནག་འཁྱིལ་བ། རྩ་བར་ཆུ་རླབས་ 
འཚུབས་པ། ཤིན་ཏུ་འཇིགས་པའི་གནས་སུ། སྲིན་པོའི་གྲོང་ཁྱེར་འབུམ་ཕྲག་གི་དབུས་ 
སུ༑ ཐོད་པ་སྐམ་རློན་རྙིང་གསུམ་གྱི་སྐུ་མཁར་ཟུར་གསུམ་ནང༌། ཞིང་ཆེན་གྱི་གདན་ལ། 
སྲིན་རྒྱལ་རཀྴ་ཐོད་ཕྲེང་སྲིན་པོ་ཕོ་མོ་མང་པོས་བསྐོར་བ། གསང་སྔགས་དུས་འཁོར་ 
ཆོས་ཀྱིས་འདུལ་བ། དེ་ནས་རིམ་པར་བརྒྱུད་པའི། དུར་ཁྲོད་ཆེན་པོ་གསང་ཆེན་རོལ་པ། 
སྤྲིན་སེར་ཁྲ་གདེང་བའི་འོག་ཏུ། རི་བྲག་དམར་ཟིང་ངེ་བ། ཆུ་བོ་དྲག་ཏུ་འབབ་པ། དུར་ 
ཤིང་ཨུ་བ་ལ་དམར་པོ། དུར་ཁྲོད་དེ་ན་རཱུ་ཏྲའི་ལག་གཡོན། ཚོགས་བདག་གི་རོ་དང༌། 
གཞན་རོ་བམ་རུལ་རེངས་འཐོར་ཀེང་རུས་ཐོད་ཚལ་མང་པོས་གང་བ། དུར་བྱ་མང་པོ་ 
ལྡིང་ཞིང༌། ཅེ་སྤྱང་སྣ་ཚོགས་རྒྱུ་བ། མཆོད་རྟེན་ཀ་ནི་ཀ་དཀར་པོ། གྲུབ་པའི་སློབ་དཔོན་ 
བི་མ་ལ། ཧེ་རུ་ཀའི་ཆ་བྱད། མཉམ་བཞག་ཚེ་བུམ་བསྣམས་པ། གནས་མ་གྷསྨ་རི་ལྗང་ 
གུ༑ རྡོ་རྗེས་དུང་ཁྲག་དཀྲུགས་པ། ཞིང་སྐྱོང་མི་ཡི་གདོང་ཅན་དམར་པོ། གྲི་ཐོད་འཛིན་ 
པ༑ ཕྱོགས་སྐྱོང་སྲིན་པོ་སྨུག་ནག་རལ་གྲི་ཐོགས་པ། ཆུང་མ་དང་བཅས་མི་ལ་ཞོན་པ། 
མཚོ་གནས་ཀླུ་ཧུ་ལུ་སྨུག་པོ་སྦྲུལ་གདེངས། ལག་ཐལ་སྦྱར། སྨད་སྦྲུལ་དུ་འཁྱིལ་བ། 
གཞན་ཡང་གནོད་སྦྱིན་ཤ་ཟ། རོ་ལངས། མ་མོ་མཁའ་འགྲོ་རྣམས་རྒྱུ་ཞིང་བྲོ་གར་རྩེ་བ། 
དེ་ནས་ནུབ་ཕྱོགས་སྲིན་ཡུལ་ཀོ་ཀ་ཐང་དཀར། ས་མདོག་དམར་ཞིང་། བྲག་དམར་ 
མཚོན་ལྟར་གཟེངས་པ། རྩེར་ལྷོ་སྤྲིན་སྨུག་ནག་གདེང་བ། རྩ་བར་ཆུ་བོ་ཤུགས་དྲག་ 
འབབ་པ། ཉེ་ལོགས་སྲིན་པོ་གྲོས་ལ་ཚོགས་པའི་ཐང་ཆེན་པོ་ཡོད་པ། ཤིན་ཏུ་འཇིགས་ 
པའི་གནས་སུ། སྲིན་པོའི་གྲོང་ཁྱེར་འབུམ་ཕྲག་ཉེ་དགུའི་དབུས་སུ། ཐོད་མཁར་དམར་ 
པོའི་ནང༌། ཞིང་ཆེན་གྱི་གདན་ལ། སྲིན་རྒྱལ་གཏུམ་ཆེན་འབར་བ་སྲིན་པོ་ཕོ་མོ་མང་
118

༄༅། །ཟབ་གཏེར་ཆོས་ཀྱི་མཛོད་ཁང༌།
པོས་བསྐོར་བ། ངེས་དོན་ཕྱག་རྒྱ་ཆེན་པོའི་ཆོས་ཀྱིས་འདུལ་བ། དེ་ནས་རིམ་པར་བརྒྱུད་ 
པའི། དུར་ཁྲོད་ཆེན་པོ་པདྨ་འཁྱིལ་བ། སྤྲིན་དམར་ནག་འཁྲིགས་པ། རི་བྲག་དམར་ 
ཟིང་ངེ་བ། ཆུ་བོ་དྲག་ཏུ་འབབ་པ། དུར་ཤིང་ཀ་ལི་ཀ་དམར་པོ་རྩེ་གསུམ་པ། དུར་ཁྲོད་ 
དེ་ན་རཱུ་ཏྲའི་གློ་བ་རྒྱུ་མ། སྟོབས་ལྡན་གྱི་རོ་དང་། གཞན་ཡང་རོ་བམ་རུལ་རེངས་འཐོར་ 
ཀེང་རུས་ཐོད་ཚལ་མང་པོས་གང་བ། དུར་བྱ་མང་པོ་ལྡིང་ཞིང༌། ཅེ་སྤྱང་སྣ་ཚོགས་རྒྱུ་བ། 
མཆོད་རྟེན་གཟི་འོད་འབར་བ་དཀར་པོ། གྲུབ་པའི་སློབ་དཔོན་ནཱ་གཱ་ཛུ་ན། ཧེ་རུ་ཀའི་ 
ཆ་བྱད། གསེག་པར་བསྣམས་པ། གནས་མ་པྲ་མོ་དམར་མོ། ཆུ་སྲིན་རྒྱལ་མཚན་ཕྱར་ 
བ༑ ཞིང་སྐྱོང་རོལ་ཆེན་ཆུ་སྲིན་གདོང་ཅན་མང་པོ་གྲི་ཐོད་འཛིན་པ། ཕྱོགས་སྐྱོང་ཆུ་ལྷ་ 
དམར་པོ་སྦྲུལ་ཞགས་ཐོགས་པ།
ཆུང་མ་དང་བཅས་ཆུ་སྲིན་ལ་ཞོན་པ། མཚོ་གནས་ཀླུ་དུང་སྐྱོང་དམར་པོ་སྦྲུལ་གདེངས། 
ལག་ཐལ་སྦྱར་སྨད་སྦྲུལ་དུ་འཁྱིལ་བ། གཞན་ཡང་གནོད་སྦྱིན། ཤ་ཟ། རོ་ལངས། མ་ 
མོ་མཁའ་འགྲོ་རྣམས་རྒྱུ་ཞིང་བྲོ་གར་རྩེ་བ། དེ་ནས་ནུབ་བྱང་སྲིན་ཡུལ་གནམ་ལྕགས་ 
འབར་བ། ས་མདོག་དམར་ཞིང༌། བྲག་རི་ནག་པོ་རྡོ་རྗེ་རྩེ་དགུའི་དབྱིབས་ཅན་གནམ་ 
དུ་བསྙེགས་པ། རྩེར་ཆུ་སྤྲིན་མཐིང་ནག་གཡེང་བ། རྩ་བར་ཆུ་བོ་ཤུགས་ཀྱིས་འབབ་པ། 
ཤིན་ཏུ་འཇིགས་པའི་གནས་སུ། སྲིན་པོའི་གྲོང་ཁྱེར་འབུམ་ཚོ་གསུམ་གྱི་དབུས། ཐོད་ 
པའི་སྐུ་མཁར་ཟུར་གསུམ་ནང༌། ཞིང་ཆེན་གྱི་གདན་ལ། སྲིན་རྒྱལ་སེང་གེའི་སྒྲ་སྲིན་པོ་ 
ཕོ་མོ་མང་པོས་བསྐོར་བ། འཇིག་རྟེན་མཆོད་བསྟོད་ཀྱི་ཆོས་ཀྱིས་འདུལ་བ། དེ་ནས་རིམ་ 
པར་བརྒྱུད་པའི། དུར་ཁྲོད་ཆེན་པོ་ཧེ་ཆེན་བརྡལ་བ། སྤྲིན་དུད་ཁ་གདངས་པའི་འོག་ཏུ། 
རི་བྲག་དམར་ཟིང་ངེ་བ། ཆུ་བོ་དྲག་ཏུ་འབབ་པ། དུར་ཤིང་ཛ་ལ་ནག་པོ། དུར་ཁྲོད་དེ་
119

༄༅། །ཟངས་མདོག་དཔལ་རིའི་མཐོང་སྣང་སྐོར།
ན་རཱུ་ཏྲའི་རྐང་གཡོན། བྷཾ་གྷིའི་རོ་དང༌། གཞན་རོ་བམ་རུལ་རེངས་འཐོར་ཀེང་རུས་ཐོད་ 
ཚལ་མང་པོས་གང་བ། དུར་བྱ་མང་པོ་ལྡིང་ཞིང༌། ཅེ་སྤྱང་སྣ་ཚོགས་རྒྱུ་བ། མཆོད་རྟེན་ 
རང་བྱུང་ཀུ་མ། གྲུབ་པའི་སློབ་དཔོན་རོམ་བུ་གུ་ཧྱ ཧེ་རུ་ཀའི་ཆ་བྱད་ལྕགས་ཀྱུ་དང་ 
ཞགས་པ་བསྣམས་པ། གནས་མ་སྨི་ཤ་མཐིང་ནག་བྱིས་སྙིང་ཟ་བ། ཞིང་སྐྱོང་ལྟོ་འཕྱེ་ 
ཤྭ་བའི་མགོ་ཅན་གྲི་ཐོད་འཛིན་པ། ཕྱོགས་སྐྱོང་རླུང་ལྷ་དུད་ཁར་བ་དན་འཛིན་པ། ཆུང་ 
མ་དང་བཅས་ཤྭ་བ་ལ་ཞོན་པ། མཚོ་གནས་ཀླུ་རིགས་ལྡན་ལྗང་། སྦྲུལ་གདེངས། ལག་ 
ཐལ་སྦྱར། སྨད་སྦྲུལ་དུ་འཁྱིལ་བ། གཞན་ཡང་གནོད་སྦྱིན། ཤ་ཟ། རོ་ལངས། མ་མོ་ 
མཁའ་འགྲོ་རྣམས་བྲོ་གར་རྩེ་བ། དེ་ནས་བྱང་ཕྱོགས་སྲིན་ཡུལ་བྱན་ལག་ལྗོངས། ས་ 
མདོག་དམར་ཞིང༌། ག་རི་དམར་པོ་ལག་པ་གདེངས་འདྲ། རྩེར་སྤྲིན་ནག་གྱེན་དུ་ཕྱུར་ 
བ༑ རྩ་བར་ཆུ་ཀླུང་འུར་ཆེན་སྒྲོགས་པ། ཤིན་ཏུ་འཇིགས་པའི་གནས་སུ། སྲིན་པོའི་ 
གྲོང་ཁྱེར་བྱེ་བ་ཕྲག་གཅིག་དབུས་སུ། ཐོད་མཁར་མཐིང་ནག་ཟུར་གསུམ་ནང༌། ཞིང་ 
ཆེན་གྱི་གདན་ལ། · སྲིན་རྒྱལ་བཛྲ་པཱ་ཎི། སྲིན་པོ་ཕོ་མོ་མང་པོས་བསྐོར་བ། མངོན་སྤྱོད་ 
དྲག་པོའི་ཆོས་ཀྱིས་འདུལ་བ། དེ་ནས་རིམ་པར་བརྒྱུད་པའི། དུར་ཁྲོད་ཆེན་པོ་ལངྐ་ 
བརྩེགས་པ། སྤྲིན་ལྗང་ནག་གདེངས་པའི་འོག རི་བྲག་དམར་ཟིང་ངེ་བ། ཆུ་བོ་དྲག་ཏུ་ 
འབབ་པ། དུར་ཤིང་ཨ་སུ་ཏ་ལྗང་ནག་ལོ་མ་ཅན། དུར་ཁྲོད་དེ་ན་རཱུ་ཏྲའི་མཚན་མ། 
ཁྱབ་འཇུག་གི་རོ་དང༌། གཞན་རོ་བམ་རུལ་རེངས་འཐོར་ཀེང་རུས་ཐོད་ཚལ་མང་པོས་ 
གང་བ། དུར་བྱ་མང་པོ་ལྡིང་ཞིང༌། ཅེ་སྤྱང་སྣ་ཚོགས་རྒྱུ་བ། མཆོད་རྟེན་རང་བྱུང་བདེ་ 
ཆེན། གྲུབ་པའི་སློབ་དཔོན་པྲ་ཆེན་ཧ་སྟི། ཧེ་རུ་ཀའི་ཆ་བྱད། རྒྱ་གྲམ་དང་གླེགས་བམ་ 
བསྣམས་པ། གནས་མ་བེ་ཏ་ལི་ནག་མོ། རྡོ་རྗེ་ཕྱར་ཞིང་བྱིས་བམ་ཟ་བ། ཞིང་སྐྱོང་རྟ་
120

༄༅། །ཟབ་གཏེར་ཆོས་ཀྱི་མཛོད་ཁང༌།
གདོང་དུད་ཁ་གྲི་ཐོད་འཛིན་པ། ཕྱོགས་སྐྱོང་གནོད་སྦྱིན་སེར་པོ་རིན་པོ་ཆེ་དབྱུག་ཏོ་ 
ཐོགས་པ། ཆུང་མ་དང་བཅས་རྟ་དམར་ལ་ཞོན་པ། མཚོ་གནས་ཀླུ་ སྟོབས་ རྒྱུ་ སྦྲུལ་ 
གདེངས། ལག་ཐལ་སྦྱར་སྨད་སྦྲུལ་དུ་འཁྱིལ་བ། གཞན་ཡང་གནོད་སྦྱིན་ཤ་ཟ། རོ་ 
ལངས། མ་མོ་མཁའ་འགྲོས་བྲོ་གར་རྩེ་བ། དེ་ནས་བྱང་ཤར་སྲིན་ཡུལ་ནལ་བྱིའི་དུར་ 
ཁྲོད་ས་མདོག་དམར་ཞིང༌། བྲག་རི་ནག་པོ་མཐོ་ལ་གཟེངས་པ། རྩེར་སྤྲིན་སྔོ་དམར་ 
འཁྱིལ་བ། རྩ་བར་ཆུ་ཀླུང་འུར་སྒྲ་ཆེ་བ། ཉེ་ལོགས་སུ་དུག་ཤིང་ར་བས་བསྐོར་བའི་ནང་། 
བམ་རོ་ཕོ་མོ་གན་རྐྱལ་བསྣོལ་མ་སོགས་མང་པོས་འགེང་བ། ཤིན་ཏུ་འཇིགས་པའི་གནས་ 
སུ་སྲིན་པོའི་གྲོང་ཁྱེར་འབུམ་ཕྲག་ཉེར་གཅིག་གི་དབུས་སུ། ཐོད་མཁར་དམར་པོ་འཇིགས་ 
པའི་ནང་ཞིང་ཆེན་གྱི་གདན་ལ།
སྲིན་རྒྱལ་གཙུག་ན་མེ་འབར་སྲིན་པོ་ཕོ་མོ་མང་པོས་བསྐོར་བ། དམོད་པ་དྲག་སྔགས་ 
ཆོས་ཀྱིས་འདུལ་བ། དེ་ནས་རིམ་པར་བརྒྱུད་པའི། དུར་ཁྲོད་ཆེན་པོ་ཧ་ཧ་དགོད་པ། 
སྤྲིན་ཉ་ཆེན་ནག་པོ་གདེང་བའི་འོག་ཏུ། རི་བྲག་དམར་ཟིང་ངེ་བ། ཆུ་བོ་དྲག་ཏུ་འབབ་ 
པ༑ དུར་ཤིང་ཧ་ལ་འོད་དམར་མདངས་ཅན། དུར་ཁྲོད་དེ་ན་རཱུ་ཏྲའི་རྐང་གཡས། སྨིན་ 
དྲུག་གི་རོ་དང༌། གཞན་རོ་བམ་རུལ་རེངས་འཐོར་ཀེང་རུས་ཐོད་ཚལ་མང་པོས་གང་བ། 
དུར་བྱ་མང་པོ་ལྡིང་ཞིང་། ཅེ་སྤྱང་སྣ་ཚོགས་རྒྱུ་བ། མཆོད་རྟེན་གོ་མ་ས་ལ། གྲུབ་པའི་ 
སློབ་དཔོན་ཤཱནྟིཾ་གནྡྷ། ཧེ་རུའི་ཆ་བྱད། ཐོག་འཁོར་གྲི་གུག་བསྣམས་པ། གནས་མ་ཙཎྜ་ 
ལི་སེར་སྐྱ། མི་རོ་སྟོད་སྨད་ཕྲལ་བ། ཞིང་སྐྱོང་དྲེགས་པ་ཅེ་སྤྱང་གདོང་སྔོན་པོ་གྲི་ཐོད་ 
འཛིན་པ། ཕྱོགས་སྐྱོང་དབང་ལྡན་སེར་པོ་རྩེ་གསུམ་ཐོགས་པ། ཆུང་མ་དང་བཅས་ཆུ་ 
གླང་ལ་ཞོན་པ། མཚོ་གནས་ཀླུ་པ་སུ་ཏ་དཀར་པོ། སྦྲུལ་གདེངས། ལག་ཐལ་སྦྱར། སྨད་
121

༄༅། །ཟངས་མདོག་དཔལ་རིའི་མཐོང་སྣང་སྐོར།
སྦྲུལ་དུ་འཁྱིལ་བ། གཞན་ཡང་གནོད་སྦྱིན། ཤ་ཟ། རོ་ལངས། མ་མོ་མཁའ་འགྲོ་བྲོ་གར་ 
རྩེ་བ། དེ་ནས་རིམ་པར་བརྒྱུད་ནས་ཕྱིན་པའི་མདུན་ངོས། གཡོན་ཕྱོགས་ཀྱི་རི་གདོང་ 
ཞིག་ལ་ཐོན་སོང༌། དེའི་ཟུར་བྲག་དཀར་ཤིན་ཏུ་མཐོ་བའི་ངོར། གུ་རུའི་ཕྱག་ཞབས་ཀྱི་ 
རྗེས་གསལ་པོ་ཐོག་ཚད་ཙམ་ཡོད་པ།དེའི་མདུན་ཕྱག་མང་དུ་འཚལ་ནས་གསོལ་སྨོན་ 
ལེགས་པོར་བཏབ། དེ་ནས་ཕར་ལམ་དཀར་པོ་སྦྲུལ་འཁྱུགས་པ་འདྲ་བ་ནས་ཕྱིན་པས། 
རྩི་ཤིང་མེ་ཏོག་སྣ་ཚོགས་བཀྲ་བ། བསིལ་ལྡན་གྱི་ཆུ་ཀླུང་དང༌། ཆུ་མིག་འཁྱིལ་བ། བྱ་ 
དང་རི་དྭགས་བག་ཕེབས་ཀྱིས་རྒྱུ་བ། སྨན་སྤོས་དྲི་བཟང་གི་ངད་ལྡང་བ། བྱང་ཆུབ་ཀྱི་ 
ལྗོན་ཤིང་གཡུ་མདོག་ལོ་མ་མེ་ཏོག་འབྲས་བུ་ཅན། གསེར་གྱི་དྲ་བ་བྲེས་པ། ཤིང་རྩེ་རྨ་ 
བྱ། ཤང༌ཤང༌། ཁུ་བྱུག ནེ་ཙོ། ཀ་ལ་པིངྐ། རི་སྐེགས་རྦབ། གཟེར་མང༌། ཀྲི་ཏི་བ། 
དྲིལ་བུ་པ། གསེར། དངུལ། གཡུ། བྱེའུའི་ཚོགས་ཀྱིས་འཛབ་དབྱངས་ལེན་པ། ལྗོན་ 
ཤིང་གི་ར་བས་བསྐོར་བ། དེ་ནས་ཡར་ཕྱིན་པས། མཆོད་རྟེན་དཀར་པོ་བརྒྱ་རྩ་བརྒྱད། 
བར་མཚམས་གསེར་ཀྱི་དྲ་བ་དྲྭ་ཕྱེད། དྲིལ་གཡེར་སིལ་སྙན་གྱིས་ཆོས་སྒྲོགས་པ། དེ་ 
ནས་ཡར་ཕྱིན་པས་ལྕགས་རི་ཕྱི་མ་པད་རཱག་ལས་གྲུབ་པའི་གྲུ་བཞི། ཕྱོགས་བཞིར་སྒོ་ 
བཞི། སྒོ་རྒྱན་རྟ་བབས་ཆོས་འཁོར་གདུགས་ཏོག་གིས་མཛེས་པ། སྒོ་ཐོག་རྒྱལ་ཆེན་སྡེ་ 
བཞི་རང་རྟགས་སྐུ་མདོག་ཕྱག་མཚན་རྒྱན་ཆ་ལུགས་དང་ལྡན་པ་རྣམས་མཐོང་། ལམ་
སྣ་དྲངས་པའི་ཌཱ་ཀི་དེ་ཉིད་ཀྱིས། ཨེ་མ་ཧོཿ ཨེ་དབྱིངས་བདེ་བ་ཆེན་པོ་རྡོ་རྗེ་སྐུ༔ ཝཾ་ 
ཡིག་སྟོང་ཆེན་ཤེས་རབ་གསང་བའི་ལམ༔ ཟུང་འཇུག་དགའ་བཞི་རྣམ་རོལ་མཆོད་པའི་ 
སྤྲིན༔ ཐབས་ཤེས་ལུས་རྩལ་རྫོགས་ནས་གོང་དུ་ཕེབས༔ ཞེས་ཟེར་ནས་དགྱེས་ཆགས་ 
ཀྱི་ཉམས་འགྱུར་དང་བཅས་གསེར་གྱི་སོར་གདུབ་ཅིག་བདག་གི་སྲིན་མཛུབ་ལ་བཀོན།
122

༄༅། །ཟབ་གཏེར་ཆོས་ཀྱི་མཛོད་ཁང༌།
གསེར་གྱི་མེ་ཏོག་ཞིག་ལག་ཏུ་གཏད་ནས།
གུ་རུའི་མདུན་དབང་ཡོན་དུ་ཕུལ་ཟེར། དེ་ནས་ཕྱིན་པས་ཤར་སྒོའི་སྒོ་དྲུང་དེར་སླེབས་ 
པས། གིང་དཀར། གིང་ནག སྒྲོལ་གིང་རྣམས་ཀྱིས་གར་སྟབས་སྣ་ཚོགས་བསྒྱུར་བ་ 
དང༌། སྒོ་གཡས་སུ་དབང་ཆེན་རྟ་མཆོག་རོལ་པས། རྟ་སྐད་རྔམས་སྒྲ་དང་ཐུན་མཚོན་ 
གྱིས་བགེགས་བསྐྲད་ཚུལ་དང༌། སྒོ་གཡོན་ནས་ཁྲོ་རྒྱལ་བདུད་རྩི་འཁྱིལ་བས་བདུད་ 
རྩིའི་བསང་ཆུ་འཐོར་ཞིང་ཁྲུས་ཀྱི་བྱ་བ་མཛད། དེ་ནས་ནང་དུ་ཕྱིན་པས་མེ་ཏོག་གི་སྐྱེད་ 
ཚལ་འཇའ་གུར་ཐིག་ལེ་ཐིག་ཕྲན་གྱི་འོད་ཕུང་འཁྲིགས་པ། གླུ་གར་རོལ་མོ་སྣ་ཚོགས་ 
སྙན་པའི་སྒྲ་དབྱངས་དང༌། དགའ་སྟོན་ཚོགས་ཀྱི་འཁོར་ལོ་ཇ་ཆང་སྐྱེམས་ཕུད་མང་པོ་ 
བཤམས། གཡས་ཕྱོགས་གླིང་གི་ཕུ་ནུ་གྲུབ་ཆེན་སུམ་ཅུ་གོ་ཁྲབ་དབུ་རྨོག་དར་འཕྲུ་ཅན་ 
དང༌། གཡོན་ཕྱོགས་ཌཱ་ཀི་མོ་སྨན་སུམ་ཅུ་གར་སྟབས་བཞད་བྲོ་དང་བཅས་བསུ་བར་ 
ཕེབས། ཁྱད་པར་མོ་སྨན་བྱང་ཆུབ་ཏོག་མཛེས་ཀྱིས། སྙན་པའི་གླུ་ཡིས་སྣ་དྲངས། མོ་ 
སྨན་རྣམས་མགྲིན་གཅིག་ཏུ་ཚེ་སྔོན་སྐྱེ་བའི་ཕྲེང་བ་དང་། གླིང་གི་སྣང་ཚུལ་གྱི་གླུ་མང་ 
པོ་བླངས། དཔའ་རྟུལ་ཁྲོ་རྒྱལ་རྣམས་དང་། ཌཱ་ཀི་དྭང་སྨན་རྣམས་ཆབས་ཅིག་ཞི་རྒྱས་ 
དབང་དྲག་གི་གླུ་བྲོ་སྣ་ཚོགས་མཛད། མགར་སྲས་དྷརྨ་ཏཱ་རེས་གླིང་གི་སྐྱེ་བརྒྱུད་ལུང་ 
བྱང་། སྙན་བརྒྱུད་མན་ངག་གི་ཤོལ་དྲིལ་བཅུ་གསུམ་གནང༌། བཟའ་བཏུང་ཚོགས་ཀྱི་ 
འཁོར་ལོ་ལ་ལོངས་སྤྱོད། ཐམས་ཅད་མགྲིན་གཅིག་ཏུ་མེ་ཏོག་འཐོར་ཞིང་བདེན་ཚིག་ 
སྨོན་ལམ་བཀྲ་ཤིས་མང་པོ་བརྗོད། དེ་ནས་ཡར་ཕྱིན་ལྕགས་རི་བར་མ་དུང་ལས་གྲུབ་ 
པའི་སྒོ་དྲུང་དུ་སླེབས། སྒོ་གཡས་སུ་གཉན་སྲས་རྡོ་རྗེ་འབར་བ། མི་དཀར་དར་གྱི་ལ་ 
ཐོད་ཅན། ཟ་འོག་ཁ་དོག་ལྔ་ལྡན་གྱི་གོས་དང༌། རིན་པོ་ཆེའི་རྒྱན་ཕྲེང་ཅན་གཟི་བརྗིད་
123

༄༅། །ཟངས་མདོག་དཔལ་རིའི་མཐོང་སྣང་སྐོར།
དང་ལྡན་པ་ཞིག་གིས། ང་ནི་གཉན་ཆེན་ཟུར་ཕུད་ལྔ་པའི་སྲས༔ ཁྱོད་དང་སྔོན་ནས་ཐ་ 
ཚིག་གཅིག་གིས་འབྲེལ༔ ད་ལྟ་བུ་ཁྱོད་འཕྲད་པས་དགའ་ཞིང་སྤྲོ༔ གང་འདོད་ཕྲིན་ལས་ 
རྣམ་བཞི་ཐོགས་མེད་བསྒྲུབ༔ ཅེས་གསུངས་མཛོད་དར་ཞིག་སྐེ་ལ་བསྐོན། སྒོ་དྲུང་ 
གཡོན་ནས་བུད་མེད་དམར་མོ་ཁྲོ་ཆགས་ཉམས་ཅན། རལ་པ་ཁམ་ནག ཞིང་ལྤགས་ 
སྟག་ཤམ་གྱོན་པ། ལག་ན་བྷནྡྷ་བདུད་རྩིས་བཀང་བ་ཐོགས་པ་ཞིག་གིས། ང་ནི་གནས་ 
གསུམ་མཁའ་འགྲོའི་ཚོགས་ཀྱི་རྗེ༔ གུ་རུའི་ཞལ་མཐོང་དབང་བཞིས་བདག་རྒྱུད་སྨིནཿ 
དགོངས་འདུས་དཀྱིལ་འཁོར་བསྲུང་བའི་གཉེར་བྱང་འཛིན༔ ཞི་རྒྱས་དབང་དྲག་སྣང་ཚུལ་ 
སྣ་ཚོགས་སྟོནཿ ཤ་ཟ་ལས་ཀྱི་ཌཱ་ཀི་ཁ་མོ་ཆེ༔ བུ་ཁྱོད་ལྷ་ལྕམ་ཌཱ་ཀི་བློ་གསལ་སྒྲོནཿ༔ སྐྱེ་ 
སྔོན་མ་དང་ད་ལྟ་གྲོགས་ཀྱི་ཚུལ༔ ང་སྤྲུལ་ {《tཨཱཿ] དངོས༔ དེ་དུས་རྟེན་ 
འབྲེལ་གནད་ཀྱི་སྒོ་མ་འཆུགས༔ ཟབ་གཏེར་ནམ་མཁའ་མཛོད་ལ་མངའ་དབང་འབྱོར༔ 
མི་ལོ་བཅུ་གསུམ་བར་དུ་གསང་རྒྱ་སྡོམས༔ མ་ཡི་བདུད་རྩི་འདི་ལ་ལོངས་སུ་སྤྱོདཿ༔ ཨ་ 
ཧོ་མ་ཧཱ་སུ་ཁ་པཱུ་ཛ་ཧོཿ ཞེས་ཟེར་ནས་བྷནྡྷ་དེ་གཏད་བྱུང་བས་ཆང་དེ་ལྷག་མེད་དུ་བཏུང་༔
དེ་ནས་ནང་དུ་ཕྱིན་པས་མེ་རླུང་དུད་སྤྲིན་ལྟ་བུའི་ཀློང་ནས། གཟའ་ཡི་རྒྱལ་པོ་དགེ་བསྙེན་ 
རཱ་ཧུ་ལ། སྐུ་མདོག་དུད་ཁ་མིག་སྟོང་དང་ལྡན་པ། དར་ནག་ལག་ཏུ་བཟུང་བས་གཙོས། 
ཆོས་སྐྱོང་ཕོ་རྒྱུད་རྣམས་གཡས་ཕྱོགས་ནས་རྔམས་སྟབས་བསྒྱུར་བ་དང༌། འཇའ་སྤྲིན་ན་ 
བུན་ཀློང་ནས། མ་གཅིག་འདོད་ཁམས་དབང་མོ། མཐིང་ནག་ཆར་སྤྲིན་མདོག་ཅན་ 
ཞིང་ལྤགས་སྟག་ཤམ་གསོལ་བ། དར་མཐིང་ལག་ཏུ་བཟུང་བས་གཙོས། ཆོས་སྐྱོང་མོ་ 
རྒྱུད་རྣམས་གཡོན་ནས་བྲོ་གར་རྩེད་པ། དེ་ནས་ཡར་ཕྱིན་པས། དཔའ་བོ་ཞལ་གཅིག་ 
ཕྱག་བཞི། རྡོར་དྲིལ་ཌ་རུ་ཁ་ཊཱཾ་བསྣམས་ཤིང༌། ཐོར་གཙུག་དར་དཔྱངས་ཅན་ཉེར་བཞི་
124

༄༅། །ཟབ་གཏེར་ཆོས་ཀྱི་མཛོད་ཁང༌།
དང༌། དཔའ་མོ་གཅེར་བུ་ལྕང་ལོ་གྲོལ་བ། གྲི་ཐོད་བསྣམས་ཤིང༌། རུས་པའི་རྒྱན་ཅན་ 
ཉེར་བཞི་དང་སྤེལ་མར་གར་སྟབས་ཅིར་ཡང་བསྒྱུར་བ། དེ་ནས་ཡར་ཕྱིན་ལྕགས་རི་ནང་ 
མ་བཻ་ཌཱུརྱ་ལས་གྲུབ་པའི་སྒོ་དྲུང་དེར་སླེབས། སྒོ་གཡས་སུ་སྐྱེས་མཆོག་བཛྲ་ས་དྷུ་དམར་ 
ནག་བེར་སྨུག་གྱོན་པ། རྡོ་རྗེ་དང་དགྲ་སྙིང་ཐོགས་པ། སྭག་ལྷམ་གྱོན་པ་དེ་ཉིད་ཀྱིསཿ 
ཨེ༔ རིག་འཛིན་དཔའ་བོ་ཧེ་རུ་ཀཿ༔ དེ་རིང་འདི་རུ་བྱོན་པ་ལེགས༔ བདག་ནི་སྔོན་བསྟེན་ 
སྲུང་མའི་མཆོགཿ ཕྲིན་ལས་གང་བཅོལ་ནམ་ཡང་བསྒྲུབ༔
ཅེས་ཟེར་ནས་རྡོ་རྗེ་དེ་ལག་ཏུ་ཡུད་ཙམ་གཏད། སྒོ་གཡོན་ནས་ཌཱ་ཀི་ཚེ་རིང་མཆེད་ 
ལྔ་དྲག་མོའི་ཚུལ་ཅན་གཏུམ་ཆེན་ཤ་ཟ་འབར་མ། དཀར་གསལ་སྤུ་གྲི་ཚེ་བུམ་འཛིན་པ། 
ཁྲག་འཐུང་ཀུན་རྒྱུ་མཐིང་ནག་རལ་གྲི་ནད་རྐྱལ་འཛིན་པ། ཤ་ཟ་ཁྱབ་འཇུག་སེར་ནག་ 
ཞིང་དབྱུག་ཐོག་ཟེར་འཕྲོ་བ། སྲོག་འཕྲོག་གཟི་འབར་དམར་ནག་དགྲ་སྟུ་སྦྲུལ་ཞགས་ 
འཛིན་པ། ཚེ་བསོད་མདངས་འཕྲོག་ལྗང་ནག་ལྕགས་ཀྱུ་མི་སྙིང་འཛིན་པ། ཐམས་ཅད་ 
གཡང་གཞི་གྱོན་ནས། མགོ་སྙིང་ཕྲེང་བ་དོ་ཤལ་བྱས་པ། རལ་བ་བསིགས་ཤིང་མཚན་ 
མ་བགྲད་པ། ཤིན་ཏུ་ཁྲོ་གཏུམ་ལྡན་པ་ལྔས་མགྲིན་གཅིག་ཏུ། ཨེ་མ་ཁྲག་འཐུང་ཧེ་རུ་ 
ཀཿ རང་སྣང་དག་པས་ཚོགས་གྲལ་འགྲིམས༔ ངེད་ཅག་དོན་ལ་དབྱིངས་ཕྱུག་ཡུམ༔ རྣམ་ 
པ་ཤ་ཟ་ཌཱ་ཀི་ལྔ༔ སྔོན་ནས་ད་ལ་ཐུག་གི་བར༔ བདེ་ཆེན་ཡེ་ཤེས་སྐྱེད་པའི་གྲོགས༔ རྟེན་ 
འབྲེལ་སྒོ་མོ་མ་འཆུགས་ན༔ མི་འབྲལ་ལུས་དང་གྲིབ་བཞིན་འགྲོགས༔ པདྨའི་བཀའ་ 
ལུང་ཇི་བཞིན་དུ༔ ཡལ་བར་མ་དོར་སྙིང་ལ་འཆང་༔ ས་མ་ཡ༔ ཞེས་ཟེར་རྗེས་ཆགས་ 
ཀྱི་ཉམས་འགྱུར་དང༌། ཧ་ཧེའི་སྒྲ་ཆེན་སྒྲོགས་སོང༌། དེ་ནས་ནང་དུ་ཕྱིན་པས། དཔའ་ 
བོ་གིང་ཆེན་བཅུ་དྲུག་རུ་དར་ཅན། རྔ་ཆུང་བརྡུང་ཞིང༌། ཞིང་ལྤགས་དར་ཤམ་ཅན་དང་
125

༄༅། །ཟངས་མདོག་དཔལ་རིའི་མཐོང་སྣང་སྐོར།
འཇིག་རྟེན་དྲེགས་པ་སྡེ་བརྒྱད་རྣམས་ཀྱིས་བྲོ་གར་རྩེ་བ། འདོད་སྣམ་ལ་མཆོད་པའི་ལྷ་ 
མོ་བཅུ་དྲུག་གིས། ལག་ན་མཆོད་རྫ་ས་དུ་མ་ཐོགས་ནས་མཆོད་སྤྲིན་སྤྲོ་བ། དེ་ནས་འོག་ 
ཁང་སྤྲུལ་སྐུའི་ཞིང༌། མངོན་སྤྱོད་དྲག་པོའི་ཞིང་གི་རྒྱན་བཀོད་ཕུན་སུམ་ཚོགས་པའི་ནང་ 
དུ་ཕྱིན་པས། དཔལ་གྱི་བཀའ་ཉན་དབང་ཕྱུག་ཉི་ཤུ་རྩ་བརྒྱད། ཕུར་སྲུང་མ་མོ་བཅུ་ 
དྲུག སྒོ་སྐྱོང་གདོང་མོ་བཞི། ཟ་གསོད་ཕྲ་ཐབས་ཉི་ཤུ། ཁྲོ་རྒྱལ་ཡབ་བཅུ། ཁྲོ་མོ་བཅུ། 
སྲས་མཆོག་ཀཱི་ལ་རིགས་ལྔ། པད་ཉི་བདུད་བཞིའི་གདན་ལ་དཔལ་ཆེན་རྡོ་རྗེ་གཞོན་ནུ་ 
མཐིང་ནག་ཞལ་གསུམ་ཕྱག་དྲུག ཞབས་བཞི་བགྲད་པ། རང་རྟགས་ཀྱི་ཕྱག་མཚན་ 
དང༌། དཔལ་དང་དུར་ཁྲོད་ཀྱི་ཆས་ཀྱིས་བརྒྱན་ཅིང༌། གར་དགུའི་ཉམས་དང་ལྡན་པ། 
ཡུམ་འཁོར་ལོ་རྒྱས་འདེབས་མ་དང་གཉིས་མེད་མཉམ་པར་སྦྱོར་ཞིང་། ཡེ་ཤེས་ཀྱི་མེ་ 
དཔུང་འབར་བའི་དབུས་སུ་བཞུགས་པ། གཡས་ཕྱོགས་དེར། བྷནྡྷུའི་སྣོད་དུ་དཔལ་གྱི་ 
གཏོར་ཆེན། དམར་ནག་ཟུར་གསུམ་མེ་རི་འབར་བ་དང་། དྲག་མཆོད་རྣམ་ལྔ། ཤ་ 
ཁྲག་ཚོགས་ཀྱི་འཁོར་ལོ་སོགས་རྒྱ་ཆེར་བཤམས། ལྷ་ཚོགས་རྣམས་ཀྱིས་གར་འཆམས་
སྟངས་སྟབས། ཧཱུྃ་སྒྲ་ཕཊ་སྒྲ་མེ་འོད་གློག་འཁྱུགས་ཀྱི་ཚ་རྔམས་བཟོད་པར་དཀའ་བ་ 
ཤིན་ཏུ་འཇིགས་ཟིལ་ཆེ་བར་འདུག དེ་མཚམས་བུད་མེད་སྔོན་མོ་སྤྱང་གདོང༌། གཡང་ 
གཞི་གྱོན་པ་ཞིག་གིས། དཔེ་ཆ་པོད་གཅིག་དང་། ཕུར་པ་ཁྲུ་ཚད་གཅིག་བདག་གི་མགོར་ 
བཞག་ནས། བུ་ཁྱོད་ད་ལྟ་སྐྱེ་བ་བདུན་པར་ཚེ་རབས་ཡི་དམ་ལྷག་པའི་ལྷ་མཆོག དཔལ་ 
རྡོ་རྗེ་ཕུར་པ་གྲུབ་པའི་རྣལ་འབྱོར། མངོན་སྤྱོད་ཕྲིན་ལས་ལ་ཐོགས་པ་མེད་པ། པདྨའི་ 
བཀའ་ལུང་ཇི་བཞིན། ནག་ཕྱོགས་འདྲེ་བདུད་མཐའ་དམག་གཡུལ་ཆེན་སོགས་ཀྱི་མགོ་ 
བོ་ནོན་པ་དང༌། དུས་ཀྱི་རྒུད་པ་མ་ལུས་ཞི་ནས། བསྟན་འགྲོའི་དོན་ཆེན་འབྱུང་བའི་
126

༄༅། །ཟབ་གཏེར་ཆོས་ཀྱི་མཛོད་ཁང༌།
ཐུགས་བསྐྱེད་རྒྱ་མི་ཆུང་བ། འདི་ནས་དབང་བསྐུར་སྨོན་ལམ་གཏད་རྒྱ་མཛད་པས་རྟེན་ 
འབྲེལ་གྱི་གནད་མི་འཆུག་པར་རེམ་དགོས།
ཞེས་ཟེར། ཡང་མི་དཀར་པོ་ཞིག་གིས་ཚོགས་ཤིག་ལག་ཏུ་གཏད་ནས། དངོས་གྲུབ་ཀྱི་ 
རྫ་ས་ལ་ཟོ་ཞིག་ཟེར་གཙོ་འཁོར་ཀུན་གྱིས་མགྲིན་གཅིག་ཏུ། ཧཱུྃ༔ ཧེ་རུ་ཀ་དཔལ་སོགས། 
ཤོ་ལོ་ཀ་བཞི་དེས་སྨོན་ལམ་གྱི་རང་སྒྲ་ཞིག་བསྒྲགས་སོང་། དེ་ནས་ཤེལ་གྱི་ཐེམ་སྐས་ 
ཤིག་ནས་ཡར་ཕྱིན། བར་ཁང་ལོངས་སྐུའི་ཞིང་གི་ཕོ་བྲང་ལ་སྐོར་བ་གསུམ་བྱས། སྒོ་ 
དྲུང་ནས་ཕྱག་མང་དུ་བཙལ། སྒོ་སྲུང་ཌཱ་ཀི་སྡེ་བཞིས་བརྡ་སྒོ་ཕྱེས། དེ་ནས་ལམ་སྣ་དྲངས་ 
པའི་ཌཱ་ཀི་དང་ཆབས་ཅིག་ནང་དུ་ཕྱིན་པས། ཕོ་བྲང་པདྨ་འོད་ཀྱི་གཞལ་ཡས་ཁང༌། རིན་ 
ཆེན་ནོར་བུའི་རྒྱན་བཀོད་ཕུན་སུམ་ཚོགས་པ། རྡོ་རྗེའི་གླུ་གར་རོལ་མོའི་སྒྲ་སྙན། སིདྡྷིའི་ 
ཇབ་དབྱངས་སོགས་བར་མེད་དུ་སྒྲོགས་པ། དབུས་སུ་རིན་ཆེན་ཟུར་བརྒྱད་ཀྱི་ཁྲི་དང་ 
པདྨ་ཉི་ཟླའི་སྟེང་དུ། ཨོ་རྒྱན་གྱི་སློབ་དཔོན་ཆེན་པོ་པདྨ་འབྱུང་གནས་རིགས་འདུས་མ་ 
ཧཱ་གུ་རུ། སྐུ་མདོག་དཀར་ལ་དམར་བའི་མདངས་དང་ལྡན་པ། མཚན་དཔེའི་གཟི་བྱིན་ 
མཆོག་ཏུ་འབར་བ། དབུ་ལ་པད་ཞྭ་རྒོད་སྒྲོ་དར་སྣས་བརྒྱན་པ། ཞལ་འཛུམ་བརྩེ་བའི་ 
སྤྱན་གྱིས་འབྲུ་ཚུགས་སུ་གཟིགས་པ། སྐུ་ལ་ཐེག་གསུམ་རྫོགས་པའི་ན་བཟའ་གསོལ་
བ༑ ཕྱག་གཡས་གསེར་རྡོར་རྩེ་ལྔ་དང་གཡོན་བྷནྡྷ་ཚེ་བུམ་བདུད་རྩིས་བཀང་བ་བསྣམས་ 
པ༑ ཞབས་རྒྱལ་པོ་རོལ་སྟབས་ཀྱིས་འཇའ་ཟེར་འོད་ཕུང་གི་ཀློང་དུ་བཞུགས་པ། དེའི་ 
མདུན་ཐད་སྒྲུབ་པའི་དཀྱིལ་འཁོར་རྒྱན་བཀོད་མཚན་ཉིད་དང་ལྡན་པའི་ཕྱོགས་བཞིར་ 
གསང་བའི་ཡུམ་མཆོག བལ་འབངས་ཀ་ལ་སིདྡྷི། བལ་མོ་ཤཱཀྱ་དེ་བ། མོན་མོ་བཀྲ་ 
ཤིས་ཁྱེ་འདྲེན། མཁར་ཆེན་ཡེ་ཤེས་མཚོ་རྒྱལ་བཞིས་གཟུང་ཐག་ཕྱོགས་བཞིར་འཐེན་
127

༄༅། །ཟངས་མདོག་དཔལ་རིའི་མཐོང་སྣང་སྐོར།
ཞིང༌། ལྷ་ལྕམ་མནྡ་ར་བས། མདའ་དར་གཡབ་ཅིང་བྱིན་ཆེན་འབེབས་པ། བུད་མེད་ 
གཞོན་མཛེས་བཅུ་དྲུག་གིས་དཀྱིལ་འཁོར་བསྐོར་ཞིང་ཛྲབ་དབྱངས་གླུ་བྲོ་རྒྱུན་མི་ཆད་ 
པ༑ དཀྱིལ་འཁོར་གྱི་གཡས་གྲལ་གྲུབ་པའི་སློབ་དཔོན་ཧཱུཾ་ཆེན་ཀ་ར། མཉྫུམི་ཏྲ། ན་ 
ག་ཛུ་ན། པྲ་ཆེན་ཧ་སྟི། དྷ་ན་སཾ་ཀྲི། བི་མ་མི་ཏྲ། རཱམ་བུ་ཧུ་ཧྱ། ཤནྟིཾ་གརྒྱུ་བརྒྱད་དང༌། ས་ 
ར་ཧ། ཀུ་ཀུ་རི། འགྲམ་བྷི་ཧེ་རུ་ཀ ནག་པོ་སྤྱོད། བིནྡཱ། ལི་ཡུ་པ། བསིལ་ཡ་པ། འཐག་ 
ག་པ། ཛ་མནྡ་ར། ནཱ་རོ་པ་སོགས་རྒྱ་གར་གྱི་གྲུབ་ཆེན་བརྒྱད་ཅུ། དཀྱིལ་འཁོར་གྱི་གཡོན་ 
བྲལ། ནམ་མཁའི་སྙིང་པོ། སངས་རྒྱས་ཡེ་ཤེས། རྒྱལ་བ་མཆོག་དབྱངས། མཁར་ཆེན་ 
མཚོ་རྒྱལ། ཛྙཱ་ན་ཀུ་མ་ར། འབྲོག་མི་དཔལ་ཡེ། དཔལ་གྱི་སེང་གེ བཻ་རོ་ཙ་ན་སོགས་ 
བཀའ་བབས་སྙིང་གི་མི་དགུ་དང༌། ཆོས་རྒྱལ་ཚངས་པ་ལྷའི་མེ་ཏོག གཡུ་སྒྲ་སྙིང་པོ། 
སྣ་ནམ་རྡོ་རྗེ་བདུད་འཇོམས་སོགས་ལས་ཅན་རྗེ་འབངས་ཉེར་ལྔ་རིག་འཛིན་སྔགས་ཀྱི་ 
གྲུབ་ཐོབ་ཐམས་ཅད་དང༌། མདུན་ཕྱོགས་ཉང་ཉི་མ་འོད་ཟེར། གུ་རུ་ཆོས་ཀྱི་དབང་ཕྱུག 
འཁྲུལ་མེད་གླིང་པ་བཅུ་གཉིས། སྤྲུལ་པའི་གཏེར་སྟོན་བརྒྱ་རྩ། ཁྱད་པར་ཀུན་མཁྱེན་ 
ཀློང་ཆེན་རབ་འབྱམས། རིག་འཛིན་འཇིགས་མེད་གླིང་པ། འཇིགས་མེད་ཕྲིན་ལས་འོད་ 
ཟེར། མཁྱེན་བརྩེ་ཡེ་ཤེས་རྡོ་རྗེ། ཨོ་རྒྱན་མཁའ་སྤྱོད་གླིང་པ་ཟབ་གཏེར་རིག་པ་འཛིན་ 
པ་རྣམས་བཞུགས་པ། མདུན་མཁར་སངས་རྒྱས་བྱང་སེམས། རྒྱབ་ཕྱོགས་ཕྱག་རྫོགས་ 
དབུ་གསུམ་གྱི་པཎ་གྲུབ་རིག་འཛིན། མཐའ་སྐོར་རིག་འཛིན་དཔའ་བོ་མཁའ་འགྲོའི་ 
ཚོགས་བསམ་གྱིས་མི་ཁྱབ་པས་བསྐོར་བ། ཡང་གསང་རྡོ་རྗེ་སྙིང་པོས་གཙོས་སྔགས་
ཆོག་གི་དཀྱིལ་འཁོར་མང་པོའི་ཞལ་ཕྱེས་ནས་ཞག་བདུན་ཕྲག་བསྒྲུབས་པས། དངོས་ 
གྲུབ་བླང་བ་དང་དབང་བསྐུར་བའི་དུས་ལ་བབས་འདུག་པ། སྔར་ལམ་སྣ་དྲང་བའི་
128

༄༅། །ཟབ་གཏེར་ཆོས་ཀྱི་མཛོད་ཁང༌།
ཌཱཀི་དེ་ཉིད་ཀྱིས་གུ་རུའི་དྲུང་དེར་ཁྲིད་པས། ཕྱག་མང་དུ་བཙལ། དབང་རྟེན་གསེར་
གྱི་མེ་ཏོག་དེ་ཕུལ།
གུ་རུའི་ཞལ་ནས། དེ་རིང་ཡར་ངོའི་ཚེས་བཅུ་སྒྲུབ་ཆེན་དངོས་གྲུབ་བླང་བའི་དུས། 
རིག་འཛིན་ཆེན་པོ་ཁྱོད་བྱོན་པ་སྣོད་བཅུད་ཕྱི་ནང་གསང་བའི་རྟེན་འབྲེལ་ལེགས་སོ་གསུངས།
མོས་གུས་ཚད་མེད་ཀྱི་ངང་དུ་དལ་ཅིག་ལུས། སྟག་གདན་གྲུ་བཞི་ཞིག་དེར་ཡོད་པར། 
མཚོ་རྒྱལ་གྱིས། བུ་ལས་སྐལ་དང་ལྡན་པ་གདན་འདིར་སྡོད་ཅིག་གསུངས། གདན་ལ་ 
བསྡད་ནས་ངག་སྙན་གྱི་རྟ་ལ་དྲངས་ནས་འདི་སྐད་དུ་གསོལ། ཨེ་མ་ཧོཿ རྗེ་སྐུ་གསུམ་ 
རྒྱལ་བ་འདུས་པའི་སྐུ། །བོད་གངས་ཅན་འགྲོ་བའི་སྐྱབས་གཅིག་པུ། །ལྷ་གཅིག་ཆོག་ 
གུ་རུ་རིན་པོ་ཆེ། །བདག་མོས་པའི་བུ་ཡི་ལམ་སྣ་དྲོངས། །སྤྲང་གནས་ཡུལ་འགྲིམ་པའི་ 
རྣལ་འབྱོར་ང་། །ཆོས་སངས་རྒྱས་བསྟན་པའི་སྒོར་ཞུགས་ནས། ལམ་རིམ་གཉིས་སྦྱངས་ 
བགྲོད་མཐའ་རུ་བསྐྱལ། །གནས་དབེན་པར་སྒྲུབ་པའི་རྒྱལ་མཚན་འཛུགས། །དུས་སྙིགས་ 
མས་རང་མཚང་ངོམ་པའི་ཚེ། །བདུད་བར་ཆད་འཚུབས་མ་རླུར་ལྟར་གཡོ། །ཐབས་རྟེན་ 
འབྲེལ་དུས་ལས་མི་འདའ་བའི། །རྐྱེན་བར་ཆད་ཞི་བའི་སྨོན་ལམ་ཞུ། །ཕ་གྲུབ་ཐོབ་ 
གོང་མའི་ཤུལ་ལམ་བསྙེགས། །མ་འགྲོ་དྲུག་སེམས་ཅན་བདེ་ལ་བཀོད། །སྔགས་སྦྱོར་ 
སྒྲོལ་སྤྱོད་པ་རླབས་ཆེན་གྲུབ། །བློ་འགྱོད་མེད་དོན་གཉིས་མཐར་ཕྱིན་ཤོག །དྲིན་འཁོར་ 
མེད་ཨོ་རྒྱན་རིན་པོ་ཆེ། །ཞལ་དངོས་སུ་མཇལ་བ་དེ་རིང་ལ། །ཐུགས་བརྩེ་བ་ཆེན་པོས་ 
རྗེས་སུ་བཟུང༌། །སྐྱེ་ཚེ་རབས་མི་འབྲལ་འགྲོགས་པར་ཤོག །ཅེས་ཞུས་པས། གུ་རུའི་ 
ཞལ་ནས། བུ་ཁྱོད་ལ་ཚོམ་བུ་ཚོགས་སྒྲུབ་ཆེན་མོའི་དངོས་གྲུབ་བླངས་ཤིང་ནང་དབང་ 
བསྐུར་བའི་དུས་ལ་བབས་པས། དགའ་ཞིང་སྤྲོ་བའི་ངང་ནས་ཞུས་ཤིག་གསུངས། མཚོ་
129

༄༅། །ཟངས་མདོག་དཔལ་རིའི་མཐོང་སྣང་སྐོར།
རྒྱལ་གྱིས་མཎྜལ་སོགས་བཤམས། ལས་རྡོར་གྱི་ཚུལ་མཛད། གུ་རུ་རིན་པོ་ཆེ་རིག་འཛིན་ 
བླ་མ་ཧེ་རུ་ཀ་རྩ་གསུམ་ཀུན་འདུས་ཀྱི་ངོ་བོ། འཁོར་རིག་འཛིན་འདུས་པའི་ཚོགས་དང་ 
བཅས། གཙོ་བོའི་ཐུགས་ཀ་ནས་འོད་ཟེར་སྤྲོ་བསྡུ་ལན་གསུམ་མཛད་ནས་བྱིན་ཆེན་ 
དབབ། སླར་ཡང་ཕྱི་བུམ་པ་ལྷའི་དཀྱིལ་འཁོར་ལ་བརྟེན་ནས་སྐུའི་དབང་ཐོབ། ནང་ 
ཡབ་ཡུམ་མཉམ་སྦྱོར་གྱི་བདུད་རྩི་ལ་བརྟེན་ནས་གསུང་གི་དབང་ཐོབ། གསང་བ་ཁྲོ་མོ་ 
དམར་མོ་དང་རྗེས་ཆགས་དགའ་བཞིའི་ཡེ་ཤེས་ལ་བརྟེན་ནས་ཤེས་རབ་ཡེ་ཤེས་ཀྱི་དབང་ 
ཐོབ། ཡང་གསང་བརྡ་དོན་རྟགས་གསུམ་དཔེའི་ཡེ་ཤེས་ལ་བརྟེན་ནས་དོན་གྱི་ངོ་སྤྲོད་ 
གནད་དུ་ཐེབས་པའི་ཚིག་དབང་རིན་པོ་ཆེ་རྣམས་དང་དབང་བཞི་ཡོངས་རྗེ་གས་ཐོབ།
དམ་ཅན་ཆོས་སྐྱོང་རྣམས་ཀྱི་དམ་བསྒྲགས། བཀའ་གཏད་སྨོན་ལམ་རྒྱ་ཆེར་མཛད།
སླར་མཚོ་རྒྱལ་གྱིས་ཞིང་གདན་ཀཱ་པ་ལའི་སྣོད་རྒྱ་ཆེ་བའི་ནང་དུ་ཤ་ལྔ་བདུད་རྩི་ལྔ་སོགས་
ཚོགས་འཁོར་རྒྱ་ཆེར་བཤམས། སྟོན་འཁོར་ཀུན་གྱིས་ཚིམ་པ་དྲུག་ལྡན་གྱི་དགའ་སྟོན་ 
ཚོགས་ཀྱི་འཁོར་ལོ་རྒྱ་ཆེར་བསྐོར། ལྷ་ལྕམ་མནྡ་ར་བ་དང༌། མཁའ་འགྲོ་ཡེ་ཤེས་མཚོ་ 
རྒྱལ་ གཉིས་ ཀྱིས། གསེར། དངུལ། ཟངས། ལྕགས། བསེ། གཡུ། པད་ རཱག་ གི་ སྦྲམ་ 
དང་ཤོག་དྲིལ་སྣ་ཚོགས་དང༌། བཟའ་བཏུང་ཚོགས་ཀྱི་རྫ་ས་མཆོག་བཅས་ཕྱག་ཏུ་བསྣམས། 
ཨོ་རྒྱན་གུ་རུ་རིན་པོ་ཆེ་ཉིད་ཀྱིས་ཕྱག་གཉིས་བདག་གི་མགོ་བོ་ལ་བཞག་ནས་འདི་སྐད་
གསུངས།
ཨེ་མ་ཧོ༔ སྤྲོས་བྲལ་ཆོས་སྐུ་ཀུན་བཟང་ཧེ་རུ་ཀཿ༔ ལོངས་སྐུ་རིགས་ལྔ་ཞི་དང་ཁྲོ་བོའི་ 
ལྷ༔ སྤྲུལ་སྐུ་གང་འདུལ་རྣམ་རོལ་ཅིར་ཡང་སྟོནཿ ང་ཉིད་ཨོ་རྒྱན་པདྨ་ཐོད་ཕྲེང་རྩལ 
ལེགས་པར་གསོན་ཅིག་ལས་སྐལ་ལྡན་པའི་བུ༔ ཁྱོད་ཉིད་སྐྱེ་བ་དུ་མའི་གོང་རོལ་ནས༔
130

༄༅། །ཟབ་གཏེར་ཆོས་ཀྱི་མཛོད་ཁང་།
ཐུགས་བསྐྱེད་དམ་བཅའ་སྨོན་ལམ་རྣམ་པར་དག༔ ཚོགས་གཉིས་སྟོབས་ཀྱིས་འབྲས་ 
བུ་དུས་སུ་བསྐྲུན༔ སྐྱེ་བའི་ཕྲེང་བ་རགས་རིམ་བརྗོད་པ་ལ༔ རྒྱ་གར་གྲུབ་པའི་རིག་འཛིན་ 
ཤནྟིཾ་གྷར༔ བོད་ཡུལ་དྲག་སྔགས་བཀའ་བབ་གནུབས་ཆེན་རྗེ༔ རྒྱལ་པོའི་སྲས་མོ་ལྷ་ 
ལྕམ་པདྨ་གསལཿ༔ གླིང་ཡུལ་འོམ་བུའི་ཨ་ནུ་དཔལ་གྱི་སེང་༔ རྗེ་འབངས་ལྷ་གྲལ་རྒྱལ་ 
མོ་གཡུ་སྒྲ་སྙིང་༔ མ་གཅིག་སྲས་མཆོག་རྒྱལ་བ་དོན་འགྲུབ་ཅེས༔ ཟབ་གཏེར་མངའ་ 
བདག་བྱང་བདག་ལ་སོགས་བདུན༔ གྲུབ་པའི་དབང་ཕྱུག་ཁྲག་འཐུང་ཧེ་རུ་ཀཿ ཏཱ་རེ་ 
དངོས་སྣང་དྷིཀྵ་ཌཱཀི་མའི༔ སྤྲུལ་པ་གཅིག་བསྡུས་སྔགས་སྐྱེས་རིག་པ་འཛིན༔ ད་ལྟ་ 
འགྲོ་འདུལ་གར་གྱི་རྡོ་རྗེ་ཡིནཿ༔ ང་ཡི་བཀའ་བཞིན་དབེན་པའི་རི་ངོགས་སུ༔ ཚེ་འདིར་མ་ 
ཞེན་ནམ་འཆི་ཆ་མེད་བསྒོམ༔ ནོར་རྫས་ལོངས་སྤྱོད་སྦྲང་མའི་སྦྲང་རྩི་འདྲ༔ ཕ་ཡུལ་
ཆགས་སྡང་སྡུག་བསྔལ་ཁུར་ཆེན་པོར༔ དགོས་པའི་དུས་སུ་ཕན་པའི་མི་མ་མཆིས༔ གཞན་ 
ངོ་མ་སྲུངས་རང་ཐག་རང་གིས་ཆོད༔ སྡོམ་གསུམ་ཡར་ལྡན་ཀུན་ལ་ཕན་སེམས་ཆོངས༔ 
དད་མོས་མ་ཞན་དག་སྣང་ཕྱོགས་མེད་སྦྱོངས༔ དམན་པའི་ས་ཟུང་ཧྲུལ་པོའི་གོས་སུ་ 
གྱོནཿ ཆོས་ཕྱིར་དཀའ་སྤྱད་སྙིང་ལ་རྡོ་རུས་གཏུགསཿ༔ རྩ་བའི་བླ་མ་སྤྱི་བོའི་ཐོད་དུ་ཁུར༔ 
ཅི་གསུངས་བཀའ་སྒྲུབ་དམ་ཚིག་རྣམ་དག་བསྲུང་༔ ལུས་དང་ལོངས་སྤྱོད་ཅི་ཡོད་ཚོགས་ 
སུ་འབུལ༔ བསྐྱེད་རྫོགས་རིམ་གཉིས་ལམ་གྱི་གནད་མ་འཆུགས༔ གདམས་ངག་ཟགས་ 
སུ་མ་འཇུག་ཉམས་སུ་ལོངས༔ གསང་སྒོ་མ་འཆོལ་སེམས་ཉིད་རྩ་བདར་ཆོད༔ སྤྱོད་པ་ 
བོག་དབྱུང་གཉན་ས་རི་ཁྲོད་འགྲིམས༔ རྒྱལ་ཁམས་ཕྱོགས་མེད་གནས་ལ་འབྲེལ་བ་ 
ཞོག༔ འཁྲུལ་སྣང་རང་གྲོལ་བདེན་མེད་སྒྱུ་མར་སྦྱོངས༔ ཆོས་སྐུའི་གཞི་ལ་གཏན་སྲིད་ 
ཟིན་པའི་ཚེ༔ དགོངས་པའི་རྩལ་རྫོགས་དགོངས་གཏེར་ནམ་མཁའི་མཛོད༔ གཅོད་
131

༄༅། །ཟངས་མདོག་དཔལ་རིའི་མཐོང་སྣང་སྐོར།
ཡུལ་ཟབ་དོན་སྤྲིན་ཕུང་དུས་སུ་སྤེལ༔ ཉེར་ལྔའི་ལོ་ལ་ལྷ་ལྡན་དབུས་སུ་སྐྱོདཿ ཏཱ་རེ་སྤྲུལ་ 
པའི་གྲོགས་དང་འཕྲད་གྱུར་ན༔ ཟབ་གཏེར་ཉེར་ལྔའི་ཁ་བྱང་ལག་ཏུ་ལོན༔ རྒྱ་བོད་ 
གཉིས་སུ་རྩོད་མེད་ཡོངས་སུ་གྲགས༔ དེ་དུས་ལྷན་ཅིག་སྨོན་ལམ་ལོག་པའི་བདུདཿ༔ 
ཏཿ51-གསུམ་གྱིས་བར་ཆད་རྩོམ༔ ཆོས་སྲིད་བསྟན་ལ་མི་འདོད་བྱུར་
སྣ་འདྲེནཿ༔ ལེགས་པའི་རྟེན་འབྲེལ་ཐམས་ཅད་འཕྱང་མོ་ཉུག༔ ལོ་བདུན་བར་དུ་ཉམས་ 
ཆག་གྲིབ་ཀྱིས་བསྒྲིབས༔ དབྱིངས་ནས་མ་དང་མཁའ་འགྲོ་འཁྲེན་ཅིང་འཁྲུག༔ སྟག་ 
ལོ་ནས་བཟུང་གནས་ཡུལ་ཀུན་ཏུ་ཉུལ༔ བསྙེན་བསྒྲུབ་ཚོགས་མཆོད་ཅི་ནུས་འབད་གྱུར་ 
ན༔ ལྷ་དང་བླ་མའི་ཐུགས་རྗེ་བྱིན་རླབས་ཀྱིས༔ སྤྲིན་བར་ཉི་ཞུར་ལྟ་བུའི་སྐབས་རེ་སྲིདཿ 
དབྱར་རྔའི་སྒྲ་སྒྲོགས་མི་གཙང་སྒྱུ་ལུས་དོར༔ འོད་ལུས་ལང་ཚོའི་གཟི་འོད་གསར་དུ་ 
འཆར༔ དམ་ཚིག་གཉེར་འཛིན་ཤ་ཟ་ཁ་མོ་ཆེ¯nKཨཱཿཞ གྲོགས་སུ་འབོདཿ
ཟབ་གཏེར་རྫ་ས་གཏེར་ནོར་གཏེར་ཀུན་ལ་དབང་༔ ལུས་མེད་མཁའ་འགྲོའི་ཟབ་ཆོས་ 
ལག་ཏུ་ལོནཿ༔ ཕྱོགས་བཞིའི་བདུད་བཞིས་ཐ་མའི་གཡུལ་ཆེན་ཤོམ༔ དྲག་པོའི་སྔགས་ 
ཟོར་འཕངས་པས་དུས་འཁྲུགས་ཟློག༔ གྲོང་ཡུལ་ཤི་འདྲེ་ཕོ་མོས་ཀི་བསྭོ་སྒྲོག༔ ཟབ་ 
དོན་གཅོད་ཀྱི་བརྟུལ་ཞུགས་སྤྱོད་པ་སྐྱོངས༔ ནད་རིགས་མི་གཅིག་མི་ཤེས་ནད་གསུམ་ 
འབྱུང་༔ གསོ་རིག་དྲང་སྲོང་མན་ངག་འགྲོ་ཕན་གྱིས༔ ཆགས་བྲལ་བདེ་བ་ཆེན་པོའི་ 
རང་རྩལ་ལས༔ ལུས་འབྲེལ་གང་ཐོབ་ངན་སོང་སྐྱེ་སྒོ་ཆོད༔ མ་བཅོས་རྟགས་འཆང་རྡོ་ 
རྗེའི་མགུར་དབྱངས་ལེན༔ མཐོང་ཐོས་དྲན་རེག་འབྲེལ་ཚད་དོན་དང་ལྡན༔ ཞེ་ལྔ་ཞེ་དགུའི་ 
ཚེ་འཕྲང་རིམ་གྱིས་སེལ༔ གྲུབ་པའི་རྟགས་མཚན་མངོན་དུ་འབྱུང་ཡང་སྲིད༔ སྐབས་ 
ཤིག་ཁྲོ་ཆེན་མ་ཧཱ་ ར་ ཛ་ ཡི༔ དུས་ཀྱི་ ཕོ་ཉས་བསྐུལ་ན་གནད་མ་འཆུགས༔ དེ་མིན་
132

༄༅། །ཟབ་གཏེར་ཆོས་ཀྱི་མཛོད་ཁང༌།
ཐམས་ཅད་རང་རིག་རང་ངོར་གསལ༔ རེ་དྭོགས་ཐེ་ཚོམ་བདུད་ཀྱི་དབང་མ་བཏང་༔ རྒྱ་ 
བོད་ཁམས་དབུས་འགྲོ་དོན་མཐའ་རུ་ཕྱིན༔ གསང་ཆེན་བླ་མེད་བསྟན་པ་སྲིད་མཐར་ 
ཁྱབ༔ ང་དང་ཁྱོད་གཉིས་ནམ་ཡང་འདུ་འབྲལ་མེད༔ ནམ་ཞིག་འདི་ནས་འགྲོ་དོན་མཐའ་ 
རྫོགས་ཚེ༔ རྔ་ཡབ་པདྨ་འོད་ཀྱི་ཞིང་དུ་ཁྲིདཿ སྟོན་འཁོར་ལྷན་གཅིག་མི་འབྲལ་འཚོགས་ 
པར་ཤོག༔
ཅེས་གསུངས་སྦྲམ་དང་ཤོག་དྲིལ་རྣམས་ཕྱག་ཏུ་བསྣམས་ནས་མགོ་ལ་བཞག་
ནས། གདམས་ངག་མ་ལུས་པ་ཐམས་ཅད་ཀྱི་བཀའ་རྒྱ་ལུང་རྫོགས་གཏད་རྒྱ་སྨོན་ལམ་
བཅས་རྫོགས་པར་མཛད། མཁའ་འགྲོ་གཉིས་ཀྱིས་ཚོགས་གླུ་དང་བཅས་ཚོགས་སྟོན་ 
བྱིན་པས་ཚོགས་ལ་རོལ། སྟོན་འཁོར་ཐམས་ཅད་མགྲིན་གཅིག་དབྱངས་གཅིག་གིས། 
མེ་ཏོག་གི་ཆར་བསིལ་དབབ་ཅིང་། བཀྲ་ཤིས་བདེན་ཚིག་སྨོན་ལམ་རྒྱ་ཆེར་བརྗོད། ལྷ་ 
ལྕམ་མནྡ་ར་བ་དང་མཚོ་རྒྱལ་གྱིས་སྐྱེམས་ཆང་ཀ་པཱ་ལ་གང་ལག་ཏུ་ཐོགས་་ནས། ངག་ 
སྙན་གྱི་རྟ་ལ་དྲངས་ནས་འདི་སྐད་གསུངས། ཨ་ཧོཿ པདྨའི་ཐུགས་སྤྲུལ་འཛམ་གླིང་རྒྱན་ 
གཅིག་པོ༔ མཁའ་འགྲོ་ཡོངས་ཀྱི་མིང་པོ་ཧེ་རུ་ཀཿ པདྨའི་བཀའ་ལུང་ཡལ་བར་མི་འདོར་ 
བ༔ མཐའ་འཁོབ་བོད་ཀྱི་འགྲོ་བ་འདུལ་ཕྱིར་བྱོན༔ བླ་མའི་གསུང་ཚིག་མ་བརྗེད་སེམས་ 
ལ་ཆོངས༔ རྟེན་འབྲེལ་དུས་སྨིན་ཟབ་གཏེར་རང་དབང་བསྒྱུརཿ༔ ང་སྤྲུལ་ཏཱ་རེའི་མིང་ 
ཅན་གྲོགས་སུ་འོང་༔ བསྟན་འགྲོའི་དོན་ཆེན་ངོ་མཚར་རྨད་དུ་འབྱུང་༔ ཁྱེད་ལ་ནམ་དགོས་ 
ཞབས་ཏོག་ང་ཡིས་བསྒྲུབ༔ མ་ཡི་བདུད་རྩི་བྱོན་སྐྱེམས་འདི་ལ་རོལ༔ ཐུགས་ཀྱི་བཞེད་ 
དོན་མ་ལུས་གེགས་མེད་འགྲུབ༔ ནམ་ཞིག་འབྲལ་མེད་ལྷན་ཅིག་འགྲོག་པར་ཞུ༔ ཞེས་ 
གསུངས་ནས་ཀ་པ་ལ་བདུད་རྩིའི་སྐྱེམས་བདག་ལ་བྱིན་བྱུང་བས་ཐམས་ཅད་ལྷག་མེད་
133

༄༅། །ཟངས་མདོག་དཔལ་རིའི་མཐོང་སྣང་སྐོར།
དུ་བཏུང༌། དེ་ནས་སྔར་གྱི་ལམ་སྣ་དྲང་བའི་ཌཱཀི་དེ་དང་ཆབས་གཅིག་སྟེང་ཁང་ནང་ 
ཕྱིན་པས།འཕགས་པ་སྤྱན་རས་གཟིགས་ཀྱི་ཞིང་བཀོད་དང༌། སངས་རྒྱས་སྣང་བ་མཐའ་ 
ཡས་ཀྱི་ཞིང་བཀོད་སོགས་ཡུད་ཙམ་མཇལ། ཕོ་བྲང་རྩེ་ནས་ཡར་བལྟས་པས་འཇའ་ 
སྤྲིན་གྱི་འོད་ཀློང༌། མཆོད་པའི་ལྷ་མོ་མང་པོས་རྔ་རོལ་དང་གདུགས་ཐོགས་པ་དང༌། མེ་ 
ཏོག་གི་ཆར་འབེབས། གྲུབ་བརྙེས་ཀྱི་བླ་མ་མང་པོ་ཕེབས་བཞུགས་ཀྱིས་འཕུར་ལྡིང་གཡོ་ 
བ༑ བར་སྣང་གི་འོད་ཀློང་རིགས་ལྔའི་ཞིང་བཀོད་འདྲ་བ་དང་། དེའི་ཡང་རྩེ་མཐོང་ 
ཙམ་ལ། གསང་ཆེན་དུར་ཁྲོད་མེ་རི་འབར་བའི་གཞལ་ཡས་ཁང༌། ཐོད་མཁར་གྲུ་བཞི། 
དུར་ཁྲོད་ཆས་ཀྱིས་བརྒྱན་པ། ཉིན་མོ་རླུང་འཚུབས། མཚན་མོ་མེ་འབར་བ། ས་གཞི་ 
རཀྟའི་རྦ་ཀློང་འཁྲུགས་པ། དེའི་ནང་གཞོན་ནུ་དཔའ་བོ་སྟོབས་ལྡན། ཐུགས་ཞི་བ་སྐུ་ 
ཁྲོ་འཛུམ་ཉམས་ཅན། སྐྲ་ཐོར་ཚུགས་སུ་བཅིང་བ། ཕྱག་གཡས་སྡིག་མཛུབ་མཁའ་ལ་ 
གདེངས་པ། གཡོན་སྡིགས་མཛུབ་ཐུགས་ཀར་བསྒྲེང་བ། ཕྱག་ན་རྡོ་རྗེ། དགའ་རབ་ 
དཔའ་བོ། མཁའ་འགྲོ་མའི་ཚོགས་དང༌། ཁྱད་པར་སྔགས་སྲུང་ཨེ་ཀ་ཙ་ཊི། སྤྲུལ་འཁོར་ 
ཕོ་ཉ་དང་བཅས་པས་བསྐོར་བ། གསང་ཆེན་བླ་མེད་ཀྱི་ཆོས་འཁོར་རྒྱུན་མི་ཆད་པས་ 
བསྐོར་བ་བཅས་མཇལ།
དེ་འཕྲལ་སྔར་བཞིན་རིམ་པར་བརྒྱུད་ནས་ཕོ་བྲང་ཕྱིར་ཐོན་པ། གཡས་སྐོར་གྱིས་ 
སོང་བས། ཤར་ཞི་བ་ཆོས་ཀྱི་ཚོགས་ཁང་ནས། པཎ་ཆེན་བི་མ་ལ། བཻ་རོ་ཙ་ན། སྤང་ 
མི་ཕམ་མགོན་པོ། འཇའ་ལུས་ཐོབ་པའི་མི་བདུན་སོགས་འཁོར་ཚོགས་མང་པོས་བསྐོར་ 
བ་ལ། སྡེ་གསུམ་ཀློང་དགུ། བཻ་རོའི་སྙན་བརྒྱུད་སོགས་ཀྱི་ཆོས་འཁོར་བསྐོར་བ། དེ་ 
ནས་ཕྱིན་པས་ཤར་ལྷོའི་མཚམས། བྲག་རི་ནགས་ཚལ་གྱིས་བསྐོར་བ་གཅན་གཟན་སྣ་
134

༄༅། །ཟབ་གཏེར་ཆོས་ཀྱི་མཛོད་ཁང་།
ཚོགས་རྒྱུ་བའི་ཚལ། བྲག་ཕུག་ཅིག་གི་ནང་དུ་ཕྱིན་པས། དྲང་སྲོང་དྲི་མེད་འོད་ཟེར་སྐུ་ 
མདོག་སྔོ་སྐྱ། ལུང་ཐང་གི་ཕྲེང་བ་འདྲེན་པ། རས་གཟན་གྱོན་པ། ལྟ་སྟངས་དང་བཅས་ 
བཞུགས་པར་མཇལ་ནས། ཕྱག་བཙལ་བས། ༀ་ཏྲཾ་དུ་ཏྲི་ན་ཏྲཾ་དུ་ཕཊཿ༔ སྒྲ་དང་བཅས་ 
ཐལ་མོ་གཅིག་བརྡབས་པས། ཞལ་ནས་ད་ཕན་ཁྱོད་དྲག་སྔགས་ལ་དབང་ཞིང༌། སྡེ་བརྒྱད་ 
བྱད་ཕུར་གྱི་གནོད་འཚེ་མི་འོང་གསུངས།དེ་ནས་ཕྱིན་པས་ལྷོར་ཟབ་པ་གཤིན་རྗེའི་
ཚོགས་ཁང་ནང་དེར། འཇམ་དཔལ་ཞི་དྲག་གི་ལྷ་འཁོར་ཡོངས་རྫོགས། དྲག་སྔགས་ 
ཀྱི་སྒྲ་ཆེར་སྒྲོགས་པ། མངོན་སྤྱོད་བསྒྲལ་འདྲེན་གྱི་ལས་སྣ་ཚོགས་མཛད་པ། དེ་ནས་ 
ཕྱིན་པས། ནུབ་དབང་སྡུད་མཁའ་འགྲོའི་ཚོགས་ཁང༌། མཁའ་འགྲོ་བདེ་ཆེན་རྒྱལ་མོ་ 
ལ་ཞི་ཁྲོ་དམ་པ་རིགས་བརྒྱས་བསྐོར་བ། དབང་ཕྱུག་མ་ཧཱ་དེ་བ། ལྷ་མོ་ཨུ་མ་དེ་བ་ 
སོགས་རྗེས་ཆགས་ཀྱི་གར་མཛད་པ། མཁའ་འགྲོ་མང་པོས་ཚོགས་ཀྱི་དགའ་སྟོན་གླུ་ 
བྲོ་སྣ་ཚོགས་ལ་བརྩོན་པ། དེ་ནས་ཕྱིན་པས། ནུབ་བྱང་གི་མཚམས་ཤིག་ལ། ཨོ་རྒྱན་ 
སྤྲིན་ནག་འདུས་པའི་དུར་ཁྲོད་ཆེན་པོ། རི་བྲག་མཚོན་ཆ་གཟེངས་འདྲ། ཆུ་ཀླུང་དྲག་ཏུ་ 
འབབ་པ། དུར་བྱ་གཅན་སྤྱང་སྣ་ཚོགས་རྒྱུག་ཅིང་ངར་སྒྲ་སྒྲོགས་པ། བམ་རོ་གསར་ 
རྙིང་ཀེང་རུས་རོ་ལངས་ཀྱིས་གང་བ། སྲིད་གསུམ་དཔའ་བོ་མཁའ་འགྲོ་ལྷ་སྲིན་སྡེ་བརྒྱད་ 
མང་པོ་སྤྲིན་ལྟར་འཚུབས་ཤིང་བཤུགས་གླུ་ལེན་པ། གང་ནས་བལྟས་ཀྱང་ཤིན་ཏུ་འཇིགས་ 
ཤྀང་སྐྱི་གཡའ་བའི་གནས་དེར། བདུད་འདུལ་ཁྲོས་མ་ནག་མོ་སྐུ་མདོག་མཐིང་ནག ཁྲོ་ 
ཞིང་གཏུམ་པ་ཧཱུྃ་སྒྲ་ཕཊ་སྒྲ་སྒྲོགས་པ། ཕྱག་གཡས་གྲི་གུག་ཞིང་ལྤགས། གཡོན་ཐོད་ཁྲག་ 
ཐོགས་པ་ཞབས་བརྐྱང་བསྐུམ་མི་རོའི་གདན་ལ་འགྱིངས་ཤིང༌། དུར་ཁྲོད་ཆས་བརྒྱད་ 
ཀྱིས་བརྒྱན་པ། འཁོར་རང་འདྲ་རིགས་བཞིའི་མཁའ་འགྲོ་དང༌། འབུམ་ཕྲག་མཁའ་
135

༄༅། །ཟངས་མདོག་དཔལ་རིའི་མཐོང་སྣང་སྐོར།
འགྲོའི་ཚོགས་དཔག་ཏུ་མེད་པས་བསྐོར་བ། དུར་ཁྲོད་བམ་ཆེན་གྱི་ཚོགས་འཁོར་བསྐོར་ 
ཞིང་ཡོད་པ། བདག་གིས་དབང་བཞི་བླངས་ཚོགས་དུམ་དང་བདུད་རྩི་ཞིག་བུད་མེད་
ཅིག་གིས་བྱིན་པས་བཟའ་བཏུང་ལ་ལོངས་སྤྱོད། དེ་ནས་ཕྱིན་པས་བྱང་མངོན་སྤྱོད་སྦྱོར་
སྒྲོལ་གྱི་ཚོགས་ཁང་ནང་བདུད་འདུལ་སེང་གདོང་ནག་མོའི་ལྷ་ཚོགས་ཡོངས་རྫོགས་ 
ཀྱིས་གར་སྟབས་མང་པོ་བསྒྲལ་འཆམས་སོགས་མཛད་པ་དང༌། གནུབས་ཆེན་སངས་
རྒྱས་ཡེ་ཤེས་ཀྱིས་གཙོས། སྔགས་ཀྱི་རྣལ་འབྱོར་མང་པོས་མ་གཤིན་ཕུར་གསུམ་གྱི་
བསྲེགས་མནན་འཕངས་གསུམ་སྣ་ཚོགས་མཛད་པ་དང༌། བདག་ལ་དེ་རྣམས་ཀྱིས་
ཟོར་དབང་ཞིག་བསྐུར་ནསཁྱོད་ད་ལྟ་སྔགས་ཀྱི་སྐྱེ་བ་བདུན་པ་མངོན་སྤྱོད་ཀྱི་ལས་ 
ལ་ཐོགས་པ་མེད་པ། སངས་རྒྱས་ཀྱི་བསྟན་པ་བསྲུང་ཞིང༌། ནག་ཕྱོགས་འདྲེ་བདུད་ཚར་ 
གཅོད་པའི་ཕྱིར་དྲག་སྔགས་ཀྱི་དངོས་གྲུབ་ཐོབ་ཅིང་རྒྱལ་སར་མངའ་གསོལ་བ་ཡིན་
པས་བསྟན་འགྲོའི་དོན་རྒྱ་ཆེན་པོ་གྱིས་ཤིག་གསུངས། ཞྭ་ནག་བེར་ཕོད་སྔགས་ཆས་ 
ཡོངས་རྫོགས་ལུས་ལ་གསོལ། རྡོ་རྗེ་ཕུར་པ་ལག་ཏུ་བྱིན། མདུན་ལྕགས་ཧོམ་ནང་འདྲེ་ 
བདུད་མང་པོ་ཡོད་པ་ཐམས་ཅད་ཚེ་ཁྲུས་དགོངས་གནད་དང་བཅས་ཐམས་ཅད་བསྒྲལ་ 
དུ་བཅུག བསྒྲལ་བའི་ཤ་ཁྲག་ཐམས་ཅད་ཚོགས་འཁོར་གྱི་ཚུལ་དུ་རོལ། ཧ་ཧིའི་གད་ 
རྒྱང་ཆེན་པོའི་ཚིག་ཀྱང་སྒྲགས། སྲིད་གསུམ་ཀུན་ཡམ་ཡམ་ཤིག་ཤིག་བྱེད་པའི་ཉམས་ 
ཤར། དེ་ནས་སྔར་གྱི་ཕྱིར་ལམ་ལ་ཞུགས་པས། ལམ་དུ་རིག་འཛིན་ཕོ་མོ་མང་པོ་དབང་ 
ཞུ་དང༌། སྲིན་པོའི་རིགས་མང་པོས་ཚོགས་རྫས་སོགས་ཁྱེར་ནས་འགྲོ་བ་མང་དུ་མཐོང༌།
སྐད་ཅིག་བྱ་རྒོད་ཀྱིས་གནམ་འཕང་གཅོད་པ་ལྟར། ནམ་མཁའ་དར་གྱི་འོད་ལམ་ནས་ 
ཐོགས་མེད་བགྲོད་པས། རང་གནས་ཡར་ཀླུང་ཤེལ་བྲག་གི་སྒྲུབ་ཕུག་དེར་འདུག ལམ་
136

༄༅། །ཟབ་གཏེར་ཆོས་ཀྱི་མཛོད་ཁང༌།
སྣ་འདྲེན་པའི་ཌཱཀི་དང་འོད་ལམ་དམར་པོ་དེ་ཐམས་ཅད་འོད་དམར་པོའི་གོང་བུ་ཞིག་ 
ཏུ་གྱུར་ནས་བདག་གི་ལྟེ་འོག་ཨ་ཤད་ལ་ཐིམ་པས་ཉམས་སད་སོང་བ་ཉི་དྲོས་ཙམ་རེད་
འདུག སླར་སྒྲུབ་པ་ལ་ཞུགས་ནས། བླ་སྒྲུབ་རིག་འཛིན་འདུས་པའི་ཚོགས་བརྒྱ་སྟོང་ 
ཕུལ། དགའ་སྐྱོ་འབྲེལ་མའི་ངང་དུ་འདི་འདྲ་ཞིག་ཐལ་སོང་།
ཨ་ཧོ། ཀ་དག་མཚོ་སྐྱེས་རྡོ་རྗེ་དྲིན་ཆེན་གྱི་བླ་མ། །ཁ་བའི་ལྗོངས་ནས་མོས་གུས་གདུང་ 
གླུ་ཡིས་འབོད་ཚེ། །ག་ནས་བཞུགས་ཀྱང་མ་གཡེལ་ཐུགས་རྗེ་ཡི་ཀློང་ནས། །ང་ལ་མཆོག་ 
གསུམ་བྱིན་རླབས་དངོས་གྲུབ་ཅིག་ཞུའོ། །ཅ་ཅོའི་སྨྱོ་གཏམ་མ་ཡིན་ཉམས་རྟོགས་ཀྱི་ 
རྒྱང་གླུ། །ཆ་ལུགས་མ་བཅོས་བདུན་ལྡན་རྣལ་འབྱོར་གྱི་སྤྱོད་པ། །ཇ་ཆང་བཟའ་བཏུང་ 
ཅི་ཡོད་འདོད་ཡོན་གྱི་ཚོགས་འཁོར། །ཉ་ར་སེར་སྣས་མ་བཅིངས་ཞེན་འཛིན་དང་བྲལ་ 
ལགས། །ཏ་གན་གསང་ཆེན་ལམ་མཆོག་ཐེག་རྒྱལ་གྱི་ཁྱད་ཆོས། །ཐ་དད་རེ་དོགས་ 
འཆིང་གྲོལ་མ་བཅོས་ཀྱི་གནས་ལུགས། །ད་ལྟ་ཤི་ཡང་མི་འཇིགས་གདེང་ཆེན་དང་ལྡན་ 
པའི། །ན་མར་མཁའ་འགྲོའི་གླིང་དེར་འོད་ལུས་སུ་དེངས་འགྲོ །པ་ཊ་རི་མོའི་བརྡ་ཤོག་ 
ཟབ་གཏེར་དང་རྫས་གཏེར། །ཕ་ནོར་བུ་སྐལ་དངོས་གྲུབ་ཕ་ཕོགས་དེ་ཐོབ་ནས། །བ་ 
གླང་ལྟ་བུའི་ཁམས་གསུམ་རིགས་དྲུག་གི་སེམས་ཅན། །མ་ལུས་འདྲེན་པའི་དེད་དཔོན་
ཆེན་པོ་རུ་སྨོན་ནོ། །ཙ་རི་ཏྲ་སོགས་དབེན་གནས་སྒྲུབ་གནས་ཀུན་མཇལ་ཞིང༌།།ཚ་
གྲང་སྐྱོ་ངལ་མ་ང བསམས་སྒྲུབ་ཚུགས་རེ་ཟིན་ནས། །ཛ་ཡ་པདྨའི་བཀའ་ལུང་འདོར་མེད་ 
ཅིག་བྱུང་ན། །ཝ་ལེར་ཡིད་ལ་དྲན་རྒྱུ་དེ་ལས་གཞན་མི་འདུག །ཞྭ་ནག་བེར་ཕོད་གྱོན་ 
ནས་སྔགས་ནག་གི་གཏོར་ཟོར། །ཟ་འདྲེ་མཐའ་དམག་བཟློག་ཕྱིར་བསྒྲལ་འདྲེན་གྱི་ 
ཁྱད་ཆོས། །འ་འུར་གཉིས་འཛིན་མ་རིག་བདུད་དཔུང་དེ་གཞོམ་ནས། །ཡ་མཚན་དྲག་
137

༄༅། །ཟངས་མདོག་དཔལ་རིའི་མཐོང་སྣང་སྐོར།
སྔགས་མཐུ་ཡི་དངོས་གྲུབ་དེ་ཐོབ་སོང་། །ར་གན་གསེར་དུ་བསྒྱུར་བ་རྟེན་འབྲེལ་གྱི་ 
སྣང་ཆ། །ལ་མོ་དུས་ལས་མ་འགྱངས་ཐབས་ཤེས་ཀྱི་མདའ་གཞུ། །ཤ་ཟ་ཌཱཀིའི་གཙོ་
མོའི་དགྱེས་ཞལ་དེ་ངོམ་ཚེ། །ས་ལམ་གཅིག་ཆོད་ངང་ནས་པད་འོད་དུ་ཆས་འགྲོ། །ཧ་ 
ཧའི་བཞད་གད་དང་བཅས་ཉམས་མཚར་གྱི་མགུར་མ། །ཨ་ལི་གཞོན་ཆུང་ང་ཡི་མགྲིན་
རྔ་དེ་ཁྲོལ་སོང༌། །ཞེས་བརྗོད་པ་འདི་དག་དཔལ་རི་པདྨ་འོད་ཞིང་གི་མཐོང་སྣང་རགས་ 
རིམ། མི་ལོ་བཅོ་ལྔའི་བར་བཀའ་རྒྱ་བྱས་ནས་མཐར་དུས་ལ་བབས་ཚེ། གཡའ་ལུང་ 
བཻ་རོའི་དབེན་རི་ནས། གུ་རུའི་རྗེས་བཟུང་སྔགས་སྐྱེས་རིག་པ་འཛིན་པ་འགྲོ་འདུལ་གར་ 
གྱི་རྡོ་རྗེས་གང་ཤར་མ་བཅོས་བཀོད་པ་དགེ་བར་གྱུར་ཅིག སརྦ་མངྒ་ལཾ། 
ཨོཾ་སྭ་སྟི། པདྨའི་ལྷ་གྲལ་སྨོན་ལམ་དག་པས་འབྲེལ། །ལེགས་པའི་རྟེན་འབྲེལ་འབྲས་ 
བུ་དུས་སུ་སྨིན། །སྐལ་བཟང་མོས་གུས་དད་པའི་སྣང་ངོ་རུ། །ཟབ་ཆོས་བླ་མེད་སྤར་ 
འདི་བསྐྲུན་པའི་དགེས། །གསང་ཆེན་སྒྲོན་མའི་འོད་སྣང་ཕྱོགས་བཅུར་ཁྱབ། །དེར་འཛིན་ 
སྟོན་འཁོར་ཞབས་པད་ཡུན་དུ་བརྟན། །འཇིག་རྟེན་དུས་ཀྱི་རྒུད་པ་རང་སར་ཞི། །སྐྱེ་ 
དགུ་བདེ་སྐྱིད་དཔལ་ལ་རྟག་སྤྱོད་ཤོག །ཅེས་པ་འདིའང་གླིང་བཙུན་དྷརྨ་ཏཱ་རེས་སྤར་
གྱི་ཡོན་སྦྱར་མཐུན་རྐྱེན་བསྒྲུབས་ནས་གླིང་དཀར་ཕོ་བྲང་དུ་བཞུགས་པའི་སྤར་བྱང་གར་ 
གྱི་རྡོ་རྗེས་ཤར་འཕྲལ་བྲིས་པ་དགེ །
138

༄༅། །ཟབ་གཏེར་ཆོས་ཀྱི་མཛོད་ཁང༌།
༄༅། །དམ་ཆོས་དགོངས་པ་ཡང་ཟབ་ལས༔ དག་སྣང་གདུང་སེལ་ཨུཏྤ་ལའི་ 
དྲི་གསུང་ཞེས་བྱ་བ་བཞུགས་སོ
༄༅། །ན་མོ་གུ་རུ་དྷེ་ཝ་ཌཱཀྐི་ནི་མ་ཧཱ་སརྦ་སིདྡྷི། རྩ་གསུམ་བླ་མ་བདེ་གཤེགས་འདུས་ 
པའི་སྐུ། །འཆི་མེད་རྗེ་བཙུན་པདྨ་ཐོད་ཕྲེང་རྩལ། །རིག་འཛིན་མཁའ་འགྲོའི་ཚོགས་ 
དང་བཅས་ལ་འདུད། །དབང་བསྐུར་བྱིན་རློབས་སྨིན་གྲོལ་དངོས་གྲུབ་སྩོལ། །དེ་ཡང་ 
རིག་འཛིན་ཆེན་པདྨ་འབྱུང་གནས་དེ་ཉིད་ཀྱི་ཐུགས་ཀྱི་དགོངས་པ་ནི་ནམ་མཁའི་ཀློང་ 
ལྟར་མཐའ་ཡས་ཤིང་། ཐུགས་རྗེ་ཚད་གཟུང་མ་མཆིས་པས། ཕྱི་རབས་འགྲོ་བ་རྣམས་ 
ཀྱི་དོན་ལ་དགོངས། བོད་འདིར་ཟབ་གཏེར་ཇི་སྙེད་ཅིག་སླས་ཤིང༌། དུས་དང་མཐུན་ 
པར་སྐྱེས་བུ་ལས་ལྡན་སོ་སོས་སྤྱན་དྲངས་ཏེ། གདུལ་བྱ་རྣམས་སྨིན་གྲོལ་ལ་འགོད་ 
པར་ལུང་བསྟན་པ་བཞིན། འདས་པ་དང་མ་འོངས་པ་དང་ད་ལྟ་ཐམས་ཅད་དུ་སྤྲུལ་ 
པའི་སྐྱེས་མཆོག་རིམ་པར་བྱོན་པ་རྣམས་ཀྱིས་བསྟན་པ་རིན་པོ་ཆེ་གསལ་བར་མཛད་ 
པ་མཐའ་ཡས་པ་ནི་ད་དུང་སྲིད་མཐའི་བར་དུ་ཉམས་པ་མི་མངའ་བའོ། །འདིར་སྤྲང་
པོ་སྙོམ་ལས་པ་བདག་ལའང༌། རྩ་བ་གསུམ་གྱི་བྱིན་གྱིས་བརླབས་པའི་དག་སྣང་ཅུང་ 
ཟད་ལ་བརྟེན། གཞོའི་ཏི་སྒྲོ་བྲག་དཀར་གྱི་ཚོགས་ཁང་ཡང་སྟེང༌། ཀེ་རུང་ཡང་རྫོགས་ 
ནམ་མཁའི་ཕུག་ནས། ཟབ་གཏེར་ཕྲན་བུ་རྙེད་དེ་དུས་གནད་དང་བསྟུན་ཞལ་ཕྱེ་བ་ 
ལས། སྔོན་ཆད་མ་གྲགས་པའི་ཤོག་བུ་རིགས་ལྡན་མཐོང་བ་ལས། དམ་ཆོས་དགོངས་ 
པ་ཡང་ཟབ་ཀྱི་གདམས་པ་འདི་དང་མཇལ་བ་ལ། གཏེར་བྱོན་གྱི་སྐོར་ནི། ཐེམ་བྱང་
139

༄༅། །ཟངས་མདོག་དཔལ་རིའི་མཐོང་སྣང་སྐོར།
དུ༌བསྟན༌པ༌ལྟར༌དང༌། ཞལ༌འཕངས་ལ། དབང་དང་བྱིན་རླབས་ལས་བྱང་རྣམས་ 
རྩ་ཐོ་ཙམ་ལས་གཏེར་ཁ་གོང་མ་དག་གིས་ཁ་བསྐང་དགོས་པར་འདུག་པ་ལ། ཆུ་མོ་ 
ཡོས་ལོ་ཧོར་ཟླ་དྲུག་པའི་སྤྲེའུ་ཟླ་བའི་ཚེས་བདུན་ནས། བདག་ཅག་མཆེད་གྲོགས་ 
འགའ་ཞིག་དང་བཅས། ཏི་སྒྲོའི་ཚོགས་ཁང་ཆེན་མོར་བདུན་ཕྲག་གཅིག་མཚམས་ཀྱི་ 
བཅད་རྒྱ་ལ་གནས་པ་ན། ཚེས་བཅུའི་ནུབ་འཁྲུལ་པའི་ཉམས་སུ་བདག་གི་མདུན་དུ་ 
བུད་མེད་ལྔ་བྱུང་སྟེ། དེ་ནུབ་གུ་རུ་རིན་པོ་ཆེ་དཔོན་སློབ་ཚོགས་ཀྱི་འཁོར་ལོ་མཛད་ 
ཀྱིན་ཡོད་པས་འདོངས་ཞེས་ཟེར་བ་ལ་བདག་ཀྱང་། འགྲོ་བའི་འདུན་པས་དེ་རྣམས་ 
དང་བསྡེབས་ཏེ་ཕྱིན་པས། ཅི་ཞིག་ན། ལྷོ་ནུབ་རྔ་ཡབ་ཀྱི་གླིང་ཡིན་རྒྱུ་ཡུལ་དང་གྲོང་ 
ཁྱེར་ཆེན་པོ། ཕུན་སུམ་ཚོགས་པའི་བཀོད་པ་དུ་མས་མཛེས་ཤིང༌། ཕྱོགས་ཐམས་ཅད་ 
དུ་དུར་ཁྲོད་ཀྱི་བཀོད་པ་བསམ་གྱིས་མི་ཁྱབ་པས་བརྒྱན་པ། འཇིགས་ཤིང་གཡའ་ 
བ༑ དེར་གནས་པའི་མི་ཐམས་ཅད་ཀྱང༌། རབ་ཏུ་གཏུམ་ཞིང་དཔའ་བའི་ཆ་བྱད་བགོ་ 
བ་དང་རྒྱན་ཕྲེང་ཐམས་ཅད་དུར་ཁྲོད་ཀྱི་ཆས་སུ་ཡོད་པ། འདོད་པའི་ལོངས་སྤྱོད་དུ་ 
མ་ལ་བག་ཡངས་སུ་སྤྱོད་ཅིང་། ཤིན་ཏུ་བག་དྲོ་ལ་བྱིན་ཆེ་བ་ཞིག་འདུག་པའི་དབུས། 
རི་ཆེན་པོ་ནོར་བུའི་དབྱིབས་ལྟ་བུ་ལ། མཆོད་རྟེན་གྱི་བང་རིམ་ལྟ་བུར་ཡོད་པ། དེ་ལ་ 
ལྷ་མིའི་རིག་འཛིན་བརྒྱད་དང༌། རྒྱ་བོད་ཀྱི་རིག་འཛིན་གྲུབ་ཐོབ་རྗེ་འབངས་ཉེར་ལྔ་
ལ་སོགས་པའི་བཞུགས་གནས་ཀྱང་གཙུག་ལག་གི་ཕྲེང་བས་བསྐོར་བ་ལྟ་བུའི་བར་
བར་དུ། ཁྲུས་ཀྱི་རྫིང་བུ་དང་སྐྱེད་མོས་ཚལ་རང་བྱུང་གི་མཆོད་རྟེན་ལ་སོགས་པས་ 
རབ་ཏུ་མཛེས་པས་བརྒྱན་པ། དེའི་རྩེ་མོར་ཕྱི་རིན་པོ་ཆེའི་རང་བཞིན་ལ། ནང་ཐོད་ 
པའི་ཕོ་བྲང་མཚན་ཉིད་ཐམས་ཅད་ཡོངས་སུ་རྫོགས་པའི་གཞལ་ཡས་ཁང་གི་རྣམ་པ།
140

༄༅། །ཟབ་གཏེར་ཆོས་ཀྱི་མཛོད་ཁང་།
དབྱིབས་བསམ་ཡས་དབུ་རྩེ་རིམ་གསུམ་དང་མཚུངས་པ་ཞིག་འདུག་པ་ལ། རིམ་པར་
འཛེགས་ཏེ་སོང་སོང་བ་ལས།གཞལ་ཡས་ཁང་གི་འོག་ཁང་གི་ཕྱི་སྒོའི་ནང་དུ་ཕྱིན་པ་
ན༑ སྐྱེས་པ་དང་བུད་མེད་ཀྱི་ཚོགས་ལས་བྱེད་ཚུལ་དུ་སྣང་བ་དག་གིས་བསུ་བ་དང་
ཕྱག་དང་ལྡང་བ་སོགས་དགྱེས་པའི་རྣམ་འགྱུར་དུ་འདུག དེ་ནས་སྒོ་ནང་མ་དེ་ཕྱེས་ཏེ་
ཕྱིན་པ་ན། གུང་ལ་སློབ་དཔོན་རིན་པོ་ཆེ་ཡིན་རྒྱུ་བའི་གྷ་རུ་རྟ་ཕག་ཡབ་ཡུམ་གྱི་སྐུ་རྒྱན་
ཆ་ལུགས་མངོན་རྟོགས་ལྟར་གསལ་བའི་གནས་རྣམས་སུ། རིགས་ལྔའི་དཔའ་བོ་མཁའ་ 
འགྲོ་ཡབ་ཡུམ་སྐུ་ལ་མ་བསྒྲིབས་བཞིན་དུ་རྫོགས་པ་ཞིག་བཞུགས་འདུག གཡས་ 
གཡོན་ཐམས་ཅད་དུ་དཔའ་བོ་དང་མཁའ་འགྲོས་ས་དང་བར་སྣང་ཐམས་ཅད་གང་བ་
སྤྲིན་འཐིབས་པ་ལྟར་འདུག་པ་ལ། སྐུའི་གཡས་ཕྱོགས་དར་ཡོལ་གྱི་ནང་དུ་དཀྱིལ་འཁོར་ 
དང་མཆོད་གཏོར་རྣམས་བཤམས་འདུག བདག་ཐེ་ཚོམ་དུ་གྱུར་ནས། འདི་ནི་ཡི་དམ་ 
གྱི་སྐུར་འདུག འདིའི་སྔོན་དུ་བླ་མ་ལ་ཕྱག་བྱ་དགོས།
གླུ་རུ་རིན་པོ་ཆེ་གང་དུ་བཞུགས་སྙམ་པའི་ཚེ། རྟ་མགྲིན་ཡབ་ཡུམ་གྱི་ཞལ་ནས། བླ་ 
མ་སངས་རྒྱས་བླ་མ་ཆོས། །དེ་བཞིན་བླ་མ་དགེ་འདུན་ཏེ། །ཀུན་བྱེད་རྒྱལ་པོ་བླ་མའི་ 
སྐུ༑ ༑བླ་མ་དཔལ་ལྡན་ཧེ་རུ་ཀ །ཞེས་གསུངས་ཤིང༌། སྐུ་ལུས་གར་གྱི་རྣམ་འགྱུར་ 
དུ་ཤིག་ཤིག་འདུག་པས། དཔའ་བོ་མཁའ་འགྲོ་ཐམས་ཅད་ཀྱང༌། རྡོ་རྗེའི་གར་དང་ 
གླུ་དབྱངས་ཀྱི་རོལ་མོས། བདག་གི་སྣང་བ་འདི་ཡིན་གཏད་མེད་དུ་སོང་སྟེ་ཧད་དེ་ལུས་ 
པ་ལས། སླར་རྩ་བ་གསུམ་གྱི་ལྷ་ཚོགས་ཐམས་ཅད་ཀྱང་རང་སྣང་དུ་ངོ་ཤེས་ཏེ། ཨ་ 
ཏི་པཱུ་ཧོ། ཞེས་ཕྱག་བགྱིས་པས། ཐམས་ཅད་ཀྱིས་པྲ་ཏི་ཛ་ཧོ། ཞེས་ལན་བཏབ་སྟེ་ 
དགྱེས་ པའི་ཚུལ་ གྱིས་བཞད་ པའི་གད་ རྒྱངས་ རི་ བསྒྱེལ་བ་ ཙམ་མཛད་ཀྱིན་གདའ།
141

༄༅། །ཟངས་མདོག་དཔལ་རིའི་མཐོང་སྣང་སྐོར།
བདག་ནི་སྔར་གནས་དེར་སྡོད་མྱོང་བ་ལ་ཕྱིས་ལོ་ཤས་ཡུལ་གཞན་དུ་སོང་སྟེ་འཁོར་བ་ 
འདྲ་བ་ཞིག་བྱུང་བས། འདི་ཡིན་མེད་པར་ཉམས་འུར་བའི་རྣམ་པས་ཤིན་ཏུ་གད་མོ་ 
ཆེར་ཤོར། དེ་ནས་བུ་མོ་ལྔ་པོ་དེས་བདག་ལ་ཅུང་ཟད་དགྱེས་ཉམས་རང་མ་ཡིན་ 
པའི་ངོ་གནོང་པའི་ཚུལ་དུ། གསེར་དང༌། ཤེལ་དང༌། བྱི་རུ་དང༌། མུ་མེན་དང༌། 
གཡུ་ལས་གྲུབ་པའི་རིན་པོ་ཆེ་དང༌། འཁོར་ལོ་དང༌། པདྨ་དང༌། རྡོ་རྗེ་དང༌། རལ་ 
གྲིའི་གཟུགས་ལྔ་བྱིན་ཏེ། དེ་རྣམས་ཕྱག་རྟེན་དུ་ཕུལ་བ་ན། གླུ་རུ་ཡབ་ཡུམ་གྱི་ཞལ་ 
ནས། རིན་ཆེན་སྣ་ཚོགས་ཀྱི་འཁོར་ལོ་དེ་མི་འབུལ་ལམ་གསུངས་པ་ལ། བུ་མོ་ལྔ་ 
པོ་དེས། བདག་ལྔ་ནི་ལས་དང་མཐུན་པའི་སྨོན་ལམ་གྱིས་སྟབས་སུ་མཆིས་པ་ལགས་ 
ཀྱང༌། ཁོང་ཉིད་ད་དུང་འཆིང་བ་དམ་པོས་དཀྲིས་ཏེ། གནས་དུས་ཀྱི་རྟེན་འབྲེལ་ 
མ་འགྲིགས་པས། རིན་པོ་ཆེའི་འཁོར་ལོ་འབུལ་རྒྱུ་མ་མཆིས། ཞེས་ཕྱག་གསུམ་ 
བྱས་ཏེ་ལོག་སོང་བས། མ་ཧཱ་གྷུ་རུའི་ཞལ་ནས། ནམ་མཁའི་པད་མོ། ནམ་མཁའི་ 
པད་མོ། ནམ་མཁའི་པད་མོ། ཞེས་གསུངས་ཏེ། ཅི་ཡིན་ནི་མ་གོ སྙིང་གྲང་སྟོང་ 
ཞིག་བྱུང༌། དེ་ནས་གདན་ཁྲི་དཔག་ཏུ་མེད་པ་འདུག་པ་རྣམས་ལ་རིག་འཛིན་དཔའ་ 
བོ་མཁའ་འགྲོ་གོང་མ་རྣམས་བཞུགས། ཡར་གྱུའི་དབུས་དེར། ཁྲི་རྐང་བཞི་པ་སྟག་ 
འབོལ་དང་གོས་འབོར་མང་དུ་བརྩེགས་པའི་སྟེང་དུ། སྣམ་ཕྲུག་དང་མོན་དར་ལ་ 
བཅོས་པའི་གོས་མང་པོ་དང༌། རྒྱལ་པོའི་ལ་ཐོད་ཅོད་པན་དང་བཅས་པ་གཅིག་
འདུག་པ་བདག་གི་ཡིན་རྒྱུ་བའི་ལུགས་བྱས་གསལ་ཏེ་དེར་འཁོད་པ་ན། ཐམས་ཅད་ 
ཀྱིས་དགྱེས་པའི་ཉམས་སུ་མཛད་ཀྱིན་གདའ། དེར་བཞུགས་པའི་ཚེ་དྲི་བ་དང་ལན་ 
ལྡོན་པའི་ཚུལ་དང༌། སྐབས་སུ་དཔའ་བོ་མཁའ་འགྲོས་མཆོད་པའི་གླུ་གར་དང་རོལ་
142

༄༅། །ཟབ་གཏེར་ཆོས་ཀྱི་མཛོད་ཁང༌།
དབྱངས་ཀྱི་རྣམ་པ་དཔག་ཏུ་མེད་པས་མཆོད་ཀྱིན་འདུག དེ་ནས་ཚོགས་ཀྱི་འཁོར་ 
ལོ་ཡོ་བྱད་ཟད་མི་ཤེས་པ་དབུས་དེར་བཀྲམ་པའི་ཚེ། རྩ་བ་གསུམ་གྱི་ལས་བྱང་
བསྡུས་པ་འདི་མཛད་དེ། ག་ཎའི་སྐབས་སུ་ཚོགས་ཀྱི་འཁོར་ལོ་རྒྱ་ཆེན་པོ་མ་ཚང་བ་ 
མེད་པས་བསྐོར་ཏེ། ཚོགས་དབང་གི་སྐབས་སུ། བྱིན་རླབས་བླ་མའི་གཏོར་དབང་ 
སོགས། རྩ་བ་གསུམ་གྱི་གཏོར་དབང་རྣམས་རིམ་པར་གནང་ཞིང༌། དེའི་རྗེས་སུ་ 
དམ་ཆོས་དགོངས་པ་ཡང་ཟབ་འདིའི་སྤྲོས་བཅས་དང་སྤྲོས་མེད་ཤིན་ཏུ་སྤྲོས་མེད་
ཀུན་ཏུ་སྤྲོས་མེད་སོགས་ཀྱི་དབང་དང༌། བཀའ་སྲུང་གི་གཏད་རྒྱ་སྨོན་ལམ་དང་བཅས་ 
པ་གནང༌། དབང་རྫོགས་རྗེས་གཙོ་འཁོར་ཐམས་ཅད་ཀྱིས་བཀའ་གཏད་རབ་འབྱམས་ 
སུ་བྱའོ་གསུངས་ཤིང༌། པོ་ཏི་དང་བསྒྲུབ་རྫས་ཐམས་ཅད་ཀྱི་བྱིན་རླབས་དང༌། ནམ་ 
མཁའ་ལས་དགོངས་པ་ཡང་ཟབ་ཀྱི་གདམས་པ་ཕྲན་བུ་དང་བཅས་པའི་ཆོས་ཀྱི་ 
སྒྲ་ཡང་རྒྱུན་མི་འཆད་པར་གྲགས་སོ། །
དེ་ནས་ལྷག་མ་བཏང་ཞིང་ཆད་མདོ་བརྟན་སྐྱོང་རྟ་བྲོ་ནོངས་བཤགས་བསྡུ་
ཆོག་སྨོན་ལམ་ཤིས་པ་བརྗོད་དེ། བཛྲ་མུ༔ དཔའ་བོ་དང་མཁའ་འགྲོ་རིག་འཛིན་ 
ཐམས་ཅད་ནི་ནམ་མཁའ་དང་ས་གཞི་བར་སྣང་ཐམས་ཅད་ལ་གཞལ་ཡས་ཁང་ 
ལ་ཐོགས་པ་མེད་པར། བྱ་མའུ་འཕུར་པ་བཞིན་བྱོན་སོང༌། བདག་གི་མདུན་དེར་ 
རྒྱལ་པོའི་ཆ་བྱད་དུ་བྱས་པའི་སློབ་དཔོན་གཅིག་བྱོན་ཏེ། དགྱེས་དགྱེས་མཛད་པ་ 
ལ༑ ཁྱེད་སུ་ཡིན་དྲིས་པས། བདག་ནི་སྔོན་བོད་ཡུལ་འདིར་ཁྱེད་ཀྱི་ཕ་ཡིན་མོད། 
སྲོང་ལྡེའུ་བཙན་ཡིན་ཏེ། སྙིགས་དུས་གདུལ་བྱའི་དོན་དུ་མངའ་རིས་པཎ་ཆེན་དུ་མིང་ 
གྲགས་ཀྱང་སློབ་མ་དེ་ཉམས་ཀྱི་གྲིབ་ཕོག ན་ནིང་སྤྲུལ་པ་བསྡུས་ཏེ་ད་ལྟ་འདིར་
143

༄༅། །ཟངས་མདོག་དཔལ་རིའི་མཐོང་སྣང་སྐོར།
མ་ཧཱ་གྷ་རུའི་ཞབས་དྲུང་དུ་ཡོད་པ་ཡིན་གསུངས་པ་ལ། ཕ་དང་བུ་ཕྲད་པ་ལྟར་གྱུར་ 
ཏེ་རབ་ཏུ་བཏུད་ནས་ཞབས་ལ་འཆང༌། མཆི་མ་ཕྱུང་ཞིང་གསོལ་བ་བཏབ་པས། 
བསླབ་བྱ་ཞལ་གདམས་ཤིན་ཏུ་མང་བ་གནང་ཞིང་། སླར་གླུ་རུ་རིན་པོ་ཆེའི་བཞུགས་ 
ཁྲིའི་དྲུང་དུ་ཁྲིད་ནས་བྱིན་རླབས་ཞུས་པའི་ཚེ། པདྨ་འབྱུང་གནས་ཞི་བའི་སྐུ་ཇི་ལྟ་ 
བར་མཐོང༌། མ་ཧཱ་གྷུ་རུ་རིན་པོ་ཆེས་ཀྱང༌། ཞལ་བརྡ་བཀའ་གདམས་མན་ངག་གི་ 
སྐོར་ཤིན་ཏུ་མང་བ་ཕེབས་ཤིང༌། ལུང་བསྟན་གཉིས་ཀྱང་གནང༌། ཡབ་སྲས་གཉིས་ 
ཀྱིས་ཤིས་བརྗོད་དང་སྨོན་ལམ་གནང་སྟེ། བཛྲ་རཏྣ་པདྨ་ཀརྨ་བུདྡྷ་ཌཱཀྐི་ཛྭ་ཛྭ ཞེས་ 
གསུངས་པས། ཌཱཀྐིའི་བུད་མེད་ལྔ་པོ་དེ་བྱུང་ནས་བདག་ཁྲིད་དེ་ཕྱིར་ཐོན་པས། ཡིད་ 
སྐྱོ་བ་ཚད་མེད་པའི་ངང༌། ད་རང་འདི་ཀར་སྡོད་དམ་སྡོད་དམ་སྙམ་པ་ལ། བུད་མེད་ 
ལྔ་པ་དེས་ནན་གྱིས་ཁྲིད་དེ། ཡིད་ཤིན་ཏུ་སྐྱོ་བའི་ངང་ནས་རྐང་ཐང་གིས་ཕྱིན་པའི་
ལུགས་ཡིན་ཀྱང་སྐད་ཅིག་གིས་ཚོགས་ཁང་ཆེན་མོར་འབྱོར་བྱུང་སྟེ། བུད་མེད་ལྔ་
པོ་ནི་གར་སོང་ཆ་མེད་དོ། །དེ་ཀའི་འཕྲོ་ལ་ཐང་ཆད་པ་དང་རྐང་པ་ན་བའི་ཉམས་ 
ཡིན་རྒྱུ་བ་ལ། ད་རེས་ཀྱི་རྐང་ནད་འདི་བྱུང་སྟེ། སྒྲིབ་པ་དག་པའི་རྟགས་སུ་མཐོང་ 
ངོ་༑ ༑དེ་ལྟར་དག་སྣང་འདི་ཉིད་ཀྱི་ཕྱག་བཞེས་དང༌། གཏེར་བྱོན་གྱི་རྩ་ཐོ་ཇི་ལྟ་ 
བར་སྨིན་བྱེད་དབང་ལས་བྱང་གི་རིམ་པ་རྣམས་གོ་རིམ་མ་ནོར་ཞིང༌། ཕྱག་ལེན་ 
མ་འཁྲུལ་པར་གཏེར་ཁ་གོང་མའི་རྒྱུན་བཞིན་དུ་བསྡེབས་པར་བགྱིས་པའོ། །ཨེ་མ་
སྙིགས་མའི་དུས་སྐྱེས་སྤྲང་བན་རཏྣ་ལ། །བླ་མ་མཁའ་འགྲོའི་བརྩེ་བས་བསྐྱངས་པ་ 
ཡིན། །གནད་ཟབ་གདམས་པའི་སྙིང་པོ་ལེགས་ཕྱིན་ཀྱང༌། །ད་དུས་སྐལ་དང་རྩོལ་ 
བར་མི་ལྡན་པའི། །རང་གི་ཉམས་ལེན་བརྟུལ་ཞུགས་ཆུང་བ་དང་། །དམ་ཚིག་དད་
144

༄༅། །ཟབ་གཏེར་ཆོས་ཀྱི་མཛོད་ཁང༌།
ལྡན་ཐེག་ཆེན་གསང་བའི་སྤྱོད། །བློ་ལ་ཤོང་བའི་སྐལ་ལྡན་ཉིན་སྐར་ཙམ། །དྲང་
པོར་སྨྲས་ཀྱང་ལོག་ལྟས་གཞན་དུ་བསྒྱུར། །དེ་ཕྱིར་ཆོས་ཀྱིས་གྲོལ་བའི་ཕ་རོལ་ན། །
ལྟ་བ་ལོག་པས་རྡོ་རྗེ་དམྱལ་བའི་རྒྱུར། །ངེས་པར་མཐོང་ཕྱིར་གཞུང་བཞིན་སྤྱོད་ 
པ་དཀའ། །དེ་ཕྱིར་ད་ནི་སེམས་བསྐྱེད་རྒྱ་བསྐྱེད་དེ། །རང་གི་ཉམས་སུ་གང་ལོན་ 
བགྱིད་པ་ལས། །རིགས་དང་ཆོས་རྒྱུད་ནམ་མཁའི་པདྨོར་སྙམ། །དེ་ཕྱིར་བློ་སྣ་ཐུང་ 
ཞིང་སྦ་སྙམ་ཡང༌། །སྐྱེ་བ་དུ་མར་སྨོན་པས་མཚམས་སྦྱར་བའི། །མཆེད་གྲོགས་རྣམས་ 
ཀྱིས་ཡང་ཡང་བསྐུལ་བ་ལས། །ཞལ་ངོ་མ་ཚོགས་བྲི་བར་དམ་བཅས་ལགས། །དགེ་ 
དེས་འགྲོ་ཀུན་འོད་ལུས་མངོན་གྱུར་ཅིག །མངྒ་ལཾ། དག་སྣང་གདུང་བ་སེལ་བྱེད་ 
ཨུཏྤ་ལའི་དྲི་བསུང་ཞེས་བྱ་བ། སྣ་ཚོགས་རང་གྲོལ་གྱིས་དབེན་གནས་འབྲོང་དུར་ 
དུ་བྲིས་པའོ། །
145

༄༅། །ཟངས་མདོག་དཔལ་རིའི་མཐོང་སྣང་སྐོར།
༄༅། །དཔལ་རིའི་མཐོང་སྣང༌།
ཨོཾ་ཨཱཿཧཱུྃབཛྲ་གུ་རུ་པདྨ་སིདྡྷི་ཧཱུྃ ཀུན་བཟང་སྣང་བ་མཐའ་ཡས་རྡོ་རྗེ་འཆང་༔ ལོངས་ 
སྐུ་རིགས་ལྔ་སྟོན་པ་རྡོ་རྗེ་སེམས༔ རྒྱལ་བ་ཀུན་འདུས་པདྨ་འབྱུང་གནས་ལ༔ སྒོ་གསུམ་ 
གུས་པའི་ཡིད་ཀྱིས་ཕྱག་འཚལ་ལོ༔ ཨེ་མ་ཧོ༔ སྤྲེའུ་ལོ་ཧོར་ཟླ་བརྒྱད་པའི་ཚེས་བཅུའི་
ནུབ་སྨད་ཀྱི་ཆ་ལ་ཐུན་གྱི་རྣམ་པ་ཞིག་བྱས་ནས་ཉལ་བའི་རྨི་ལམ་ན༔ ཁོ་བོས་ལུང་པ་
སྔོ་སང་ངེ་བ་ཤིན་ཏུ་དོག་ཅིང་ལུང་པའི་འགག་གྲུ་གསུམ་ཆུ་རུ་འཁྲུག་ཅིང་༔ གཞུང་
ཤེལ་གྱི་ཐང་འཇམ་ཞིང་དཀྱུས་རིང་དུ་ཡོད་པ༔ དེའི་དབུས་ན་རི་བྲག་ནམ་མཁའི་
མཐོངས་སུ་སླེབས་པ་འདྲ་བའི་སྐེད་པ་ཐམས་ཅད་ནགས་ཚལ་ཚང་ཚིང་དུ་འཁྲིགས་པ་
ལ༔ བྱ་སྔར་མཐོང་ལ་མྱོང་བའི་སྤུ་མཛེས་ཤིང་༔ སྐད་སྙན་པའི་ཚོགས་དུ་མ་ཤིང་གི་རྩེ་ 
ལ་གནས་པ༔ བར་བར་ན་མི་རོ་སྐམ་རློན་མང་པོ་སྟག་སྤྱང་དོམ་དྲེད་ལ་སོགས་གཅན་ 
ཟན་རྣམས་ཀྱིས་འདྲད་ཅིང་༔ བུད་མེད་ཀྱི་གཟུགས་མཆེ་བ་ཆེར་བྱས་པ་མང་པོ་མི་ཤ་ 
ཟ་བ་ལ་སོགས་རྣམ་འགྱུར་མང་པོ་སྟོན་པ༔ རིའི་རྩེ་མོ་གངས་ཤེལ་གྱི་ཁ་དོག་འདྲ་བ་ 
ལ་གཡུ་ལྟ་བུའི་ན་བུན་འཁྲིགས་པའི་གསེབ་ན༔ མི་ཕོ་མོ་མང་པོ་འཕུར་ལྡིང་བྱེད་པཿ༔ 
ཡིད་ཆགས་པའི་གནས་གཅིག་འདུགཿ ས་མ་ཡཿ ཁ་ཐཾ༔ དེ་ནས་ཁོ་བོས་ཐང་དེ་ལ་ 
ཕྱིན་པས༔ ལུང་པའི་གསུམ་མདོ་ཞིག་ན་ཟམ་པ་ཆེན་པོ་ཞིག་འདུག༔ དེའི་རྩ་བ་ན་མི་ 
མང་པོ་འུར་དི་རི་རི་བྲོས་བྱུང་༔ ངས་ཡར་ལ་བལྟས༔ ཕ་བོང་ཕྱེད་ཤེལ་དུ་བྱས༔ ཕྱེད་ 
ནག་པོ་བྱས་པ་ཞིག་ལ་མེ་དམར་འུར་འུར་འབར་ནས་ལུང་པ་ཐམས་ཅད་མེས་གང་ནས་
146

༄༅། །ཟབ་གཏེར་ཆོས་ཀྱི་མཛོད་ཁང་།
ཚེག་ཚེག་འུར་འུར་ཟེར་ཞིང་མི་མང་པོ་ལ་ལ་ཚིག་ཅིང་ལ་ལ་ང་ལ་འཇུས་ནས་འདུག༔ 
ང་ཡང་འཇིགས་སྣང་ཅུང་ཟད་གཅིག་ཤར་ནས་འདུག་ཀྱང་༔ དེ་མ་ཐག་རྨི་ལམ་ཟིན་ 
ནས་རྨི་ལམ་ཡིན་པ་འདུག་པས་སྤྲུལ་བསྒྱུར་ཞིག་བྱེད་བསམས་ནས༔ རང་གི་ལུས་ཀྱིས་ 
གཞུང་ཆུ་ཆེན་པོ་དེ་གྱེན་ལ་ལྡོག་པས་མེ་དང་ཆུ་འདྲེས་ནས་ཁད་བདེ་མེར་རེ་ལ་ཅུང་
ཟད་བརྒྱལ་འདུག༔ དེ་མ་ཐག་ཏུ་ལུང་པ་དེ་ཐང་མེ་ལོང་གི་མཐིལ་ལྟར་ཁོད་སྙོམས་པ་
ལཿམཚོ་འོ་མ་ལྟར་དཀར་སི་ལི་པ་རླུང་གིས་མི་སྐྱོད་ཅིང་གྲང་དྲོ་རན་པ་ཞིག་ཏུ་སོང་
ནས་མི་ལ་སོགས་ཅི་ཡང་མི་འདུག ཁོ་བོ་ཡང་འཚེར་བའི་ཉམས་ཤིག་ཤར་ནས་ཡོད་ 
ཙ་ན༔ རེ་དེའི་སྐེད་པ་དེ་ན་ཌ་མ་རུའི་སྐད་གཅིག་ཁྲོ་ལོ་ལོ་འདུག ངས་ཅི་ཡིན་བསམས་ 
ནས་བལྟས་པས་རོང་གི་བུད་མེད་ཀྱི་དབྱིབས་ཅན་ལོ་བཅུ་དྲུག་ལོ་ཙམ་ལོན་པཿ སྐྲ་ 
སྤྱི་བོར་བཅིངས་པ་མེ་ཏོག་གིས་མཛེས་པ༔ མདོག་དཀར་ཞིང་ཤ་རྒྱས་པ༔ སོ་ཞོ་དངས་ 
ཤིང་ནུ་མ་འབུར་པ༔ སྐེད་པ་ཕྲ་ཞིང་གཞོན་ཤ་ཆགས་པཿ གསུང་པི་ཝཾ་ལྟར་སྙན་ཞིང་ 
གླིང་བུ་ལྟར་འགྱུར་བ༔ གོས་དང་རྒྱན་མེད་པ་བྷ་ག་སྦེད་པའི་འདུ་ཤེས་དང་བྲལ་བ༔
སྐད་ཐོས་པ་ཙམ་གྱིས་བདེ་བ་ལྷང་ལྷང་སྐྱེ་བ་ཞིག་འདུག་པ༔ ཁོ་བོས་དེའི་གསུང་ལ་
ཉན་པས་འདི་སྐད་ཟེརཿ
ཨ་ཧ་རི་ནི་ས༔ སྐྱེ་མེད་ཡུམ་གྱི་མཁའ་ཀློང་ལ༔ འགག་མེད་རང་རིག་མཁའ་འགྲོ་ཤརཿ 
སྐྱེ་འགག་མཐའ་བྲལ་རྫོགས་ཆེན་ངང་༔ སྤང་ཐོབ་མེད་དོ་ཨ་ལ་ལ༔ འཁོར་བ་མེ་ལྕེ་ 
ཐུར་རྒྱུག་དེ༔ མེ་ལྕེ་རང་བཞིན་ཆུ་རུ་བསྒྱུར༔ དབྱེར་མེད་འོ་མའི་རྒྱ་མཚོ་འདིརཿ མེ་མིན་ 
ཆུ་མིན་གཉིས་ཀ་མིནཿ༔ གཞི་འབྲས་འདྲེས་པ་རྣལ་འབྱོར་ལཿ སངས་རྒྱས་སེམས་ཅན་ 
མེད་དོ་སྐྱེས༔ ཕཊ༔ གསུངས་ཤིང་གར་སྟབས་ཤིག་ཤིག༔ ཤིང་སྡོང་གི་རྩེ་ནས་ཁོ་བོ་
147

༄༅། །ཟངས་མདོག་དཔལ་རིའི་མཐོང་སྣང་སྐོར།
ལ་ཌ་མ་རུའི་ ལྟེབ་གཅིག་ཆད། མ༡༣། ནས་ཐལ་ལོ༔ དེ་ནས་ཁོ་བོས་བུ་མོ་དེ་ལ་སྨྲས་པཿ༔ ཁྱེད་ 
སུ་ངེད་ཀྱིས་སྔར་མ་མཐོང་ཞུས་པས༔ བུ་མོ་དེ་ན་རེ༔ ང་རི་འདིའི་བདག་མོ་ཡིན༔ ཨུ་ 
རྒྱན་པདྨའི་ཡུམ་ཡིན༔ རི་འདི་ལ་ལྷུན་གྲུབ་ཆོས་དབྱིངས་ཀྱང་ཟེར སྲིན་པོ་ཟངས་གླིང་ 
གི་ཡུལ་ཡང་ཟེར༔ ཕྱི་རི་བོའི་རྣམ་པ་ལ་ནང་དཔལ་ཧེ་རུ་ཀའི་གཞལ་ཡས་ཁང་ཡིན༔ 
ཁྱེད་བོད་ཀྱི་མི་རྣམས་ལོག་ལྟ་ཆེ་བས་མཐོང་བ་དཀོན༔ གསུངས༔ ཡང་ངས་ཞུས་པ༔ 
འདི་པདྨ་འོད་ཡིན་ན༔ གུ་རུ་རིན་པོ་ཆེ་གང་ན་བཞུགས༔ ང་ལ་མཇལ་ཁ་ཡོང་ངམ་ 
ཞུས་པས༔ བུ་མོ་དེ་ནུབ་ཕྱོགས་ཀྱི་ནམ་མཁའ་ལྟ་ཡིན་འདུག༔ ངས་ཀྱང་བལྟས་པས་ 
ནུབ་ཕྱོགས་ཀྱི་ལུང་པ་ཐམས་ཅད་དམར་ཞིང་རྩུབ་པ་གྲི་མཚོན་དམར་པོ་གྱེན་ལ་ལངས་ 
པ་འདྲ་བའི་དམར་ཟིང་ངེ་བས་མཐའ་བསྐོར་ནས་ཡོད་པའི་དབུས་ན༔ ལུང་པ་དབྱིབས་ 
རྔ་ཡུ་བ་དང་བཅས་པའི་ཚུལ་ལ་ཟིལ་ལྟར་སྔོ་ཐིང་ངེ་བ་ཅིག་འདུག༔ དེའི་ནུབ་བྱང་ 
མཚམས་ན་གངས་སྒྲོམ་བུའི་དབྱིབས་ཅན་གཞན་ལས་མཐོ་བ་ཞིག་འདུགཿ 
གཞན་ཀུན་དོང་འདྲ་བའི་ནག་ཐིང་ངེ་སྨུག་རླངས་ཀྱིས་གང་བ་ལྟ་བུ་འདུག༔ ཕ་གི་ཚོ་ 
ཅི་ཡིན་ཞུས་པསཿ ཕ་གི་རྣམས་སྲིན་པོ་ལངྐ་མགྲིན་བཅུའི་གྲོང་ཁྱེར་ཡིན་གསུངས༔ 
ཡང་ཕྱག་འཚལ་ཞིང་འདུག༔ ངས་སུ་འདུག་དྲིས་པས་གུ་རུ་རིན་པོ་ཆེ་སྐྱོ་སངས་ལ་བྱོན་ 
འདུག་ཟེར༔ ངས་ཀྱང་ཕྱག་འཚལ་ནས་བལྟས་པས༔ རི་དེའི་རྩེ་ནས་གངས་ཀྱི་ལྡེབ་ 
སོགས་ཤར་ཕྱོགས་ན་གཡུའི་སྨུག་པ་འཁྲིགས་པའི་གསེབ་ན་གོས་དང་རྒྱན་ཕུན་སུམ་ 
ཚོགས་པས་བརྒྱན་ཅིང་མཛེས་ཤིང་ཡིད་དུ་འོང་བའི་ཁྱེའུ་ཕོ་མོ་མང་པོའི་དབུས་ནཿ 
གུ་རུ་རིན་པོ་ཆེ་བྱིས་པ་ལ་ལོ་བརྒྱད་པའི་ན་ཚོད་ཙམ་པ༔ སྐུ་མདོག་དཀར་དམར་ཁྲོ་ 
ལེ་བ་འོད་ཟེར་རྣམ་པ་ལྔ་འཕྲོ་བ༔ དབུ་སྐྲ་རལ་པའི་ཐོར་ཅོག་དར་མཚོན་ལྔས་བཅིངས་
148

༄༅། །ཟབ་གཏེར་ཆོས་ཀྱི་མཛོད་ཁང་།
པཿ ཕྱག་གཡས་རྡོ་རྗེ་རྩེ་ལྔ་དང་གཡོན་དྲིལ་བུ་བསིལ་བ༔ སྐུ་གཅེར་བུ་རྒྱན་མེད་ཟིལ་བ་ 
ཁྲོམ་མེ་བཿ༔ ཞལ་ནས་ར་ཛཿཧྲཱིཿཡའི་སྒྲ་དང་༔ ཧ་རི་ནི་སའི་སྒྲ་སྒྲོགས་པ༔ སྨུག་རླངས་ 
ལྷ་རུ་ཤར་བ་གཅིག་མཐོང་བྱུང་༔ ངའི་བསམ་པ་ལ་ཡི་གེ་རུ་ཐར་ན་དགའ་བ་ལ་སྙམ་ 
པའི་མོད་ལ༔ བུ་མོ་དེ་ན་རེ༔ བུ་ཉོན་དང་སྤྱན་མིག་གྱེན་ལ་གཟིགས༔ ཕ་བླ་མའི་དཀྱིལ་ 
འཁོར་མཐོང་ལགས་སམ༔ མ་ཇོ་མོའི་རྗེས་ལ་ཡར་གཤེགས་དང་༔ རང་རིག་པའི་ 
དབང་མཆོག་དེ་རིང་ཞུ༔ བུ་ཕྱིན་ཆར་འཁོར་བར་ལྟུང་མི་དགོས༔ ཤེལ་ཕྱི་གསལ་ནང་ 
གསལ་སྒྲིབ་པ་མེད༔ སེམས་བྱེ་བྲལ་མཚོན་བྱེད་དཔའ་བོའི་དབང་༔ ལས་སྐལ་བར་ 
ལྡན་ཚེ་འདི་ལ་ལྟོསཿ
གསུངས་ཤིང་གུ་རུ་བཞུགས་པའི་ནམ་མཁར་ཕེབས་སོ༔ ཁོ་བོས་ཀྱང་བུ་མོ་དེའི་ 
རྗེས་ལ་འཕུར་པའི་ཉམས་ཤིག་གིས་ཕྱིན་པས༔ བུ་མོ་དེ་ན་རེ༔ ད་གུ་རུ་ལ་ཕྱག་འཚལ་ 
གསུངས༔ ངས་ཀྱང་ཕྱག་བཙལ་ནས་གུ་རུ་རིན་པོ་ཆེ་བདག་ལ་བྱིན་གྱིས་རློབ་ཅིང་ 
ཐུགས་རྗེས་བཟུང་དུ་གསོལཿ༔ ཞུས་པས༔ གུ་རུའི་སྐུ་ཞོགས་གཡས་ན་བན་མ་ཧོར་ 
འདྲ་བའི་སྔགས་པ་གཞོན་ནུ་མ་གཅིག་ན་རེ༔ འདི་དང་ང་ཡང་ལས་འབྲས་ཅུང་ཟད་
གཅིག་པས༔ རབ་འཇམ་དཔལ་བཀའི་དབང་ཡོངས་རྫོགས་ཐུགས་རྗེས་འཛིན་པར་ 
ཞུ་ཟེར་གྱིན་འདུག༔ བུ་མོ་དེ་ན་རེ༔ བུ་འདི་ལ་བོད་ན་སྐྱིད་པོརང་མི་འདུག༔ སྡིག་ཅན་ 
འདི་བསྒྲལན་མི་རུང་ངམཿ གསུངས་པའི་མོད་ལ གུ་རུ་རིན་པོ་ཆེའི་ཕྱག་གི་རྡོ་རྗེ་དེ་ 
ཁོ་བོ་ལ་ཕོག་ནས་བརྒྱལ་འདུག༔ དེ་ནས་གུ་རུའི་ལྗགས་མཆིལ་ཞིག་འཐོར་བྱུང་བསཿ༔ 
ལུས་སྦྲིད་ཆིལ་པའི་ངང་ལས་སད་བྱུང་བས༔ མོས་གུས་ཆེན་པོའི་ངང་ནས་གསོལ་ 
འདི་ལྟར་བཏབ་བོ༔ ཧྲཱིཿ༔ སངས་རྒྱས་ཀུན་འདུས་ཨོ་རྒྱན་སྤྲུལ་པའི་སྐུ༔ འཁོར་བར་
149

༄༅། །ཟངས་མདོག་དཔལ་རིའི་མཐོང་སྣང་སྐོར།
འཆིང་བྱེད་མ་རིག་གཉིས་སྣང་འདི གཉིས་མེད་ཡེ་ཤེས་མཆོག་གི་ངོ་སྤྲོད་ཞུ༔ ས་ 
ལམ་ཆིག་རྫོགས་གདམས་ངག་བཀའ་དྲིན་སྩོལ༔ ཕུང་ཁམས་གནས་འགྱུར་རིགས་ 
ལྔ་ཡབ་ཡུམ་བཅུ༔ རང་གྲོལ་འཛིན་མེད་རང་གསལ་སྒྱུ་མའི་དབང་༔ སྐལ་ལྡན་བུ་མཆོག་ 
ཁྱོད་ཀྱི་ཐོབ་པར་ཤོག༔ ༀ་ཧཱུཾ་ཏྲཾ་ཧྲི་ཨཿ གསུངས་ནས་དཀྱིལ་འཁོར་བདག་ལ་ཐིམ༔ 
ཡང་སྔར་གྱི་བུ་མོ་དེ་དང་སྦྱོར་བ་མཛད་པའི་སྦྱོར་མཚམས་ནས༔ བྱང་སེམས་དཀར་ 
དམར་མུ་ཏིག་དང་བྱི་རུ་འདྲེས་པ་ལྟ་བུའི་ཚོགས་དཔག་ཏུ་མེད་པ་བྱུང་བ་ཀཱ་པཱ་ལ་ཕྱི་ 
གསལ་ནང་གསལ་ཞིག་ཏུ་གནང་ནས༔ ཧྲི༔ གུ་རུ་ཡབ་ཡུམ་སྦྱོར་མཚམས་ནས༔ བྱུང་ 
བའི་བྱང་སེམས་དཀར་དམར་འདི༔ སྐལ་ལྡན་ཁྱོད་ལ་དབང་བསྐུར་བས༔ རྩ་རླུང་ཐིག་ 
ལེ་རང་དག་ནས༔ སྐུ་གསུམ་འཇའ་ལུས་མངོན་གྱུར་ཤོག༔ སརྦ་མུ་ཏྲ་ཨཿ གསུངས་ 
ནས་ཀ་པཱ་ལ་དང་བཅས་གནང་བྱུང་བ་འཐུངས་ནས་ཤ་སྤྲག་ཏུ་བཅངས་པ་རྨིས་སོ༔
ཡང་གུ་རུའི་ཕྱག་གིས་རིག་མ་གཅིག་བཟུང་ནས༔ བདག་ལ་གནང་སྟེ ཧཱུཾ་ཟག་མེད་ 
ཡིད་འོང་ཤེས་རབ་ལ༔ དགའ་བཞིའི་དཔལ་གཏོར་སྲིང་མོ་འདི༔ དཔའ་བོ་ཁྱོད་ཀྱི་ 
ཡང་དུག་མཆོད༔ སྲིད་པའི་སྡུག་བསྔལ་རབ་བཅོམ་ནས༔ བདེ་ཆེན་ཧེ་རུ་ཀ་ཐོབ་ཤོག༔ 
ཛྙ་ན་མུ་ཏྲ་སིདྡྷི་ཧཱུྃ༔ གསུངས་ནས་གནང་བྱུང་བ་དེ་ཁ་ཊཱཾ་གར་སོང་ནས་མཆན་ཁུང་གཡོན་ 
དུ་བཅངས་པ་རྨིས་སོ༔ ཡང་གུ་རུའི་ཕྱག་ན་ཤེལ་གོང་ཤིན་ཏུ་དངས་པ་ཞིག་བསྣམས་ 
ནས༔ ཧཱུྃ༔ བློ་འདས་བྱ་བྲལ་རྫོགས་པ་ཆེ༔ དབྱིངས་རིག་དབྱེར་མེད་རིག་རྩལ་དབང་༔ 
དེ་རིང་ཁྱོད་ཀྱི་ཡང་དག་ཐོབ༔ ལྷུན་གྲུབ་རང་བབས་ཤེས་པར་བགྱི༔ ལྟོས་ཤིག་ལྟོས་ 
ཤིག་སེམས་ལ་ལྟོས༔ དབང་བསྐུར་ལ་སོགས་ཚིག་བརྗོད་རྣམས༔ གསལ་འཛིན་བཅིངས་ 
གྲོལ་ཤོར་ཐོབ་བྲལ༔ གདོད་ནས་རང་བབས་གནས་ལུགས་སྐྱོངས༔ ཞེས་གསུངས་
150

༄༅། །ཟབ་གཏེར་ཆོས་ཀྱི་མཛོད་ཁང་།
ནས་དབང་སྐུར་བའི་ཕྱག་གི་ཤེལ་དེ་བདག་ལ་ཐིམ་སོང་༔ བུ་མོ་དེ་ན་རེ༔ བུ་ཁྱེད་ 
རང་གི་བག་ཆགས་ངན་པ་ཐམས་ཅད་གུ་རུའི་ཐུགས་རྗེས་དག་པ་ཡིན་པས་དགའ་བར་
གྱིས་གསུངསཿ
དེ་ནས་བདག་གིས་གུ་རུ་ལ་ཞུས་པ༔ ཨོ་རྒྱན་རིན་པོ་ཆེ་ལགས༔ ད་བསྐལ་དུས་ 
ཇི་ཙམ་གནས༔ བདག་གིས་སེམས་ཅན་ལ་ཕན་ཇི་ཙམ་ཐོགས་ལ དགེ་སྦྱོར་གང་ 
འཕེལ་དང་ལེགས་ཉེས་སྔ་ཕྱིའི་ལུང་བསྟན་ཐུགས་རྗེས་འཛིན་པར་ཞུ་ཞུས་པས༔ གུ་ 
རུས་ཞལ་ནས༔སྤྱིར་སངས་རྒྱས་ཀྱི་བསྟན་པ་ཉམས་པས་བཙུན་པ་སྡིག་སྤྱོད་ཀྱི་མི་དཔོན་
བྱེད༔ བཟང་པོར་རློམ་པའི་ཆོས་པ་ཀུན་ཀྱང་ཆོས་ཀྱི་རྨང་གཞི་དམ་ཚིག་དང་སྡོམ་པ་ 
མི་སྲུང་བར༔ ཤ་ཆང་དང་བུད་མེད་གཡོ་ཁྲམ་དང་ཚོང་ལ་དགའ༔ ཐོས་བསམ་གྱི་ 
མཚོ་མི་སྐྱིལ་བར༔ ཆོས་བརྒྱད་ཀྱི་རྒྱ་མཚོ་ལ་ཕྲག་དོག་གི་རླུང་གཡོས་ནས༔ ང་རྒྱལ་ 
གྱི་རྦ་རླབས་ཕྱོགས་བཅུར་འཐོར༔ སྒོམ་སྒྲུབ་ཀྱི་སྲོལ་མི་འཛུགས་པར་མི་ཆོས་ཀྱི་ཡོན་ 
བདག་འཚོལ༔ ལུང་རིགས་ཀྱི་འཆད་ཉན་མི་བྱེད་པར་ཆགས་སྡང་གི་དགོན་པ་རྩིགཿ 
བསྐྱེད་རྫོགས་ཀྱི་དོན་མི་སྒོམ་པར་ཆད་ལྟའི་སྟོང་སྐད་ཀྱིས་མི་མགོ་སྐོར༔ དག་སྣང་གི་ 
ཟམ་མི་ཚུགས་པར་ཆོས་ལུགས་སོ་སོར་གྲོག་ ཟོག པོས་སྤྱད་ནས་བདག་བསྟོད་གཞན་ 
སྨོད་ཀྱི་གཡང་ལ་ལྟུང༔ ཐོས་བསམ་གྱི་ཕུ་ཐག་མི་ཆོད་པར་མུན་སྒོམ་སྐྱིད་ཆོས་ལ་ཐུགས་ 
དམ་བཟང་པོར་འཛིན་ཅིང་༔ རྟོགས་ལྡན་དུ་རློམཿ༔ དམ་ཚིག་དང་རྒྱུ་འབྲས་ཕྲ་ཞིབ་ཏུ་ 
མི་རྩི་བར་ཐོ་ཅོ་དང་སྤྱོད་ལམ་འཁྲུལ་ཞིག་ཏུ་བྱེད༔ རྒྱུད་སྡེ་དང་མི་མཐུན་པའི་ཆོས་པས་ 
ཡུལ་ཁམས་གང་ནས་ཡོད་ཀྱང་༔ སངས་རྒྱས་ཀྱི་བཀའ་བཞིན་བསྒྲུབ་པ་སྟོང་ཕྲག་ཙམ་ 
གྱི་དཀྱིལ་ན་རེ་རེ་ཙམ་ཡིན༔ ཚེ་ཚད་ཀྱང་སུམ་ཅུ་དེ་དུས་ཡིན་པ་བོད་དུ་སྡུག་བསྔལ་
151

༄༅། །ཟངས་མདོག་དཔལ་རིའི་མཐོང་སྣང་སྐོར།
གྱི་ཐང་ལ་རྡོལ་དུ་ཉེ་བས༔ གང་ལ་ཡང་ཡིད་ཆེས་དང་བློ་མ་འཁྱེལ་བར་གུ་རུ་ལ་གསོལ་ 
བ་ཐོབཿ༔ སྡིག་གསོག་ཆོས་མ་བྱེད་པར༔ རང་གཞན་ཀུན་ལ༔ ༀ་མ་ཎི་པདྨེ་ཧཱུྃ༔ཧྲཱིཿ
ཞེས་པ་འདྲེན་པ་ཀུན་བགྱིས༔རྒྱུ་འབྲས་ལ་ཞིབ་ཏུ་མ་རྩིས་ན་སངས་རྒྱས་ཡིན་ཀྱང་
རྣམ་སྨིན་མྱོང་དགོས༔ ཁྱེད་ཀྱང་ལུས་ངན་པོ་འདི་ཙམ་པའི་སྡུག་བསྔལ་འདི་ཡང་རྒྱུ་
སྡིག་པ་ལ་བརྟེན་ནས་བྱུང་༔སྔོན་ཀོང་ཡུལ་བྲག་ཀ་ཞེས་བྱ་བར་སྔགས་ལ་ཞིག་ཏུ་སྐྱེས་
པའི་ཚེ༔ གཤིན་རྗེ་ལ་གྲུབ་པ་ཐོབ་ནས་མཐུ་ནུས་དང་ལྡན་པར་ཡོད་པ་ལས༔ སྐབས་ཤིག་ 
གི་ཚེ་སྦྱིན་བདག་རབས་ཆད་ཕྱུག་པོ་ཞིག་ཤི་བའི་ཤུལ་ལ༔ ཡུལ་གྱི་དཔོན་པོ་དང་མ་ 
འཆམས་པར་ཁྱོད་ཀྱིས་མཐུ་གཏད་བྱས་ནས་དེའི་མི་རྒྱུད་བཅད་པས༔ དེའི་རྣམ་སྨིན་
གྱིས་སྐྱེ་དམན་གྱི་ལུས་མང་དུ་བླངས་ནས་གཞན་གྱི་བྲན་བྱེད་དགོས་བྱུང་༔ ད་ལན་ནད་
འདི་ཡང་ལས་གཞུག་ཡིན༔ རྒྱུ་དེས་བྱས་ནས༔ རྐྱེན་སྣལ་བའི་བུད་མེད་གཅིག་གིས་ 
ཟས་ཀྱི་བསླངས་པ་གྲིབ་ལ་འཛེམས༔ ཐར་ལམ་གྲུབ་པའི་ཐབས་བགེགས་སུ་འགྱུར་ 
ཚད་སྤོངས༔ སེམས་ཅན་ལ་ཕན་བཏགས་ཀྱང་ཀུན་མགུ་བར་དཀའ་བས་ཅི་འགྱུར་མི་ 
ཤེས་པས་བཏང་སྙོམས་སུ་ཞོགཿ
ལར་སྙིགས་མའི་སེམས་ཅན་ལ་དད་པ་མེད་པས་མི་ཟེར་ལ་མ་ཉན༔ པདྨས་བྱིན་ 
གྱིས་བརླབས་པའི་གནས་སུ་སྡོད་ལ་སེམས་དཔང་དུ་ཚུགས་ལ་བསྒྲུབ་པ་བགྱིས༔ དམ་ 
ཉམས་པའི་མི་དང་བྱིན་རླབས་ཆོས་ཀྱི་འབྲེལ་མ་བྱེདཿ ཁྱེད་རང་གི་འཁོར་འདི་རྣམས་ཀྱང་ 
མོས་གུས་དང་དམ་ཚིག་གཙང་མ་རང་མི་འདུག་པས༔ ཁ་བྱིན་ལ་ཁོང་རང་གང་བྱེད་ 
ལ་ཞོག༔ སེམས་ཅན་མགུ་དཀའ་གྲོགས་མེད་དུ་སྡོདཿ༔ སངས་རྒྱས་བྱང་སེམས་ཀྱིས་ 
མ་ཐུལ་བའི་དམུ་རྒོད་སུས་ཀྱང་ཐུལ་བར་དཀའོ༔ རྒྱུན་དུ་འཕྲད་ཡོང་༔ ང་སྲིན་ཡུལ་
152

༄༅། །ཟབ་གཏེར་ཆོས་ཀྱི་མཛོད་ཁང་།
གྱི་ཚེས་བཅུ་ལ་འགྲོ་དགོས་པ་ཡོད༔ ཁྱོད་རེ་ཞིག་བོད་དུ་སོང་ལ་བྲམ་ཟེ་དྲི་མེད་སྙིང་ 
པོའི་འཕེལ་གདུང་ཁྱེད་རང་གི་གནས་ན་ཡོད༔ འཐུངས་པ་དང་ཁྲུས་ཆུ་མྱངས་ཚད་འཁོར་ 
བ་ལས་ཐར༔ ཕྱིས་ཤུལ་དུ་མ་འཇོག་ཤི་བའི་དུས་ཀུན་མིད༔ ཡང་ཡང་མཇལ་ཡོང་ 
གསོལ་བ་ཐོབ་ཨཾ༔ གསུངས་པའི་མོད་ལ་བྱ་གོང་མོའི་སྐད་ཀྱིས་རྐྱེན་བྱས་གཉིད་སད་ 
བྱུང་བས་ཉི་མ་སྐར་ཁུང་ནས་ཏ་ལེ་འདུག་གོ༔ རྨི་ལམ་ལ་སྐྱག་འབྱུང་ཅི་འབྱུང་ཡོད་ཧ་
ཧཿ གསང་བའི་རྣམ་ཐར་འདི་སྔོན་བླ་མའི་ཇོ་མོས་གཏེར་སྟོན་ཆེན་པོ་རང་གི་སྐུ་དྲུང་དུ་ 
བྲིས་ནས་གཏེར་སྟོན་ཆེན་པོའི་ཕྱག་དམ་ཕྱག་རྗེས་བཅས་པ་འདི། བྱིན་རླབས་ཆེ་བར་ 
འདུག་པས་འདི་རང་ལ་མུ་མཐུད་པ་ཡིན། ཁྲིགས་རིམ་པོ་ཏི་དང་ཅུང་ཟད་མི་མཐུན་ 
ཀྱང༌། གོང་འོག་མ་ཡིག་ཀུན་ཚང་བར་ཡོདཿ ཨོཾ་ཨཱཿཧཱུྃ༔བཛྲ་གུ་རུ་པདྨ་སིདྡྷི་ཧཱུྃ
རིག་འཛིན་གར་དབང་རྡོ་རྗེས་སོ། །
153

༄༅། །ཟངས་མདོག་དཔལ་རིའི་མཐོང་སྣང་སྐོར།
༄༅། །བུ་མོ་ཤེས་རབ་ཆོས་སྒྲོན་གྱི་དཔལ་རིའི་དག་སྣང་མངོན་སྣང་ 
གསལ་བའི་སྒྲོན་མེ་ཞེས་བྱ་བ་བཞུགས།
དུས་གསུམ་སངས་རྒྱས་ཐམས་ཅད་ཀྱི་ངོ་བོ་གུ་རུ་རིན་པོ་ཆེ་སྤྲུལ་པའི་སྐུ་མཚོ་ 
སྐྱེས་རྡོ་རྗེ་ལ་ཕྱག་འཚལ་ལོ། །འཆི་མེད་མགོན་པོའི་རྣམ་རོལ་སྤྱན་རས་གཟིགས། །འཆི་ 
མེད་གྲུབ་པའི་དབང་པོ་ཨོ་རྒྱན་རྗེ། །འཆི་མེད་དངོས་གྲུབ་མཆོག་སྩོལ་ཏཱ་རེ་མ། །འཆི་ 
མེད་རིག་འཛིན་སྩོལ་ཕྱིར་སྙིང་ནས་གུས། །འདི་ན་ལྔ་བདོའི་ཕྱོགས་འཛིན་ལོག་རྟོག་གི ། 
འཕྲང་ལ་གནས་ཚུལ་སྨྲ་བའི་ལམ་རོང་ཡང་། །ཐར་འདོད་ཐར་པའི་ལམ་སྲོལ་འཇུག་ 
སླད་དུ། །ལྷག་བསམ་སྨན་པས་གདམས་ཕྲེང་མདོ་ཙམ་སྤེལ། །དེ་ལ་འདིར་གང་གླེང་ 
བར་བྱ་བའི་དངོས་པོ། ཝ་ཤུལ་ཁྲོམ་གྱི་ཡུལ་ཕྱོགས་ན་གནས་པའི་བླ་མ་ཁྲོམ་དགེ་ཚང་གི་ 
འཇིགས་རྒྱལ་གྱི་བུ་མོ་ཟླ་བ་སྒྲོལ་མ་ཞེས་བྱ་བ་དེ་ཉིད་ཆུང་ངུ་བྱིས་པའི་དུས་ནས་སྙིང་རྗེ་ 
རྒྱུད་ལ་མངའ་ཞིང༌། དད་པ་དང་དག་སྣང་ཕྱོགས་མེད་དུ་ཡོད་པ། དམན་པ་སྤྲང་པོ་ 
ཐམས་ཅད་ལ་བྱམས་སེམས་ཆེ་བ། མཆོད་སྦྱིན་ལ་གཅིག་ཏུ་བརྩོན་པའི་ངང་ཚུལ་ཅན།
སྔར་ཚིག་བདུན་གསོལ་འདེབས་འབུམ་ཕྲག་སོགས་བསྙེན་པ་དུ་མ་སོང་རྗེས། དང་པོ་ཡེ་ 
ཤེས་ཀྱི་ཌཱཀྐི་མ་རྡོ་རྗེ་གཡུ་སྒྲོན་མ་སོགས་ཡེ་ཤེས་པ་དང་གཞན་ཡང་ས་བརྒྱད་ལ་གནས་ 
པའི་བྱང་ཆུབ་སེམས་དཔའ་ཡུལ་ལྷའི་ཚུལ་བཟུང་བྱང་གི་ལྷ་གཉན་ཆེན་པོ་བབས་ཏེ།
དུས་གསུམ་གྱི་རིང་མོ་སྨྲས་པ་མེད་ཀྱང་། དུས་ཚིགས་ཞིང་ཁམས་དུ་མར་བསྒྲོད་ཕྱིར་ཚེ་
154

༄༅། །ཟབ་གཏེར་ཆོས་ཀྱི་མཛོད་ཁང༌།
ཡང་ཕུར་གསུམ་གྱི་བསྙེན་མཚམས་ལ་འདུག་དགོས་པར་ལུང་བསྟན། དེའི་ཚེ་༧རྗེ་ཁྲོམ་ 
དགེ་སྐུ་མདུན་རིན་པོ་ཆེས་གཏེར་ཆེན་ལས་ཀྱི་རྡོ་རྗེའི་ཚེ་ཡང་ཕུར་གསུམ་གྱི་དབང་བསྐུར་ 
མཛད་པའི་ཚེ། བག་ཆགས་འཁྲུལ་པའི་སྣང་བ་རང་སངས་ཏེ། འཁྲུལ་མེད་རིག་པའི་ངོ་ 
བོ་གཤིས་ལུགས་དེ་ངོ་འཕྲོད། རིག་པ་རྗེན་པར་བུད་པས་རྡོ་རྗེའི་གསང་ཚིག་བར་མེད་ 
དུ་རྡོལ། རྗེ་བཙུན་མ་འཕགས་མ་སྒྲོལ་མ་དཀར་མོའི་ཞལ་གཟིགས། བདེ་སྟོང་བསམ་ 
གྱིས་མི་ཁྱབ་པའི་ཉམས་དུ་མ་ཐུགས་རྒྱུད་ལ་འཁྲུངས་པ་ཡིན་ནོ། །
དེ་ནས་ལོ་ཐམས་ཅད་ཀྱི་ཐོག་མ། ལོ་རྒན་དྲུག་ཅུའི་མགོ་བོ། ཤིང་ཕོ་བྱི་བའི་ལོ་སྟེ། 
གསང་སྔགས་ཀྱི་བསྟན་པ་རིན་པོ་ཆེའི་གསར་དུ་དར་བའི་རྟེན་འབྲེལ་ཁྱད་པར་ཅན་གྱི་ 
དུས་ཟླ་བ་བརྒྱད་པའི་དམར་ ཕྱོགས་ ཌཱཀྐི་འདུ་བའི་དུས་ཚོད་ཉེར་གསུམ་ཉིན་ལ། ༧
མཆོག་སྤྲུལ་རིན་པོ་ཆེའི་སྐུ་མདུན་དུ་ཕེབས་ཏེ་བུ་མོ་རང་གི་སྔ་ཕྱི་བར་གསུམ་གྱི་རྨི་ལམ་
ཉམས་སྣང་སོགས་ནན་ཏན་ཏུ་ཞུས་པས། ཐུགས་སྤྲོ་བ་བསམ་གྱིས་མི་ཁྱབ་པ་མཛད་
ནས་ཤིན་ཏུ་མཉེས། དེའི་ཚེ་བུ་མོ་ལ་སྒྲོལ་མ་དཀར་མོས་ལུང་བསྟན་པ་ལྟར་དུ། ཉི་མ་
དྲུག་བདུན་ཙམ་ཞིག་བསམ་གཏན་ལ་གནས་པའམ། བཅུད་ལེན་ནམ། ཤི་བའི་ཚུལ་དུ་
ངེས་པར་འདུག་དགོས་ཞེས་ཞུས་པའི་ཚེ། སྐུ་མདུན་རིན་ཆེན་དང་སྤྲུལ་སྐུ་དྲུང་པ་གཉིས་
ནས་དེ་འདྲ་བའི་དགོས་པ་གཏན་ནས་མེད་ཅིང་ད་ལྟ་ཁྱོད་རང་སྨྱུང་གནས་ཞག་གཅིག་
ཙམ་འདུག་པ་ལའང་བཀྲེས་སྣང་སྐོམ་སྣང་ཅི་ཙམ་ཞིག་ཡོད། དེ་བས་དྲན་རྒྱུ་མ་མང་བར་
རང་གནས་བསམ་གཏན་གྱི་ཁང་བུར་བསྐྱེད་རྫོགས་ཀྱི་གནད་ལ་ངལ་གསོ་བཞིན་བསྙེན་
པ་ཆ་རེ་བགྲང་ན་མི་ལེགས་སམ། ཞེས་གསུངས་ཀྱང་དེ་ལྟར་བྱས་ན་རང་གི་ནད་ལ་ཕན་
155

༄༅། །ཟངས་མདོག་དཔལ་རིའི་མཐོང་སྣང་སྐོར།
པ་དང༌། ཤིན་ཏུ་དགོས་པ་ཆེན་པོ་ཞིག་ཡོད་ངེས་ལགས། དེ་བས་ང་ཡི་རྩར་བཟའ་བཏུང་ 
གང་ཡང་མ་བཞག་པར་སྒོ་སྡོམ་རེ་བཞག་དགོས་ཞེས་ཡང་ཡང་ཞུས་པས། སྐུ་མདུན་རིན་ 
པོ་ཆེ་ནས། ད་དེ་ལྟར་མ་བྱེད་ཁྱོད་ཀྱི་ནད་ལ་ཕན་པ་བྱ་ན་ཕུར་པ་སོགས་ཀྱི་དབང་དང་།
སྨེ་བརྩེགས་ཀྱི་ཁྲུས་སོགས་སྐུ་རིམ་ཞབས་བརྟེན་ཅི་དགོས་དང་། ཚེ་ཐར་སོགས་རྒྱ་ཆེན་ 
ངེས་པར་བཏང་བས་དེ་ལུགས་དང་། དེ་མིན་སེམས་ཅན་གཞན་ལ་ཕན་པ་སྒྲུབ་ཅིང་འགྲོ་
དོན་བྱ་བར་བསམ་ན། ཞི་ཁྲོ་དགོངས་པ་རང་གྲོལ་གྱི་གནས་འདྲེན་སོགས་ཐུགས་རྗེ་
ཆེན་པོའི་ཐུགས་རྒྱུད་བསྐུལ་ཏེ་མ་ཎི་བསྔོ་སྨོན་བཅས་བྱས་ན། དེའི་བསམ་པ་མི་ལ་ཕན་
པའི་ལུང་བསྟན་བསམ་གྱིས་མི་ཁྱབ་པ་བབས། ཡང་སྐབས་ཤིག་ཏུ་སྤྲུལ་སྐུ་རྣམ་གསུམ་
དང་ཨ་སྤྲུལ་སོགས་མར་སྦྲ་ཆེན་ནང་དུ་བྱོན་ཏེ། ལོ་རིམ་ཆེན་མོ་བསྒྲུབས་ཟིན་པའི་སང་ 
ཉིན་གྲོལ་བའི་དོ་ནུབ་ཏུ། ཉམས་རྨི་ལམ་དུ་འདྲེས་པའི་སྣང་བ་ལ། གླ་ཤར་སྒང་ནས་ 
དམ་སྲི་མོ་སྤུན་གསུམ་སྲིད་པ་གསུམ་གྱི་སྲོག་དབུགས་སྡུད་བྱེད་གསུམ་གྱི་གཙོ་མོའི་ 
ལག་ན། དར་ནག་དང་ཞགས་པ་ཐོགས་ཏེ་བདག་གི་སྐེ་ལ་ཡང་ཡང་བླུག་རྩིས་བྱེད་ 
ཀྱང་། ལས་ལྷ་རྗེ་བཙུན་སྒྲོལ་མ་སྐུ་མདོག་དཀར་གསལ་གཞོན་ནུའི་ཚུལ་ལྡན་དེས་སྲུང་
སྐྱོབ་ཀྱི་རྭ་གུར་དུ་ཚུད་དེ་ཞགས་པས་མ་ཐེབས། མཚམས་ཤིག་ཡང་གཅིག་གིས་མཚོན་ 
གྱི་གྲུ་གུ་རྡོ་ལུ་འདྲ་བ་ཞིག་བདག་གི་སོག་ཕྲག་ཏུ་བརྒྱབ་སྟེ་ཐལ། དེར་སྒྲོལ་མས་འདི་ཤིན་
ཏུ་མ་ལེགས་ཀྱང་། ད་བདག་རྒྱ་གར་ཨོ་རྒྱན་མཁའ་འགྲོའི་གསང་མཛོད་ནས་སྨན་ཀནྡྷ་ཌ་ 
བ་དེ་ལེན་དུ་འགྲོ་བས། ཞག་བཞིའི་བར་དུ་བདག་མི་འོང་།
དེའི་ཚེ་མིང་པོ་དཔལ་ཆེན་ལྟ་བུའི་ལུས་ལྷ་ཅན་གྱི་གོས་གྱོན་ལ་ཡིད་མ་འཕྲེང་
156

༄༅། །ཟབ་གཏེར་ཆོས་ཀྱི་མཛོད་ཁང༌།
བར་སྡོད་ཅིག ཞག་བཞིའི་ནུབ་མོ་བགེགས་གཏོར་བརྒྱ་རྩ་ཐོངས། དེའི་ཚེ་བདག་སྨན་ 
འབྱོར་བའི་རྟགས་སུ་ཉི་མ་སྤྲིན་བྲལ་འོད་འབར་བའམ། རླུང་འཚུབ་མས་བསྐོར་ཏེ་འོང་ 
གསུངས་ནས་ཞག་བཞིའི་བར་དུ་སྐེ་རགས་ལུས་ལ་བཅིང་མ་ཐུབ་པར།ཟུག་གཟེར་གྱི་
སྡུག་བསྔལ་ཤིན་ཏུ་ཚབས་ཆེ་བ་བྱུང་། ཞག་བཞིའི་ནུབ་མོ་སྤྲུལ་སྐུ་དྲུང་ པ་ཚང་གིས་ 
བགེགས་གཏོར་བརྒྱད་ཅུ་བཏང་ཚེ། སྲོག་གཅོད་སྤུན་གསུམ་རྣམས་དགའ་མགུ་སྤྲོ་བཞིན་ 
རང་གནས་སུ་སོང་མཐར། དེའི་ཚེ་སྨན་ཡང་མངོན་སུམ་དུ་སླེབས་པའི་དྲི་ཡིས་སྦྲ་སྟོད་ 
སྨད་ཐམས་ཅད་དུ་ཁྱབ། ལ་ཁ་ལ་སྨན་དྲི་ཤིན་ཏུ་ཞིམ་པ་ཁྱད་འཕགས་བྱུང་། དེ་མ་ཐག་ 
ཏུ་ལུས་ཀྱི་ཟུག་གཟེར་རང་སངས་དུ་གྱུར་པའི་ངོ་མཚར་ཆེ་བ་མཐོང་ཆོས་མངོན་དུ་གྱུར་
བྱུང་། དུས་ཐང་ཅིག་རྐྱེན་དབང་གིས། ངེས་པར་འཆི་བའི་དུས་བབས་ལྟ་བུ་ཐོག་བབས་ 
སུ་བྱུང་བའི་ཚེ། སྐྱབས་གཅིག་ཐུགས་རྗེའི་གཏེར་མཛོད་ཁྱབ་བདག་དྲིན་ཆེན་རྩ་བའི་བླ་ 
མ་རིན་པོ་ཆེས། ཚེ་འགུགས་ནན་ཏན་དང་། དཔལ་ས་སྐྱའི་བརྒྱུད་པའི་བླ་མ་རྣམས་ཀྱི་ 
གསོལ་འདེབས་བཀའ་གཏད། དཔལ་ཧེ་བཛྲ་སྐྱབས་ཆོག་སོགས་ བྱས་ མཐར་ ཟུག་ 
གཟེར་རག་པ་ཀུན་ཞི་ཞིང་ཕྲ་བ་བདེ་སྟོང་གི་ངང་ལ་གནས་པའི་དུས་དེར། རིགས་བརྒྱའི་
ཁྱབ་བདག་མཚུངས་བྲལ་ཐུགས་རྗེའི་གཏེར་གཅིག་དོན་གྱི་རྡོ་རྗེ་འཆང་ཆེན་པོ་དྲི་མེད་
མཁའ་སྤྱོད་དབང་པོས་ཡེ་ཤེས་སྒྱུ་མའི་སྐུས་རྗེས་སུ་བཟུང་། ལུས་མེད་ཡེ་ཤེས་མཁའ་
འགྲོ་དང་མི་དང་མི་ལབ་པ་ལྟ་བུའི་ཚུལ་གྱིས་ཕན་ཚུན་གསུང་དྲི་མེད་གསལ་བར་མཛད་
ཚེ་བུ་མོ་རང་གི་ཚེ་འདིའི་བར་ཆད་སེལ་བ་དང་། འགྲོ་བའི་དོན་རང་ནུས་དང་བསྟུན་པར་
འབྱུང་བ་དང་། སྤྲུལ་སྐུའི་བདེའམ་ཞེས་སོགས་བཀའ་ནན་དུ་མ་སྩལ་ཀྱང་དེ་ལྟར་བྱས་ན་
157

༄༅། །ཟངས་མདོག་དཔལ་རིའི་མཐོང་སྣང་སྐོར།
ཤིན་ཏུ་ལེགས་ཀྱང་། བདག་གི་ཡི་དམ་ལ་དྲན་པ་དེ་མ་བྱས་ཐབས་མེད་ཡིན་ན་ཟེར་ 
ནས། ཕྱི་བཤོལ་མ་ཐུབ་ནས་དེ་ལྟར་ཐག་བཅད། དེ་ནས་ཚེས་ཉེར་ལྔའི་ཉིན་པར་ 
འདུག་ལུགས་སོགས་ཕྱོགས་ཐམས་ཅད་ཀུན་བློ་ཕུད། དགོང་མོ་དབང་གི་དུས་ཚོད།
མཁའ་འགྲོ་འདུ་བའི་དུས་སུ་ཀུན་མཁྱེན་བླ་མ་རིན་པོ་ཆེ་སྐུ་མདུན་ཚང་གིས་གཙོར་མཛད་
པའི། བླ་སྤྲུལ་ཁྱད་འཕགས་བདུན་ཙམ་དང་། སློབ་འབངས་དུ་མས་མཐའ་བསྐོར་བའི་ 
ཚོགས་གྲལ་དུ་བུ་མོ་རང་ཡང་སོང་། དེར་བསྡད་པའི་ཚེ་སྔར་བས་ཀྱང་སེམས་རབ་ཏུ་ 
དྭངས་ཤིང་། ཉམས་རྟོགས་ཁྱད་པར་ཅན་རྒྱུད་ལ་འཁྲུངས། མ་སྦྱངས་པའི་ཡི་གེ་ཡུམ་ཀ་ 
ཚོགས་བསྐང་བཅས་སྐུ་མདུན་རིན་པོ་ཆེའི་སྙན་ལམ་དུ་སྒྲིག་འདོན་བྱས་པ་དང༌། ཡིད་ 
རབ་ཏུ་དགའ་བ་སོགས་ནུབ་དེ་ལས་སྐྱིད་མེད་པ་ལྟ་བུ་ཞིག་བྱུང་བ་ཡིན་ནོ། །
དེ་ནས་ཚོགས་གྲོལ་བ་དང་། རིན་པོ་ཆེའི་སྐུ་མདུན་དལ་ཅིག་བཞུགས། དེའི་ཚེ་ 
རིན་པོ་ཆེས་ད་བུ་མོ་ཁྱོད་རང་། ཞི་དྲག་ཐབས་ཚུལ་དུ་མའི་སྒོ་ནས་མ་འདུག་ཅེས་ཡང་ཡང་ 
གསུངས་ཀྱང་མ་ཕན་པར། ད་འདུག་པར་ཐུག་པ་ཡིན་པས་ཚིག་འདི་རྣམས་མ་བརྗེད་ 
པར་ཡིད་ལ་ཟུངས་ཤིག་གསུངས། ད་སྔར་ལྟར་མ་དག་འཁྲུལ་པ་རྒྱ་འབྱམས་ཀྱི་ལམ་ལ་
མ་ཞུགས་པར་ཁྱོད་རང་གི་གཉུག་མ་སེམས་ཀྱི་རང་བབས་གང་ཡིན་པ་དེའི་ཐོག་ཏུ། མ་ 
བཅོས་པར་ཞོག་ཅིག་ཡང་སྐབས་སུ་བླ་མ་དང་ལྷག་པའི་ལྷ་ལ་དད་པ་དང་དག་སྣང་འགྲོ་
དྲུག་ཕ་མར་གྱུར་པའི་སེམས་ཅན་ཐམས་ཅད་ལ། བྱམས་དང་སྙིང་རྗེ་ཅི་ནུས་ཀྱིས་སྡོད་ 
ཅིག་གསུངས་ཏེ། ཚོགས་ཕུད་སྡེར་གང་ཕྱག་གནང་མཛད་དེ། བླ་མ་དཀོན་མཆོག་ 
གསུམ་དང་ཨོ་རྒྱན་ཆེན་པོའི་སྐྱབས་འོག་ཏུ་ཚུད་དེ། འགལ་རྐྱེན་བྱང་ཆུབ་སྒྲུབ་པའི་
158

༄༅། །ཟབ་གཏེར་ཆོས་ཀྱི་མཛོད་ཁང་།
བར་ཆད་ཐམས་ཅད་ཞི་ནས་གནས་ལུགས་བྱང་ཆུབ་སེམས་གཉིས་ཀྱི་དགོངས་པ་བཅོས་
མ་མ་ཡིན་པ་རྒྱུད་ལ་སྐྱེས་ནས། རྗེ་བཙུན་འཕགས་མ་སྒྲོལ་མས་ལམ་སྣ་དྲངས་ཏེ་འགྲོ་
བའི་དོན་དཔག་ཏུ་མེད་པ་འགྲུབ་པར་ཤོག་ཅིག གསུངས་པས། དད་པ་མཆི་མ་འཁྲུགས་
པ་ལྟ་བུའི་ངང་དེར་ཕྱག་གསུམ་བཙལ་ནས་རང་གི་སྒྲུབ་ཁང་དུ་ལོག དེ་ནས་སྤྲུལ་སྐུ་དྲུང་
པ་ཚང་ལ་ད་ནི་ངེས་པར་ཤི་སོང་བ་ལྟ་བུའི་ཚུལ་གྱིས་ཞག་ལྔ་ཙམ་ཞིག་ལ་འདུག་ཚེ།
དེར་གྲྭ་སློབ་ཀུན་ཀྱང་ཕྱི་ནང་དུ་རྒྱུ་འགྲུལ་མང་པོ་མི་བྱེད་ཅིང༌། ཀུ་ཅོ་འུར་དིར་སོགས་བབ་
ཅོལ་བྱུང་རྒྱལ་གྱི་སྐད་སྒྲ་དྲག་པོ་མ་བྱེད་པར། ང་ཡི་རྩར་ཡོད་པའི་འཚོ་ཆས་འདི་རྣམས་
ནས་འབྲུ་བདུན་ཆ་གཅིག་ཀྱང་མ་བཞག་པར་ཕྱིར་དབྱུངས། ད་གོས་གསར་བ་ལྤགས་
གོས་མ་ཡིན་པ་ཞིག་ཁྱེར་ཤོག ཚུར་གལ་སྲིད་མ་ཤི་འོང་རྒྱུ་ཡོད་ན། དེའི་ཚེ་ཁ་བཤལ་
བའི་རྒྱུ་སངས་རྒྱས་སྨན་བླའི་བྱིན་རླབས་ཐུགས་བསྐྱེད་སྨོན་ལམ་གྱི་མཐུ་ལས་བྱུང་བའི་ 
རི་ཥའི་སྨན་ཆར་བབ་དུས་ཀྱི་ཆུ་གཙང་མ་བུམ་པ་གང་དགོས། བདག་གི་ལུས་འདིའི་བག་ 
ཆགས་མངལ་སྒྲིབ་དྲི་མ་སྦྱངས་ཕྱིར། རྣམ་འཇོམས་ཀྱིས་བསྒྲུབས་པའི་དྲི་བཟང་ཆུས་ 
ལུས་བཀྲུས། དེའི་ཚེ་ཡང་རྟེན་འབྲེལ་གྱི་ཁྱད་པར་བུ་མོ་སྒྲོལ་མའི་མིང་ཅན་ཞིག་དགོས་ 
ཟེར་བས། མ་བསྒྲིགས་རང་འགྲིགས་སུ་གྱུར་ཏེ། དམ་གཙང་གི་དགེ་མ་ཚུལ་ཁྲིམས་ 
སྒྲོལ་མས་གྲོགས་བྱས། བདག་གི་མགོ་ལ་རིགས་ངེས་ཤིང་བར་ཆད་མེད་པའི་ཕྱིར་རས་
སྔོན་པོ་ནམ་མཁའི་མདོག་ཅན་ཀྱིས་དཀྲིས་དགོས་ཟེར། ང་ཚུར་མ་འོང་བར་དུ་སྐུ་ཞབས་
རིན་པོ་ཆེའི་ལྷ་སྨན་ཚེ་རིང་མཆེད་ལྔའི་གསོལ་མཆོད་དྲུང་པ་ཚང་གིས་ཡུམ་ཀ་བདེ་ཆེན་ 
རྒྱལ་མོའི་ཚོགས་བརྒྱ་རེ། སློབ་འབངས་འདུས་སྡེ་སྤྱི་ནས་ཚིག་བདུན་གསོལ་འདེབས་
159

༄༅། །ཟངས་མདོག་དཔལ་རིའི་མཐོང་སྣང་སྐོར།
བར་ཆད་ལམ་སེལ་བཛྲ་གུ་རུ་སྒྲོལ་མ་རྣམ་དག་སྣང་ལ་བར་ཆད་མེད་ཕྱིར་ཅི་ནུས་རེམ། 
སྒོ་ཁ་འདི་ལ་ལྕགས་རྒྱོབ་ལ་གོས་སྔོན་ཅན་གྱིས་བསྲུང་ཕྱིར་རས་སྔོན་དཀྲིས། དེའི་སྟེང་
དུ་སྲིན་པོ་ཕོ་མོ་ཟིལ་གྱིས་གནོན་ཕྱིར་ཐིལ་མགོ་མཇུག་ཐུར་དུ་ལོག་ལ་རྒྱོབ། ཀུན་གྱི་ཟླ་
བ་སྒྲོན་མ་འདི་ལྟར་བྱས་པ་ཅི་ཡིན་དྲིས་ན་ཤི་སོས་ཐག་མ་ཆོད་ཙམ་ལས་སུ་ལའང་
བཟང་ངན་གང་ཡང་མ་སྨྲ། མར་ཡུལ་མི་ཁྱིམ་ཚང་ལའང་མིང་པོ་དཔལ་ཆེན་ལ། ཁྱོད་
ཀྱི་སྲིང་མོ་དེ་ཤི་མིན་སོས་མིན་འདི་ལྟར་འདུག་པས་ལྟ་བར་ཤོག ཅེས་ཞག་ལྔ་ཡི་ནང་
བར་ཐོན་པར་གྱིས། འདི་ན་ང་ཡི་གང་སྨྲས་པ་ཐམས་ཅད་ཚེགས་ཆུང་ངུ་ཞིག་ལའང༌།
དོན་ཆེན་པོ་ཡོད་པས་དེ་ལྟར་གྱིས་ཟེར། གང་སྨྲས་པ་ལྟར་དུ་སྤྲུལ་སྐུ་དྲུང་པ་དཔོན་
གཡོག་གིས་ཁས་བླངས་ཤིང་དམ་ལ་གནས་བཞིན་ཉལ་མལ་དུ་ལྷོད་ཆགས་པར་བྱས་ཏེ་
བསྡད་པ་ཡིན་ནོ། །
དེར་བུ་མོ་རང་ཡང་རྣམ་པར་རྟོགས་པ་གཞན་གྱིས་བར་མ་ཆོད་པར་སེམས་ལྷོད་
རང་བབས་སུ་ཞོག་ཟེར་བ་ལྟར་བཞག་པས། གུ་ཡང་བདེ་བ་ཆེན་པོའི་ངང་ལ་གསལ་ 
ཉམས་ཤིན་ཏུ་དྭངས་པ་ཞིག་བྱུང་། དེའི་ཚེ་ཀུན་གཞི་རྟོག་མེད་དུ་བག་ལ་ཞ་བ་ཡང་མ་ 
ཡིན། བདེ་གསལ་མི་རྟོག་པའི་ཉམས་ཀྱི་རྒྱར་འཐུམས་པ་ཡང་མ་ཡིན། འཁྲུལ་འཁྱམས་ 
རྒྱ་ཡན་དུ་སོང་བ་ཡང་མ་ཡིན་པར། གནས་ལུགས་ཐ་མལ་གྱི་ཤེས་པ་གོ་མ་འགགས་ 
པའི་ཆ་ལས་ས་ཕྱོགས་འདི་ནི་མ་ཡིན་པའི། ཡུལ་ཐམས་ཅད་ཀྱི་སྒྲ་སྐད་ཀྱང་ཐོས་པ་ལྟ་ 
བུ་ཞིག་ཡིན་པར་འདུག དེ་ནས་ཉི་ཤུ་དྲུག་གི་ཉི་མ་རྩེ་ཤར་ལ་འཕགས་མ་རྗེ་བཙུན་སྒྲོལ་ 
མ་དཀར་མོ་སྐུ་མངོན་སུམ་དུ་འཇའ་ཟེར་འོད་ཕུང་གི་ཀློང་ན་སྐུ་མདོག་དཀར་པོ་ཤེལ་གྱི་
160

༄༄༅། །ཟབ་གཏེར་ཆོས་ཀྱི་མཛོད་ཁང་།
བུམ་པ་ལྟ་བུ་ཞིག་མཇལ། ཕྱག་ཏུ་མདའ་དར་བསྣམས་པས་བྱིན་རླབས་གནང་། ཡང་རྔ་ 
ཡབ་དཔལ་རིའི་ཕྱོགས་ནས་འཇའ་ཚོན་སྣ་ལྔ་སྒྲིལ་མ་ཞིག་སྒྲུབ་ཁང་ལ་ཞུགས། དེའི་ 
ལམ་སྣེ་ནས་བུ་མོ་དར་དང་རུས་པའི་རྒྱན་གྱིས་བརྒྱན་པ་བཞི་ཡང་བསུ་མར་སླེབ་བྱུང་། 
ཤར་གྱི་མཁའ་འགྲོ་ཚེ་ལ་དབང་བའི་ལྷ་མོ་དཀར་གསལ་ཕྱག་ན་ཚེ་ཡི་མདའ་དར་བུམ་པ་
འཛིན་པ། ལྷོ་ཡི་མཁའ་འགྲོ་ཨ་སྤྱང་སྒྲོལ་མ། ནུབ་ཀྱི་མཁའ་འགྲོ་གཡུ་འབྲུག་སྒྲོལ་མ། 
བྱང་གི་མཁའ་འགྲོ་བྱང་ལྷ་སྡེ་དེ་རྣམས་ཀྱིས་དར་སྣ་ཚོགས་དཀར་དམར་འདྲེས་པའི་དར་ 
གྱི་འདོ་ལིའི་སྟེང་དུ་བཞག་སྟེ། དེ་མ་ཐག་ཏུ་མཁའ་འགྲོ་སྡེ་བཞི་དང་རང་དང་བཅས་པའི་ 
ངག་ཏུ། ཚིག་བདུན་གསོལ་འདེབས་དང་བསྙེན་པ་བཛྲ་གུ་རུ་མ་ཎི་རྒྱུན་མ་བཅད། 
སེམས་ བདེ་ བ་ ཆེན་ པོ་ བཟང་ ངན་དེར་ འཛིན་མི་ཤེས་པའི་འོད་གསལ་ གྱི་ ངོ་ བོ་ རུ་ 
འབྱམས་ཀླས་ཏེ་ཅི་ཡང་མ་ཡིན་པའི་སྐྱེ་མེད་ནམ་མཁའ་ལྟ་བུ། དེའི་གདངས་གང་ཡང་མ་ 
འགགས་པའི་ལྷུན་གྲུབ་ཉམས་ཀྱི་རོལ་མོ་དག་པ་རབ་འབྱམས་སྤྲིན་གྱི་འཁོར་ལོའི་
བཀོད་པ་བསམ་གྱིས་མི་ཁྱབ་པ་ཤར་བ་ཡིན་ནོ། །དེ་ནས་མི་མངོན་ནམ་མཁའི་དབྱིངས་ 
སུ་ཇེ་མཐོ་ཇེ་མཐོར། ཐང་དཀར་རྒོད་པོས་གནམ་འཕང་བཅད་པ་ལས་མྱུར་བའི་ཟློས་ 
གར་མིག་འཕྲུལ་བསྒྱུར་བ་ལྟ་བུའི་ངང་དེར། སྐད་ཅིག་མ་གཅིག་གི་ཚེ་ས་ཆ་ཡུལ་ཁམས་
ངོ་མི་ཤེས་པ་ནམ་མཁའ་ཐང་ལ་ལྷུང་བ་ལྟ་བུའི་ཐང་ཆེན་པོའི་དཀྱིལ་དུ་བྲག་རི་སྙིང་གི་ 
དབྱིབས་དང་འདྲ་བ་ལ། ཕྱོགས་ཐམས་ཅད་རི་དམར་པོ་ཁྲག་གིས་བྲན་པ་ལྟ་བུའམ་ 
མཚོན་ཆ་གནམ་དུ་གཟེངས་པ་ལྟ་བུ། ནམ་མཁའ་ནས་འཇའ་ཚོན་འོད་ལྔའི་གུར་ཡང་ 
ཕུབ་པ། རྨ་བྱ་དང་། ཀ་ལནྡ་དང་། ཀ་ལ་པིངྐ་སོགས་བྱ་རྣམས་ལྡིང་ཞིང་ རྩེད་འཇོར་
161

༄༅། །ཟངས་མདོག་དཔལ་རིའི་མཐོང་སྣང་སྐོར།
རོལ་བ། སྣང་བ་བསྒྱུར་ནུས་པའི་སྤོས་ཀྱི་དྲི་ཞིམ་པོས་ཁྱབ་པ། ས་ཕྱོགས་ཐམས་ཅད་མེ་ 
ཏོག་དཀར་སེར་དམར་ལྗང་སྔོན་པོ་སྣ་ལྔའི་ཚོན་མཛེས་པ་སྐྱེ་བ་ཞིག་མངོན་སུམ་དུ་ 
མཇལ་བྱུང་། ཡང་རི་སྔོན་པོ་བཻཌཱུརྱའི་མདོག་ལྟ་བུ་ཤིན་ཏུ་ཡིད་དུ་འོང་ བ་ ཞིག་ ཀྱང་ 
མཇལ། སེམས་ལ་དད་པ་དང་དག་སྣང་བསམ་གྱིས་མི་ཁྱབ་པ་རྒྱུད་ལ་སྐྱེས། ངག་ཏུ་བླ་ 
མའི་རྣལ་འབྱོར་དང་ཚིག་བདུན་གསོལ་འདེབས། སྔར་སྒྲོལ་མ་དཀར་མོའི་ཞལ་ནས་ 
གསུངས་པའི་གསོལ་འདེབས་ སོགས་བར་མ་ཆད་བཞིན། ལུས་ཀྱིས་ ཀྱང་ ཕྱག་དང་ 
མཎྜལ་བྱས་པ་ཡིན། ས་ཕྱོགས་དེ་ནི་རྔ་ཡབ་ཟངས་མདོག་དཔལ་གྱི་རི་བོ་ཞེས་བྱ་བ་དེ་
ཉིད་ཡིན་པར་འདུག
བྲག་རི་དེ་ཡི་སྐེད་པ་ཙམ་ཞིག་ན་ལྷུན་མཉམ་ཡངས་པ་ཆེན་པོའི་ཕོ་བྲང་རྔ་ཡབ་ 
པདྨ་འོད་ཀྱི་གཞལ་ཡས་ཁང་། རྒྱུ་སྤྲུལ་པའི་གཙུག་ལག་ཁང་དེ་ནི་རིན་པོ་ཆེའི་སྣ་ལྔ་ལས་ 
གྲུབ་པ་རང་བྱུང་ལྷུན་གྱིས་གྲུབ་པའི་དཀྱིལ་འཁོར་ཕྱི་ནས་ནང་གསལ་བ་ནང་ནས་ཕྱི་ 
གསལ་བ། འཇའ་ཚོན་གྱི་དྲྭ་བ་བསྒྲིགས་པ་གྲུ་བཞི་སྒོ་བཞི་ཁྱམས་དག་ནའང་ནང་
གསེས་སུ་གཙུག་ལག་སྟོང་ཕྲག་ལས་ཀྱང་ལྷག་པ། དེ་ན་རིག་འཛིན་དང་དཔའ་བོ་མཁའ་ 
འགྲོའི་ཚོགས་བསམ་གྱིས་མི་ཁྱབ་པ་དང་བཅས་པའོ། །བུ་མོ་ང་རང་དང་པོ་ཤར་གྱི་སྒོ་
དེར་སླེབས། དེར་བུད་མེད་བཞི་པོས་སྣ་ཚོགས་དར་གྱི་གོས་འཇའ་ཤར་བ་ལྟ་བུ་ཞིག་ 
བསྐོན་ཏེ་བཞག གྲོགས་མོ་རྣམས་ནི་གར་སོང་ཆ་མེད་གྱུར། དེ་ནས་ཤར་གྱི་སྒོ་མ་དེས་ 
ཁྱོད་སུ་ཡིན་ཟེར། ང་འཇིག་རྟེན་མི་ཡུལ་དུ་ཡོད་པའི་ཁྲོམ་དགེའི་བུ་མོ་ཟླ་བ་སྒྲོལ་མ་ 
ཡིན། དགོས་ཆེད་ཅིའི་ཕྱིར་ཞིང་འདིར་འོང་ཟེར། བདག་གིས་སེམས་ཅན་ཐམས་ཅད་
162

༄༅། །ཟབ་གཏེར་ཆོས་ཀྱི་མཛོད་ཁང་།
ཀྱི་དོན་བསྒྲུབ་ཕྱིར་རྔ་ཡབ་དཔལ་གྱི་རི་བོ་ལ་ཨོ་རྒྱན་མཚོ་སྐྱེས་རྡོ་རྗེ་དང༌། རིག་འཛིན་ 
དཔའ་བོ་མཁའ་འགྲོའི་ཚོགས་རྣམས་མཇལ་དུ་འོང་བ་ཡིན། ཞུས་པས་མཁའ་འགྲོ་
དེས། ཁྱོད་རྡོ་རྗེ་ཕག་མོས་བྱིན་གྱིས་རློབས། །འགལ་རྐྱེན་ཚེ་ཡི་བར་ཆད་སོལ། །འཆི་ 
མེད་རྡོ་རྗེའི་དབང་ཐོབ་ནས། །འགྲོ་དོན་དཔག་མེད་འགྲུབ་པར་ཤོག །གསུངས་སོ། །
དེའི་ཚེ་ཤར་སྒོ་ཤེལ་གྱི་སྒོ་མོའི་སྒོ་སྟེང་ན་དེ་བཞིན་གཤེགས་པའི་སྐུ་དང་མཐོང་
བ་རང་གྲོལ་གྱི་ཡི་གེ་བཅས་འབུར་དུ་དོད་པ་སྒོ་ཡི་གཡས་གཡོན་ན། རིན་པོ་ཆེའི་གཡུ་
འབྲུག་སྔོན་མོ་གཡས་འཁྱིལ་དུ་ཡོད་པའི་ལག་ན་ནོར་བུ་སྣ་ཚོགས་བཟུང་བ། དེ་ལ་ངོ་
མཚར་མཐོང་བའི་ལྟད་མོ་ཁྱད་པར་ཅན་ཡིད་འཕྲོད་པ་ཞིག་འདུག མཁའ་འགྲོ་དེས་ཕྱག་
གཡས་པས་ནོར་བུ་ཆུ་ཤེལ་ལས་གྲུབ་པའི་ལྡེ་མིག་མཐོ་གང་བ་ཙམ་ལ་གསང་བ་འཕྲུལ་
གྱི་བརྡ་ཡིག་རང་བྱུང་དུ་ཡོད་པ་ཞིག་གིས་སྒོ་ཤག་གིས་ཕྱེས། ནང་དུ་སོང་བས་རིན་པོ་ཆེ་
ལས་གྲུབ་པའི་སྐས་ཆེ་བ་གཅིག་འདུག དེ་ནས་ཡར་སོང་། གཞལ་ཡས་ཁང་གཅིག་ན།
ཁྲིའུ་ཆུང་ལ་རྒྱལ་ཚབ་བྱམས་པ་མི་འགྱུར་དབུ་སྐྲ་ཐོར་ཚུགས་དང༌། དར་དཀར་པོའི་
བེར་དང་རིན་པོ་ཆེའི་རྒྱན་དུ་མས་སྤྲས་པ། ཕྱག་གཡོན་ན་ཤེལ་དཀར་པོའི་ཕྲེང་བ་ཆེ་ཆུང་
མཐེ་བོང་ཙམ་ཞིག་བརྒྱ་དང་བརྒྱད་བགྲང་བཞིན་འཁོར་དུ་མཁའ་འགྲོ་མ་དར་དཀར་ 
པོའི་ ན་ བཟའ་ ཅན་ བརྒྱ་ ཕྲག་ མང་ པོས་ བསྐོར་ ཞིང་ འདོད་ ཡོན་ ཚོགས་ ཀྱི་ འཁོར་ ལོ་ 
བསྐོར། རྡོ་རྗེ་ལས་བྱེད་མ་གོས་སྔོན་པོ་ཅན་གྱིས་ཕྱོགས་བཞིའི་ནམ་མཁར་ཚོགས་ཕུད་ 
སྟོབས་ཏེ་བཞུགས་འདུག བུ་མོ་རང་ཡང་དེའི་གྲལ་མཐའ་ནས་ཕྱག་གསུམ་འཚལ་ཡིད་ 
པའི་
ལ་ ཅི་ དྲན་ གྱི་ སྨོན་ ལམ་ བཟང་ པོ་བཏབ། བླ་མའི་མདུན་སོང་ནས་ཡི་ གེ་ བརྒྱ་ པའི་
163

༄༅། །ཟངས་མདོག་དཔལ་རིའི་མཐོང་སྣང་སྐོར།
བཤགས་སྦྱངས་དང་མཎྜལ་ཚོམ་བུ་བདུན་མ་ཕུལ། བླ་མའི་གཡས་ཟུར་ནས་མཁའ་འགྲོ་ 
མ་གཅིག་གིས་ལོ་རྒྱུས་ཞིབ་དྲིས་བྱེད་པར། རང་ནས་ཡིན་ལུགས་ཀྱི་སྐད་ཆ་རྣམས་དྲང་ 
པོར་ཞུས་པས་བླ་མས་ཐུགས་མཉེས་ཚོར་ཆེན་པོ་མཛད། ཚོགས་ཀྱི་དགའ་སྟོན་ལ་རོལ།
ཡང་ཕྱིར་བུད་བྱས་ཏེ་གཞལ་ཡས་ཁང་གཅིག་ཏུ་སོང་བས་བུད་མེད་སྔོན་མོ་གཅིག་གིས་ 
ལམ་སྣ་མཛད། དེར་བཞུགས་ཀུན་གྱིས་སྨད་ཕྱོགས་ཀྱི་རིགས་ཅན། མཁའ་འགྲོ་ཞིག་ལ་ 
ཁྲུས་མཛད་ནས་འདུག །རང་གིས་ཀྱང་ཐོབ། དེའི་དབུས་ཁྲི་མཐོ་བ་ཞིག་ལ་དར་དམར་ 
པོའི་གདན་ཁྱད་པར་དུ་འཕགས་པ་ཞིག་བཏིང་བའི་སྟེང་དུ་མདོ་སྔགས་བསྟན་པའི་
སྒྲོན་མེ། རིག་འཛིན་བྱེ་བའི་གཙུག་ཕུད། མཁས་གྲུབ་འགྲན་ཟླ་དང་བྲལ་བའི། ཀུན་
གཟིགས་འཇམ་དབྱངས་མཁྱེན་བརྩེའི་དབང་པོ་སྐུ་གཟི་བརྗིད་ཆེ་ཞིང་ལང་ཚོ་བཅུ་དྲུག་ 
ལོན་པའི་ན་ཚོད། སྐུ་ལ་ཆོས་གོས་རྣམ་པ་གསུམ་དབུ་ལ་སྡེ་སྣོད་གསུམ་ཞུ་གསོལ་བ། 
ཕྱག་ན་རྡོ་རྗེ་དང་དྲིལ་བུ་བསྣམས་པ། འཁོར་དུ་དཔའ་བོ་དང་མཁའ་འགྲོ་རྣལ་འབྱོར་མ་ 
བརྒྱ་ཕྲག་ལྷག་ཙམ་གྱིས་བསྐོར་བ་ཞིག་མཇལ། སྔར་ལྟར་ཕྱག་མཆོད་མཎྜལ་དང་། དར་
དཀར་པོའི་དྲི་མ་མེད་པ་གཅིག་གིས་མཇལ་དར་བྱས། རང་ནུས་ཀྱིས་སྨོན་ལམ་བཏབ། 
བླ་མ་ཐུགས་རྒྱུད་རྩུབ་ཧྲག་གེ་བའི་ཚུལ་སྟོན་མཛད་པ་ཞིག་རེད། མོ་ལ་གསུང་མཛད་ཚིག་ 
གཅིག་མི་བྱེད་པར་མི་གཟིགས་པའི་ཚུལ་བྱེད་ཀྱིན་འདུག
དེ་ནས་ཡང་གཞལ་ཡས་ཁང་གཅིག་ཏུ་སླེབས། སྒོ་སྲུང་བུ་མོ་ལོ་བཅོ་ལྔ་ཙམ་ལས་ 
མ་ལོན་པ་གཅིག་འདུག ཕར་ངོ་མི་ཤེས་ཀྱང་ཚུར་དགའ་སྤྲོ་ཕ་མ་བུ་དང་ཐུག་པ་ལྟ་བུ་ 
ཞིག་བྱེད། དེའི་ནང་དུ་གདན་དམའ་བའི་སྟེང་དུ་དར་ལྗང་གི་འབོལ་བརྩེགས་པའི་སྟེང་།
164

༄༅། །ཟབ་གཏེར་ཆོས་ཀྱི་མཛོད་ཁང་།
རྡོ་རྗེ་ཕག་མོའི་སྐྱེ་བ་སྡེ་དགེ་ཕྱོགས་ཀྱི་མཁའ་འགྲོ་གཡུ་ལྷ་ཟེར་བ་གཅིག་བཞུགས་ 
འདུག །དབུ་སྐྲ་དར་ནམ་མཁའི་མདོག་ཅན་གྱིས་དཀྲིས་ཤིང་ཕྱག་ཏུ་བེ་བུམ་ཆུང་ངུ་ཞིག་
བསྣམས་ནས་བར་དོའི་རྩ་ཚིག་གསུང་བཞིན་བཞུགས། འཁོར་དུ་མཁའ་འགྲོ་མ་བཅུ་
དྲུག་ཙམ་ཞིག་འདུག །རང་གིས་ཀྱང་ཕྱག་དང་རྒྱ་གར་གྱི་ཙནྡན་དཀར་པོ་ལས་གྲུབ་པའི་ 
སྤོས་ཀྱི་མཆོད་པ་ཡང་བྱས། རང་ལ་བདུད་རྩི་ལྔ་ལས་གྲུབ་པའི་སྤོད་དང་སྦྱར་བའི་ཟས་ 
བཟང་པོ་བྱིན། མི་ཡུལ་ལོ་རྒྱུས་ཕན་ཚུན་གསུང་གླེང་དུ་མ་མཛད། སླར་ཁྱོད་ཕོ་བྲང་འདི་ 
ཡི་དབུས་ཀྱི་རྒྱ་མཐོངས་ན་ཐེམ་སྐས་བཞི་ཡོད་པའི། སྐས་ནག་པོའི་ནང་ནས་མ་འགྲོ། 
འགྲོ་ན་དུག་སྤྲུལ་གདུག་པ་ཅན་དང་སྲིན་པོའི་འཚེ་བ་ཡོད། དེ་བས་ཐེམ་སྐས་ལྗང་གུ་ལ་
གཏོད་དེ་སོང་གསུངས། ཡང་སོང་བས་གཞལ་ཡས་ཁང་གཅིག་ན་བུད་མེད་སྐྲ་སྐྱ་སེར་དུ་
སོང་བ་རྒས་ཉམས་ཅན་ཞིག་ལ་མཁའ་འགྲོ་མ་ཉིས་བརྒྱ་ཙམ་ཞིག་གིས་བསྐོར་མཁའ་
འགྲོ་རྣམས་ཀྱིས་ཀར་གླིང་ཞི་ཁྲོ་དང་དྲི་མེད་བཤགས་རྒྱུད་གསུངས་ནས་བཞུགས། གཙོ་
མོ་དེས་རླུང་བུམ་ཆེན་བཟུང་ནས་རླུང་རོ་བསལ་བས་སྦྲུལ་དང་སྦལ་བ་ཉ་སོགས་ཆུ་
གནས་ཀྱི་སྲོག་ཆགས་དུ་མ་སྐྱུག་བཞིན་ལ། དེ་རྣམས་ཀྱི་རོ་ལས་འཇའ་ཚོན་དཀར་སེར་
དམར་ལྗང་ཤར་ཏེ། རྣམ་ཤེས་དག་པའི་ཞིང་དུ་འདྲེན་པར་འདུག །དེའི་མཚན་མཁའ་
འགྲོ་དབང་མོ་ཞེས་བྱ་དེ་ཉིད་ཡིན་པར་འདུག །སྔར་ལྟར་ཕྱག་མཆོད་པ་བྱས། སྐུ་མདུན་ 
དུ་སོང་ནས་བྷནྡྷུའི་ཕྲེང་བ་གཅིག་བདག་གི་མགོ་ཐོག་ཏུ་བཞག་སྟེ། ཅུང་ཞིག་བཞད་དེ་ 
སུ་ཡིན་གྱི་གསུང་གླེང་ཉུང་ངུ་མཛད། ཡང་གཞལ་ཡས་ཁང་གཅིག་ན། དར་གྱི་གདན་ལ་ 
དྷཱ་ཀི་མ་ཞི་བའི་ལྷ་མོ་སྐུ་མདོག་དཀར་ལ་ལྷ་རྫས་ཀྱི་ན་བཟའ་གསོལ་བ། འཁོར་དུ་
165

༄༅། །ཟངས་མདོག་དཔལ་རིའི་མཐོང་སྣང་སྐོར།
མཁའ་འགྲོ་མ་བདུན་ཙམ་ཞིག་གིས་བསྐོར་བ་གཅིག་མཇལ། རང་གི་ཕྱག་མཆོད་བྱས།
མཁའ་འགྲོ་དེས། འཕགས་པ་སྤྱན་རས་གཟིགས་ཀྱི་ཐུགས་རྒྱུད་བསྐུལ་བའི་གསོལ་ 
འདེབས་དང༌། མ་ཎི་འབྲུ་དྲུག་དང་འབྲེལ་བའི་གསོལ་འདེབས་སྨོན་ལམ་ཤིན་ཏུ་སྙན་པ་ 
ཞིག་གསུངས་ཀྱང༌། སྐབས་འདིར་ཡི་གེ་མང་དོགས་ནས་མ་བྲིས། ཡང་སྒོ་ཤར་དུ་བསྟན་
པའི་གཞལ་ཡས་ཁང་ཤིན་ཏུ་མཛེས་པ་ཞིག་ན། ཌཱཀྐི་འབུམ་གྱི་གཙོ་མོ་མཁའ་འགྲོ་ཡེ་ 
ཤེས་མཚོ་རྒྱལ་སྐུ་ལ་ལྷ་རྫས་དྲི་མ་མེད་པའི་དར་གྱི་ན་བཟའ་དང་། རིན་པོ་ཆེའི་རྒྱན་སྣ་
ཚོགས་པས་མཛེས་པར་སྤྲས་པ། དབུ་སྐྲ་གནག་སྣུམ་དུ་འཁྱིལ་བ་རུས་པ་དང་རིན་པོ་
ཆེའི་རྒྱན་སོགས་བརྗོད་དུ་མེད་པའི་གཟུགས་མཛེས་པ་བལྟ་ན་སྡུག་པ་ཞིག་ལ་འཁོར་དུ་
ཡེ་ཤེས་མཁའ་འགྲོ་མ་སྟོང་ཕྲག་དུ་མས་བསྐོར་ཏེ། བླ་མ་རིག་འཛིན་འདུས་པ་དང་། ཡི་
དམ་དཔལ་ཆེན་འདུས་པ། མཁའ་འགྲོ་བདེ་ཆེན་རྒྱལ་མོའི་ཚོགས་འཁོར་བསྐོར་ནས་ 
བཞུགས་འདུག རང་ ཡང་དེའི་ཚོགས་གྲལ་དུ་སོང་ནས་ཕྱག་མཆོད་སྔར་ལྟར་བྱས་པས་ 
ཐུགས་དགྱེས་ཚོར་མཛད་ལོ་རྒྱུས་རྣམས་ཞིབ་གསལ་ཞུས།
འདི་ནས་ཡར་སོང་དང་ཨ་ཁུ་ཉིད་དང་མཇལ་སྣ་ཞིག་ཀྱང་བདག་གིས་བཏང་།
སྒོ་སྲུང་ཤིན་ཏུ་བཙན་པོ་ཡོད་ཕྱིར་ཐར་དཀའ་གསུངས། ཡར་ཡར་སོང་བས་ཕོ་བྲང་ཤིན་ 
ཏུ་འཇིགས་ལ་རྔམ་པ་སྣང་བ་ཚ་ཟིང་ཟིང་དུ་འགྱུར་ནུས་པ། མི་ལྤགས་ཀྱི་བླ་བྲེ་བརྒྱངས་ 
པ༑ སྦྲུལ་གྱི་ཐག་པ་བྲེས་པ། མི་མགོ་སྐམ་པོ་རློན་པ་རྙེད་རྙིད་སྐྲ་དང་བཅས་པ་འཕྱང་བ། 
རེ་འབྱམས་ནག་པོའི་ལྤགས་པས་ཡོལ་བ་བྱས་པའི་དཀྱིལ་ན། ཤེལ་མུན་ནག་གི་མདོག་
ལྟ་བུའི་ཁྲི་ལ། རྣལ་འབྱོར་པ་དཔའ་བོ་ནམ་མཁའ་འོད་གསལ་ཞེས་བྱ་བ་སྐུ་མདོག་སྨུག་
166

༄༅། །ཟབ་གཏེར་ཆོས་ཀྱི་མཛོད་ཁང་།
ནག་རལ་པ་ཐོར་ཚུགས་རྡོ་རྗེའི་རྩེཪ་གཡུ་ཡི་ཕྲ་ཅན་སྙན་ལ་དུང་གི་ཝང་མིག གོས་ 
དཀར་ཅན་ཕྱག་ན་ཌཱ་མ་རུ་དང་མི་རྐང་གི་གླིང་བུ་ཐོགས་པ། ཤིན་ཏུ་གཟི་བྱིན་བཟོད་པར་ 
དཀའ་བ། འཁོར་ དུ་བེར་ནག་པོའི་གོས་ཅན་དྲུག་གིས་བསྐོར་བ། རལ་བ་ནག་ར་ལེ། 
ཁ་ངོ་ནག་དུང་ངེ་བ། རབ་ཏུ་ཁྲོས་པའི་ངང་ཚུལ་ཅན་ཤ་སྟག་བཞུགས། དེ་ལ་ཕྱག་མཆོད་ 
བྱས་སྨོན་ལམ་བཏབ། ཡང་སོང་བས་སྒོ་སྲུང་བུད་མེད་དཀར་མོ་དར་དང་རུས་པའི་རྒྱན་ 
གྱིས་བརྒྱན་པ་གཅིག་མཇལ། མཚན་ནོར་འཛིན་སྒྲོན་མ་ཟེར། རང་དང་ཚེ་རབས་མང་པོ་ 
ལས་འབྲེལ་ཡོད་པ་ཞིག་རེད། གཞལ་ཡས་ཁང་དམར་སེར་འོད་ཀྱི་རང་བཞིན་ཅན་གྱི་ 
དབུས་སུ་ཤེལ་དམར་གྱི་ཁྲི་ཤིན་ཏུ་མཐོ་བ་ཞིག་ལ། དར་སྣ་ཚོགས་ཀྱི་འབོལ་གྱི་སྟེང་དུ།
ལྷ་ལྕམ་མནྡ་ར་བ་སྐུ་མདོག་དམར་སྨུག་ཕྱག་གཡས་ན་མདའ་དར་དང་གཡོན་ཚེ་བུམ་ 
འཛིན་པ། དར་གྱི་ཨངྒ་རག་དང་རུས་པ་དང་རིན་པོ་ཆེའི་རྒྱན་གྱིས་སྤྲས་པ། འཁོར་དུ་ཡེ་ 
ཤེས་ཀྱི་མཁའ་འགྲོ་མ་བརྒྱ་ཕྲག་གཅིག་གིས་བསྐོར་བ་གཙོ་མོས་རྡོ་རྗེ་མི་ཤིགས་ན་དཱའི་ 
རོལ་མོའི་གླུ་དབྱངས་ལེན་ཅིང་བཞུགས་པ་ལ་སྔར་ལྟར་ཕྱག་མཆོད། སྒྲོལ་མས་གསུངས་ 
པའི་གསོལ་འདེབས་བཏོན། དད་པ་བསམ་གྱིས་མི་ཁྱབ་པ་སྐྱེས། ཚོགས་གྲལ་ནས་ཡར་ 
སོང་བས། བདག་གི་མགོ་ཐོག་ཏུ་ལྷ་ལྕམ་གྱིས་ཕྱག་གཡས་པའི་ཚེ་མདའ་བཅས་བཞག་
ནས།
ཧཱུྃ༔ ཨུ་རྒྱན་ཡུལ་གྱི་ནུབ་བྱང་མཚམས༔ སོགས་ནས། བྱིན་གྱིས་བརླབ་ཕྱིར་ 
གཤེགས་སུ་གསོལ༔ གནས་མཆོག་འདི་རུ་བྱིན་ཕོབ་ལ༔ སྒྲུབ་མཆོག་འདི་ལ་དབང་ 
བཞི་བསྐུར༔ དུས་མིན་འཆི་བའི་བར་ཆད་སོལ༔ འཆི་མེད་ཚེ་ཡི་དངོས་གྲུབ་སྩོལ༔ ཅེས་
167

༄༅། །ཟངས་མདོག་དཔལ་རིའི་མཐོང་སྣང་སྐོར།
གསུངས། ཡང་ཡར་སོང་བས། ཁང་བཟང་ཡིད་དུ་འོང་བ་གཅིག་འདུག །དེའི་ཤར་ན་སྒོ་ 
མོ་བཅུ་གཉིས། ལྷོ་ན་སྒོ་མོ་བཅུ་གཉིས། ནུབ་ན་སྒོ་མོ་བཅུ་གཉིས། བྱང་ན་སྒོ་མོ་བཅུ་ 
གཉིས། ཤར་ཕྱོགས་ཀྱི་སྒོ་དང་སྒོ་མོ་ཐམས་ཅད་ཤེལ། ལྷོ་ཕྱོགས་ཀྱི་སྒོ་དང་སྒོ་མོ་ཐམས་ 
ཅད་གསེར། ནུབ་ཕྱོགས་ཀྱི་སྒོ་དང་སྒོ་མོ་ཐམས་ཅད་པདྨ་རཱ་ག བྱང་ཕྱོགས་ཀྱི་སྒོ་དང་སྒོ་མོ་ 
ཐམས་ཅད་གཡུ་ལས་གྲུབ་པ་ཤ་སྟག་རེད། ཤར་གྱི་ཕྱོགས་ན་འགྲོ་བ་འདྲེན་པའི་ལྷ་མོ་བཅུ་ 
གཉིས། ལྷོ་ཕྱོགས་ན་ཐར་ལམ་སྟོན་པའི་ལྷ་མོ་བཅུ་གཉིས། ནུབ་ཀྱི་ཕྱོགས་ན་འབར་ 
བ་མེ་ཡི་ལྷ་མོ་བཅུ་གཉིས། བྱང་གི་ཕྱོགས་ན་བདུད་ལས་རྒྱལ་བའི་ལྷ་མོ་བཅུ་གཉིས།
ཐམས་ཅད་ཀྱང་ཕྱོགས་མདོག་གི་ན་བཟའ་གསོལ་ཞིང་བཞུགས། ཕྱི་ཡི་སྒོ་ལྕགས་ནི་ 
གསེར་ལས་བྱས་པ་ཕུ་དུང་ཙམ་སྟེ་མཁའ་འགྲོ་མ་ཞིག་གིས་སྒོ་ཕྱེས་ནས་མངག བྱང་གི་ 
སྒོ་དེ་ཕྱེས་ནས་སོང་། ནང་ན་ཀ་བ་བརྒྱ་དང་བརྒྱད་ཅུ་ཡོད་པ། མཁའ་འགྲོ་མ་བརྒྱ་ 
དང་བརྒྱད་ཅུ་དར་དང་རུས་པའི་རྒྱན་གྱིས་སྤྲས་པ་ཐམས་ཅད་ཀྱིས་དབྱངས་གཅིག་ཏུ།
ཧྲཱིཿ༔ མ་བཅོས་སྤྲོས་བྲལ་བླ་མ་ཆོས་ཀྱི་སྐུ༔ བདེ་ཆེན་ལོངས་སྤྱོད་བླ་མ་ཆོས་ཀྱི་རྗེ༔ 
པད་སྡོང་ལས་འཁྲུངས་བླ་མ་སྤྲུལ་པའི་སྐུ༔ སྐུ་གསུམ་རྡོ་རྗེ་འཆང་ལ་ཕྱག་འཚལ་ལོ༔ 
སྐུ་ནི་མི་འགྱུར་ཀུན་ཏུ་བཟང་པོའི་སྐུ༔ གསུང་ནི་མི་འགག་རང་བྱུང་འགྲོ་བ་འདྲེན༔ 
ཐུགས་ནི་མི་གཡོ་སྨྲ་བསམ་བརྗོད་ལས་འདས༔ སྐུ་གསུང་ཐུགས་ལྡན་པདྨ་རྒྱལ་ལ་ 
བསྟོད༔ འཕགས་ཡུལ་པཎ་ཆེན་བོད་ལ་ཐུགས་རྗེ་ཆེ༔ མཚོ་སྐྱེས་རྡོ་རྗེ་སྐྱེ་འཆི་བགྲེས་ 
རྒུད་བྲལ༔ ད་ལྟ་གདུག་པའི་སྲིན་ཚོགས་ཆོས་ལ་བསྒྱུར༔ རྗེ་བཙུན་པདྨ་ཐོད་ཕྲེང་རྩལ་ 
ལ་བསྟོད༔ ཨོཾ་ཨཱཿཧཱུྃ་བཛྲ་གུ་རུ་པདྨ་སིདྡྷིཧཱུཾ༔ མ་ཧཱ་གུ་རུ་པདྨ་ཐོད་ཕྲེང་རྩལ་ལ་ན་མོ་ཧཱུཾ༔
168

༄༅། །ཟབ་གཏེར་ཆོས་ཀྱི་མཛོད་ཁང་།
ཞེས་རོལ་མོའི་སྒྲ་དང་བསྒྲགས་ཏེ་གར་གླུ་ངན་སོང་རང་གྲོལ་ཞེས་བྱ་བ་དེ་ཉིད་ལེན་ཅིང་ 
བཞུགས་འདུག་པས་རང་གིས་དད་སྤྲོ་ཚད་ལས་འདས་པ་བྱུང་། ཡང་སོང་བས་ཕོ་བྲང་
གཅིག་ན། བུད་མེད་དཀར་མོ་གོས་ཆེན་དཀར་པོའི་གཟན་དང་ཤམ་ཐབས་དཀར་པོ་
མནབ་པ་ཤེལ་དམར་པོའི་ཕྲེང་བ་ཕྱག་ན་བཟུང་བ། མཚན་ལ་དགེ་སློང་མ་ཀུན་དགའ་ 
སྨོན་ལམ། མཁའ་འགྲོ་མ་ལས་ཀྱི་དབང་མོ་ཆེ་ཞེས་བྱ་བ་དེ་ཉིད་ཡིན་པར་འདུག བདག་ 
ལ་ཐུགས་རྗེ་མཉེས་མཉེས་མཛད། ཡོལ་བ་དར་གྱི་རྒྱན་ལྡན་དེ་ཕྱེ་ནས། བདག་ཀྱང་ཕོ་ 
བྲང་དབུས་སུ་ཁྲིད། འཁོར་མཁའ་འགྲོ་མ་བདུན་ཙམ་ཞིག་བཞུགས། བདག་ལ་གདན་ 
དཀར་པོ་ཞིག་བཏིང་མཁའ་འགྲོ་དེ་ཡི་ཕྱག་ཏུ་ཚེ་མདའ་དཀར་པོ་ཞིག་བསྣམས་ནས།
བདག་གི་མགོ་ཐོག་ཏུ་བཞག་སྟེ།
ཨོཾ་དྲི་མ་མེད་པའི་དང་པོའི་ཚེ དཔལ་མཆོག་ཉི་ཟླ་ཁ་སྦྱར་ཁུགཿ འཕོ་བ་མེད་པ་ 
བདེ་ཆེན་ཚེ༔ འོད་ལུས་དྭངས་མའི་དཔལ་དུ་ཁུག འགྲོ་འོང་མེད་པ་རྒྱུན་གྱི་ཚེ རྟག་ 
བརྟན་མི་ཤིགས་ཀློང་དུ་ཁུགཿ བསྐུས་ཕྲོགས་ཉམ་རལ་རྣམ་རྟོག་ཚེ༔ མི་རྟོག་ཡེ་ཤེས་ 
གཤིས་སུ་ཁུགཿ འཁོར་འདས་ལམ་སྣང་འཁྲུལ་པའི་ཚེ༔ ཡེ་ཡིན་རང་བབས་ངང་ དུ་ 
ཁུགཿ འགགས་པ་མེད་ན་རྒས་རྒྱུ་མེད འགག་མེད་རྒས་མེད་ཚེ་ཡང་ཁུག སྐྱེ་བ་མེད་ 
ན་ཤི་རྒྱུ་མེདཿ སྐྱེ་མེད་འཆི་མེད་ཚེ་ཡང་ཁུགཿ ཨཱཿཨཱཿཨཱཿ ཞེས་གསུངས་ཏེ་ཁྱོད་འཇིག་ 
རྟེན་མི་ཡུལ་ནས་ཚུར་ཞིང་འདིར་འོང་བ་ལ་བལྟས་ན། ཤིན་ཏུ་སྐྱེ་བ་བཟང་པོ་ཞིག་ཡིན་ 
པར་འདུག ཁྱོད་སྙིང་རྗེ་གསུངས་ནས་བཤུམ། བུ་མོ་ཨ་དཔལ་ཟེར་བ་དེ་ གྲོགས་ལ་ 
མངག་ཐུར་དུ་འདིར་ཤོག་གསུངས་ནས་ང་ཕྱིར་བསྐྱལ། དེ་ནས་རྗེ་བཙུན་སྒྲོལ་མ་དཀར་
169

༄༅། །ཟངས་མདོག་དཔལ་རིའི་མཐོང་སྣང་སྐོར།
མོ་དེས་བདག་ལ་གསུངས་པ། ད་བུ་མོ་ཟླ་བ་སྒྲོལ་མ་ཁྱོད་འཇིག་རྟེན་མི་ཡུལ་ནས་ཚད་ 
བཙུགས་ཏེ་ཞིང་འདིར་ཁྲིད་འོང་མི་ང་རང་ཡིན། ད་དུང་ཨུ་འུ་གཉིས་དཔལ་རི་ལ་འདུག་ 
པའི་དུས་ལ་ནི་མ་བབས། ས་བཅུ་ལ་གནས་པ་རྣམས་ཀྱིས་སྤྱོད་ཡུལ་དུ་གྱུར་པའི་སྟེང་གི་
ལོངས་སྐུ་ཐུགས་རྗེ་ཆེན་པོ་དང་འཁོར་བྱང་ཆུབ་སེམས་དཔའ་དང༌། སེམས་མ་དཔག་ 
མེད་ཀྱིས་བསྐོར་ཏེ་ཆོས་ཐུགས་རྗེ་ཆེན་པོ་པདྨ་གར་དབང་གི་རྒྱུད་སྟོན་པའི་ངེས་པ་ལྔ་ 
ལྡན་གྱི་ཞིང་ངོ་། །དེའི་སྟེང་དུ་སྤྲོས་བྲལ་ཆོས་སྐུའི་ཞིང་ཁམས། གུ་རུ་པདྨ་གདོད་མའི་ 
མགོན་པོས། རང་སྣང་ལས་ཐ་མི་དད་པའི་སྟོན་འཁོར་དགོངས་པ་དབྱེར་མེད་ཀྱི་ཚོགས་ 
ལ༑ ཆོས་བརྡ་ཚིག་བློ་ཡུལ་དུ་འདས་པའི་མན་ངག་གསང་བ་ཆེན་པོའི་རྒྱུད། རྫོགས་པ་ 
ཆེན་པོ་ རིག་ པ་ རང་ ཤར་ གསུངས་ཏེ་བཞུགས་པའང༌། ད་ལྟ་མཇལ་བའི་སྐལ་པས་ 
དབེན། དུས་ནམ་ཞིག་ཚེ་མཇལ་ཆོག་པའི་སྨོན་འདུན་ཡང་ཡང་འདེབས། ཁྱོད་ཀྱིས་ང་
ཞིང་འདིར་འོང་ཡོད་པ་མ་སྨྲ་གསུངས། ང་ནི་སྙིང་གས་པ་ལྟ་བུའི་སྡུག་བསྔལ་དང་། 
སེམས་འཐོར་བ་ལྟ་བུའི་མྱ་ངན། ཅི་བསམ་འདི་དྲན་མེད་པའི་གཏད་མེད་སྣང་བ་ཟང་མ་ 
ཟི་གཅིག་ཏུ་གྱུར་ཏེ་མིག་རྡོལ་བ་ལྟ་བུའི་མཆི་མ་ཟག ད་ང་གུ་རུ་རིན་པོ་ཆེ་མཇལ་རུང་ 
ཡང་མཇལ་རྟེན་གསེཪ་དངུལ་མཎྜལ་དང་དར་ཙམ་ཡང་མེད་བསམས། དེ་མ་ཐག་ཏུ་ 
སྒྲོལ་མའི་མདའ་དར་ནས་དར་དཀར་པོ་ཤིན་ཏུ་རིང་བ་དྲི་མ་མེད་པ་ཞིག་གནང་། བདག་
ཐེ་ཚོམ་ཆེ་བས་མདའ་དར་ཟད་འགྲོ་སྙམ་ཡང་། སྒྲོལ་མས་འདི་ནི་ནམ་ཡང་ཟད་རྒྱུ་མེད་ 
པས་སེར་སྣ་མེད་གསུངས། ངུ་ས་འདི་ན་མིན་པས། གུ་རུའི་མདུན་དུ་སོང་ལ་ཞུ་རྒྱུ་ཅི་ 
ཡོད་ཞུས། ཁྱོད་ལ་གསེར་དངུལ་ནོར་བུ་ཅི་བྱིན་ཡང་མ་ཁྱེར། དར་སྔོན་པོ་གཅིག་ལ་
170

༄༅། །ཟབ་གཏེར་ཆོས་ཀྱི་མཛོད་ཁང་།
སྤྲུལ་པའི་སྐུ་ལྔའི་གཟུགས་བརྙན་ཡོད་པ་དེ་གནང་རོགས་ཞུས། སྔོན་གྱི་ལས་འཕྲོ་སད་ 
པ་དང་། འགྲོ་དོན་ཕྱོགས་མེད་འབྱུང་བ་དང་། ངན་སོང་གི་འགྲོ་བ་རྣམས་མཐོང་ཞིང་ 
དགེ་བསྐུལ་ནུས་པ། སྨོན་ལམ་གང་བཏབ་ངེས་པར་འགྲུབ་པ་ཞིག་ཞུས་གསུངས། 
དེ་ནས་ཡང་ཤེལ་དམར་པོའི་ཁང་པ་བྱུ་རུའི་ལག་གདུབ་ཀྱི་འཕར་ཁ་འཐེན་པ་ལྟ་བུ་
ལ༑ ལྡེ་མིག་མི་དགོས་པ་བརྡ་ཡིག་དམར་པོ་ཞིག་སྤུངས་པ་འདུག །སྒོ་ཁ་ན་བུད་མེད་སྐྲ་ 
དཀར་པོ་དུང་གི་མདོག་ལྟར་འདུག ཚེམས་ནི་གཅིག་ཀྱང་མ་ལྷུང་བ་མཚན་ལ་ཚེ་དབང་ 
འབར་མ་ཞེས་བྱ་བ་ཡིན་པར་འདུག བདག་ལ་ཚེ་འགུགས་རྒྱས་གདབ་མཛད། ཤེལ་རྡོ་ 
ཟུར་དྲུག་པ་གཅིག་གནང་། དེ་ཡང་མི་ཐུག་པའི་སྣང་བ་ཞིག་ཤར། འབྲས་ཀྱི་མཎྜལ། 
ཟུར་སྤོས་རྒྱའི་རི་མོ་ལྟར་བཀོད་པ་ཞིག་གི་རྩེར་བཞག ཡང་གཞལ་ཡས་ཁང་རྒྱ་ཆེ་བ། 
རྒྱུན་རིང་བ་དཔང་མཐོ་བ། ཆེ་ཆུང་ཚད་ལས་འདས་པ་ཞིག་ན། རྨ་བྱའི་གདུགས་བརྒྱ་ 
ཕྲག་དང་། དར་གྱི་རྒྱལ་མཚན། ཟ་འོག་གི་འཕན། ལྷ་རྫས་ཀྱི་བླ་བྲེ། ནོར་བུའི་ཏོག མུ་ 
ཏིག་གི་དྲ་བ་དྲྭ་ཕྱེད། མཆོད་པའི་ཚོགས་བསམ་གྱིས་མི་ཁྱབ་པ་དང་། ཁྱད་པར་དུ་མ་ཧཱ་ 
ག་ཎ་ཙཀྲའི་ཚོགས་ཀྱི་ལོངས་སྤྱོད་རི་ལྟར་སྤུངས་པ། རྫ་ལྟར་ཉིལ་བ། བདུད་རྩི་མཚོ་ 
ལྟར་འཁྱིལ་བ། དམ་རྫས་ཀྱི་ལོངས་སྤྱོད་ལྷ་ཆེན་འཕྲུལ་དགའི་སྤྱོད་ཡུལ་ལས་འདས་ 
པའི་དཔེ་མེད་ཀུན་ཏུ་བཟང་པོའི་མཆོད་སྤྲིན་མུ་མཐའ་མེད་པའི་འོད་ཟེར་ཀུན་ནས་འཕྲོ་ 
བའི་དཀྱིལ་འཁོར་དུ། བློ་ཡིས་དཔག་པར་དཀའ་བའི་ཁྲི་རྒྱ་ཁྱོན་ཆེ་ཞིང༌། ཁང་པ་ 
བརྩེགས་གསུམ་ཙམ་ལས་མཐོ་བའི་སྟེང་དུ་པདྨ་འདབ་མ་སྟོང་གིས་མཚོན་པའི་སྣ་ཚོགས་
དར་གྱི་འབོལ་གདན་སུམ་བརྩེགས་ཀྱི་སྟེང་དུ། སྐྱབས་གནས་རྒྱལ་བ་ཐམས་ཅད་འདུས་
171

༄༅། །ཟངས་མདོག་དཔལ་རིའི་མཐོང་སྣང་སྐོར།
པའི་ངོ་བོ་རྒྱལ་ཀུན་ཐུགས་ཀྱི་དབང་ཕྱུག་ཕྱོགས་བཅུའི་རྒྱལ་བ་ཀུན་གྱི་མཁྱེན་བརྩེ་ནུས་
གསུམ་གཅིག་ཏུ་བསྡུས་པ། གངས་ཅན་བོད་ཀྱི་ལྗོངས་ཀྱི་ལྷ་སྐལ་གཅིག་པུ། ཨོ་རྒྱན་གྱི་ 
གུ་རུ་པདྨ་ཐོད་ཕྲེང་རྩལ་འཆི་མེད་མཚོ་སྐྱེས་རྡོ་རྗེ་དེ་ཉིད། སྐུ་མདོག་དཀར་དམར་མདངས་
ལྡན་ཕྱག་གཡས་གཡོན་རྡོ་རྗེ་དང་བྷནྡྷུ་བདུད་རྩིའི་བཀང་བའི་ཚེ་བུམ་བསྣམས་པ། གྲུ་མོ་
གཡོན་ན་རྡོ་རྗེ་གསང་བའི་ཁ་ཊཱཾ་རྩེ་གསུམ་བརྟེན་པ། ཞབས་གཉིས་རྒྱལ་པོ་རོལ་སྟབས།
སྐུ་ལ་དར་ཟ་འོག་སྨུག་པོ་གཅིག་གི་བེར། དར་དམར་པོའི་ཤམ་ཐབས། ཆོས་གོས་དམར་
པོ་གསེར་གྱི་ལཉྫ་རིས་བརྩེགས་པ་དར་དཀར་པོ་པཉྩ་ལི་ཀས་ཟླ་གམ་དབུ་ལ་པདྨ་མཐོང་
གྲོལ་གསོལ་བ་ཞིག་མཛད་ལ། བདག་བུ་མོས་ཨོ་རྒྱན་ཆེན་པོའི་ཞལ་རས་མཚན་དཔེའི་
དཀྱིལ་འཁོར་བལྟ་བས་མི་ངོམས་པ་དེ་ཉིད་མཇལ་བའི་མོད་ལ། ད་ལྟའི་ཐ་མལ་གྱི་
སྣང་བ་བན་བུན་འདི་རང་འགགས་ཏེ་སྨྲ་བསམ་བརྗོད་པ་ལས་འདས་པ། ལྐུག་པས་བུ་
རམ་མྱོང་བ་ལྟ་བུའི་ཉམས་ཤིག་སྐྱེས། དགའ་སྐྱོ་འདྲེས་མ་ལྟ་བུའི་ངང་ལ་དར་གཅིག་
གནས།
ཡང་ཨོ་རྒྱན་ཆེན་པོ་དེ་ཡི་ཕྱོགས་བཞི་ན། སྣ་ཚོགས་དར་གྱི་གོས་ཅན། འོད་ཕུང་ 
སྒྱུ་མའི་ལུས་ཅན། བདེ་སྟེར་ཡེ་ཤེས་ཀྱི་ཌཱཀྐི་མ་བཞི་ཡིས། ཕྱོགས་བཞིར་ཚེ་མདའ་དང་། 
ཚེ་བུམ་བསྣམས་ནས་བརྡ་བསྟོད་གསུངས་བཞིན་བཞུགས། ཁྲི་དེའི་གཡས་ཕྱོགས་སུ་ཁྲི་ 
མཐོ་བ་གཅིག་ལ་འཕགས་པ་སྤྱན་རས་གཟིགས་དབང་། བྱང་ཕྱོགས་བོད་ཁ་བ་ཅན་ 
སྐྱོང་ཕྱིར་ཆོས་རྒྱལ་གྱི་ཚུལ་བཟུང་བ་སྲོང་བཙན་སྒམ་པོ་དང་། གནུབ་ནམ་སྙིང༌། དྭགས་ 
པོ་ཟླ་འོད་སོགས། དམ་པའི་སྐྱེ་རྒྱུད་དུ་མའི་ཕྲེང་བ་རིམ་བྱོན་གྱི་ཟློས་གར་རྗེ་བཙུན་
172

༄༅། །ཟབ་གཏེར་ཆོས་ཀྱི་མཛོད་ཁང༌།
ཐུགས་རྗེའི་མངའ་བདག་ སུམ་ལྡན་རྡོ་རྗེ་འཛིན་པ་ཆེན་པོ། འདྲེན་མཆོག་བདེ་ཆེན་རྡོ་ 
རྗེའམ་དྲི་མེད་མཁའ་སྤྱོད་དབང་པོ་དེ་ཉིད་སྐུ་གཟི་བརྗིད་སྔར་ལས་ལྷག་པ། ངུར་སྨྲིག་ 
གི་རྒྱལ་མཚན་གྱིས་བརྗིད་པ་དབུ་ལ་པཎ་ཞུ་གསོལ་བ། ཕྱག་ན་ཌཱ་མ་རུ་དང་དྲིལ་བུ་
བསྣམས་པ། དེ་ཕྱོགས་བཞིར་མཁའ་འགྲོ་མ་དཀར་མོ་བཞིས་ཕྱག་ན་མདའ་དར་སྔོན་པོ་ 
ཤ་སྟག་བསྣམས་པ། མདུན་དུ་མཁའ་འགྲོ་མ་ཁྲོ་མོའི་ཞལ་ཅན་མཐིང་ནག་དར་ཁྲའི་སྐ་
རགས་ཅན་མདའ་དར་སྔོན་པོ་བཟུང་བ་ཞིག་བཅས་མཇལ། གཡོན་གྱི་ཕྱོགས་ན་ཁྲི་སྟེང་དུ་ 
རྟོགས་ལྡན་འཇིགས་མེད་དཔའ་བོ། ཛ་ཀཿམཆོག་སྤྲུལ་རིན་པོ་ཆེའི་ཐུགས་ སྲས་ ལྷ་ 
བཙུན་ནམ་མཁའ་འཇིགས་མེད་ཀྱི་ཡང་སྲིད་བྱ་བྲལ་བ་རྫ་དཀོན་མཆོག་དེ་ཉིད་སྐུ་མདོག་ 
སྔོ་ནག་དཪ་གྱི་ ན་བཟའ་ལྷབ་ལྷུབ་དང་དབུ་ལ་པཎ་ཞུ་གསོལ་བ། ཕྱག་ན་བུམ་པ་ 
བསྣམས་པ། སྐུ་ཚེ་གཅིག་ལ་ཀ་ལྷུན་ཟུང་འཇུག་གི་གསང་ལམ་ནས་སྣང་བཞི་མཐའ་རུ་ 
ཕྱིན། བློ་སེམས་ཆོས་ཟད་དུ་སོང་བའི་གྲུབ་ཐོབ་ཀྱི་རྒྱལ་པོ་དེའི་ཕྱོགས་བཞིར་མཁའ་
འགྲོ་མ་དམར་མོ་བཞིས་མདའ་དར་དམར་པོ་བསྣམས་པ་དང་། མདུན་ན་མཁའ་འགྲོ་མ་ 
གཅིག་བཅས་བཞུགས། དཔའ་བོ་རིག་པ་འཛིན་པའི་ཚོགས། རྨ་བྱའི་དབུ་ཞྭ་གསོལ་བ་ 
སྟོང་ཕྲག་བཅུ་ཙམ་ཞིག་མཇལ། མཐའ་བསྐོར་དུ་མཆོད་ཡོན་ཞབས་བསིལ། མེ་ཏོག་ 
སོགས་ནས་ཞལ་ཟས་ཀྱི་བར་བྱེ་བ་ཕྲག་ཁྲིག་གིས་གཏམས་པ་དེ་རྣམས་ཀྱི་ལ་ལས་ཕྱག་
ཏུ་རྡོ་རྗེ་དྲིལ་བུ། ལ་ལས་ཅང་ཏེའུ། ལ་ལས་སིལ་སྙན། ལ་ལས་གསེར་གྱི་རྔ་བོ་ཆེ། ལ་ 
ལས་མཁར་རྔ། ལ་ལས་དུང་དང་། ལ་ལས་དུང་དམར། ཕྱོགས་བཞི་ན་དཀར་སེར་ 
དམར་ལྗང༌། ནུབ་ཀྱི་དུང་དམར་བྱུ་རུ་ལས་གྲུབ། ཌཱཀི་མ་གོས་དམར་སེར་ཅན་གཉིས་
173

༄༅། །ཟངས་མདོག་དཔལ་རིའི་མཐོང་སྣང་སྐོར།
ཀྱིས་གཉིས་འབུད། འགྲོ་ཀུན་གསང་སྔགས་ཀྱི་ལམ་དུ་མ་དབང་དུ་འདུས་པའི་དགོས་པ་
ཁྱད་པར་ཅན་ཡོད་གསུངས། རྐང་གླིང་མི་རྐང་གླིང་བུ་ཤ་སྟག་ལས་ཟངས་རག་ནི་མི་འདུག 
རྒྱ་གླིང་ནི་བརྒྱ་ཕྲག་ཙམ་ཞིག་ཀྱང་འབུད། མཆོད་ཡོན་ནི་བརྒྱ་ཡང་འདུག །མཆོད་དཔོན་ 
རྣམས་ཀྱིས་གོས་སེར་མནབས་ཤིང་ཕྲག་གཡོན་ན་དར་ཁྲ་རེ་བཀབ་འདུག །དེས་མཁའ་ 
འགྲོ་མ་ཞིག་ལ་དྲིས་ཏེ། འདི་ན་སྒྲུབ་ཆེན་གསུང་རྒྱུ་འདི་ཅི་རེད་ཞུས་པས། 
འདི་སྔ་འགྱུར་ཆོས་ཀྱི་སྙིང་པོ་བཀའ་བརྒྱད་བདེ་གཤེགས་འདུས་པའི་སྒྲུབ་མཆོད་ 
བྱེད་པ་རེད་གསུངས། ཚོགས་མང་རྣམས་བཞེངས། རང་ཡང་ ངོ་ཚ་འཇིགས་སྐྲག་བཅས་ 
ཕྱག་དགུ་ཕྲུགས་སུ་འཚལ་ཏེ། ཡར་སོང་ནས་ཀུན་མཁྱེན་མ་ཧཱ་གུ་རུའི་ཞབས་སྤྱི་བོར་ 
བླངས། རིན་པོ་ཆེ་སྣ་ཚོགས་ལས་གྲུབ་པའི་མཎྜལ་དང༌། དར་དཀར་པོ་དྲི་མ་མེད་ ཕ་
གཅིག་ཕུལ། ཨོ་རྒྱན་ཆེན་པོས་ཕྱག་བདག་གི་མགོ་ཐོག་ཏུ་བཞག་སྟེ་ཚིག་བདུན་གསོལ་ 
འདེབས། གསུངས་ནས་བཞུགས། ཨ་ཁུ་མཁའ་སྤྱོད་ནས། ཚེ་ལ་དབང་བ་ཚེ་མཐའ་ 
ཡས ཞེས་གསུངས་ཏེ་ཚེ་མདའ་བསྣམས་ནས་ཚེ་འགུགས་གསུངས། རྫ་དཀོན་མཆོག་ 
གིས། ཡེ་ཤེས་སྣང་བ་ལམ་མེ་བཿ འགྲོ་བའི་མར་མེ་ཡེ་ཤེས་སྒྲོནཿ གཟི་བརྗིད་ཆེན་པོ་ 
འོད་གསལ་བ སྔགས་འཆང་མངའ་བདག་རིགས་སྔགས་རྒྱལཿ །ཨཿཕཊཿ ཨཿཕཊཿ 
ཨཿཕཊཿ ཞེས་གསུངས། ང་རང་དར་དཀར་པོའི་གདན་ལ་པུས་བཙུགས་སུ་བསྡད་དེ། 
བསམ་པ་མ་བདེ་བར་ངུས། ཡང་ངུས། ཡང་ཡང་ངུས། མཆི་མ་ཟག་པ་རྣམས་ཤེལ་གྱི་གོ་ 
ཅེན་གྱི་སྟེང་དུ་ཆུ་ལྟར་འཁྱིལ། དེ་ནས་སྡུག་ཡུས་ཀྱི། ཨ་ཁུ་རིན་པོ་ཆེ་ལགས། སྤྱིར་ 
སེམས་ཅན་རྣམས་དང༌། སྒོས་སུ་ངེད་ཅག་སྙིང་བརྩེ་ཡུལ་དུ་གྱུར་པའི་སློབ་འབངས་
174

༄༅། །ཟབ་གཏེར་ཆོས་ཀྱི་མཛོད་ཁང༌།
རྣམས་སྡུག་བསྔལ་ཏུ་བསྒྱུར་ཏེ། ཨ་ཁུ་ཉིད་གར་བྱོན་ཆ་མེད་ཀྱིས་ཞིང་དུ་བཞུད་པས། བུ་ 
མོ་སྙིང་ཕྱུང་བ་ལས་ཀྱང་ཐུ་བའི་སྡུག་བསྔལ་ཆེ། སློབ་འབངས་ལྟོས་བཅས་རྣམས་ཀྱིས་ 
ཀྱང་དེ་བཞིན་ཡིན། ད་ནི་ཨ་ཁུ་ཉིད་སླར་འཇིག་རྟེན་མི་ཡུལ་དུ་འགྲོ་བའི་དོན་དུ་མ་བྱོན་ 
ཐབས་མེད་སྙིང་ནས་གསོལ། སྐུ་ཉིད་མ་བྱོན་བར་དུ་བུ་མོ་གར་ཡང་མི་འགྲོ་ངེས། དེ་ 
བས་ཆེད་དུ་གཏད་དེ་འོང༌། འོང་ནས་མཇལ། མཇལ་ཏེ་ཞུས། ཞུས་པ་དེ་དོན་དང་ལྡན་ 
པར་ཞུ་ཞུ། ཞེས་མིག་རྡོལ་རྡོལ་ངུས། དེ་ནས་དྲི་མེད་མཁའ་སྤྱོད་དབང་པོས་ཐུགས་བརྩེ་ 
བརྩེ་བརྒྱ་མཛད་དེ། བུ་མོ་ཟླ་སྒྲོན་གྱིས་གང་ཞུས་རྣམས་ངེས་པར་བདེན། ཁྱོད་ཅག་གི་ 
སྡུག་བསྔལ་གཏན་ནས་མ་བྱེད། ང་དང་བླ་མ་ཨོ་རྒྱན་ཆེན་པོ་གཉིས་ལ་དབྱེ་བ་སྤུ་ཙམ་ 
མེད། ཐ་སྙད་སྐྱེ་འཆི་མིང་བཏགས་ཙམ་ལས་ང་ལ་སྐྱེ་འཆིའི་འཁྲུལ་འཛིན་ཅུང་ཟད་ཙམ་ 
ཡང་མེད། ཁྱད་པར་དུ་མི་རྒན་བདེ་ཆེན་རྡོ་རྗེ་ང་ལ་བཟང་ངན་ལས་ཀྱིས་འབྲེལ་བའི་
སེམས་ཅན་ཡོད་དོ་ཅོག་ཐམས་ཅད་བྱ་ཁྱུ་འུར་རྡོས་དཀྲོགས་པ་ལྟར་སྐུ་གསུམ་རྒྱལ་བའི་
ཞིང་ཁམས་རྔ་ཡབ་དཔལ་གྱི་རི་ལ་འདྲེན་ཡོད། ད་དུང་གསོལ་འདེབས་ནུས་པའི་སློབ་
འབངས་རྣམས་ཀྱང་ཚོམ་བུ་གཅིག་ཏུ་སངས་རྒྱས་པའི་ཐ་ཚིག་ཚེ་ང་ཡི་དོན་དུ་སྡུག་བསྔལ་ 
གསོག་མི་རྣམས། བླ་མ་སངས་རྒྱས་ཆོས་སྐུར་མཐོང་བའི་མོས་གུས་འགྲོ་དྲུག་ཕ་མར་ 
ཤེས་པའི་སྙིང་རྗེ་ཅི་བྱེད། རང་འདོད་དང་མ་འདྲེས་པའི་དགེ་སྦྱོར་ལྟར་སྣང་ཆོས་བརྒྱད་དུ་
མ་སོང་བའི་བསྙེན་བསྒྲུབ་གཅིག་ཆོག་ཡིག་དྲུག་ཏུ་ཤེས་ནས་དགེ་བསྐུལ། ཐམས་ཅད་ 
རང་སེམས་ལ་འདུས་པས་ཉམས་ལེན་རེམ། མ་འཆུགས་མ་འཆུགས་དང་སྐྱེ་མི་ལུས་རྒྱ་ 
བོར་མ་ཐག་ཏུ་བྱ་ངང་པས་ངང་ཕྲུག་ཁྲིད་པ་ལྟར། ཞིང་འདི་རུ་བདག་གིས་མི་འདྲེན་རེ་
175

༄༅། །ཟངས་མདོག་དཔལ་རིའི་མཐོང་སྣང་སྐོར།
དཀོན་མཆོག་གསུམ།
དེ་བས་ཁྱོད་མི་ཡུལ་དུ་སོང་ལ་ང་ཡིས་བསྐུར་བའི་འཕྲིན་འདི་ཀུན་ཁྲོམ་དགེ་སྐུ་ 
མདུན་དང༌། སྡེ་དགོན་ཁྱིམ་ཚང་སྙིང་ཉེ་བའི་སློབ་མ་རྣམས་ལ་ང་དང་མངོན་སུམ་ཐུག་ 
ཀྱང་འདི་ལས་ལྷག་པ་ཅི་ཡང་བཤད་རྒྱུ་མེད་པས་དེ་ལྟར་གྱིས་ཤིག་གསུངས་ནས་བཟའ་
བཏུང་ཚོགས་ཀྱི་འཁོར་ལོ་གྱ་ནོམ་པ་གནང༌། ཡང་ཕྱག་གསུམ་འཚལ་ནས་མར་འོང་སྟེ། 
ཤེལ་གྱི་ཁང་པ་ཕྱོགས་བཞི་མཚམས་བརྒྱད། གཡུ་འབྲུག་ཕྱག་ན་ནོར་བུ་ཡོད་པ་བརྒྱད་
འཁྱིལ་བ་ཞིག་ན་མལ་དང་སྔས་གདན་ཡིད་སྤྲོ་བ་ཞིག་འདུག་པ་དེར་བསྡད། ཌཱཀྐི་མ་ 
གཅིག་གིས་བདག་གི་གསོལ་དཔོན་བྱེད་བདག་ཅུང་ཟད་གཉིད་པའི་སྣང་བ་བྱུང༌། ཡང་
བྱ་རྨ་བྱ་ལྗང་སྔོན་ཞིག་གིས་ཨ་ཨ་ཨུ་ཨུ་ཨེ་ཨོ་ཨཾ ཞེས་པའི་སྒྲས་བསྐུལ་ནས་གཉིད་ 
སད། དེ་མ་ཐག་ཏུ་སྐུ་མདུན་སོང་སྔ་ལྟར་མཇལ། ཕྱག་མཆོད་རྒྱས་པ་ཕུལ་ཡང་སྐུ་མདུན་
སོང་ནས་ཡང་ངུས་ལ། ཨ་ཁུ་ཁྱོད་བྱོན་པ་གཅིག་ཏུ་མ་ཟད་ཤུལ་དུ་བཞུགས་པའི་རེ་ལྟོས་
འགྲོ་བའི་སྐྱབས་མགོན་གཅིག་པུ་ཁྲོམ་དགེ་མཆོག་སྤྲུལ་རིན་པོ་ཆེ་ཉིད། ངེད་ཅག་རྣམས་ 
ཀྱི་བསོད་ནམས་ཀྱི་དུས་ལས་ཡོལ་ན་ཐམས་ཅད་ཀུན་མིག་མེད་ལོང་པ་ལོང་ཁྲིད་མེད་པ་
གཡང་ཁར་བསྐྱུར་བ་ལས་སྡུག་ཆེ་བ་ཞིག་འོང་ན། དེའི་སྐུ་ཚེ་ལ་བར་ཆད་མེད་ཅིང་འགྲོ་
དོན་མཐའ་རུ་ཕྱིན་པ་འཁོར་སློབ་རྣམས་ཡིད་ཚིམ་པའི་ཐབས་ཅི་དགོས་ཞུས་པས་ཨ་ཁུ་
མཁའ་སྤྱོད་ཐུགས་ཕང་མཛད་དེ། དེ་ངེས་པར་བདེན་སྐུ་ཚེ་ནི་ལོ་བཅུ་གཅིག་བར་དུ་ 
བཞུགས། དེ་ཚུན་ཆད་ཀྱི་སྙུན་གཞི་ཕྲན་བུ་ཡོད་སྲིད་ན༑ མཁའ་འགྲོ་སུན་བཟློག་གྲངས་ 
ལྡན་ལོ་རིམ་དང༌། མཚམས་སུ་ཉི་མ་ཤར་ཕྱོགས་ལ་སྐུ་གླུད་བཏང་ན་ཕན། དེའི་བར་དུ་
176

༄༅། །ཟབ་གཏེར་ཆོས་ཀྱི་མཛོད་ཁང༌།
བཞུགས་ངེས་པ་ཡིན་གསུངས། ད་ཁྱོད་རྣམས་འབྱོན་ཞུས་པས། ད་དུང་རེ་ཞིག་དུར་ 
ཁྲོད་མེ་རི་འབར་བའི་ཞིང་དུ་འགྲོ་ཞིང་མ་ཚོགས་རྣམས་ལ་ལྕེ་བཙུན་སྙིང་ཐིག་གི་ཆོས་ 
སྟོན་མཐར། སྤྲུལ་སྐུ་འཁྲུངས་ཚུལ་སོགས་རྒྱས་པར་ཡོད་ཀྱང་གསང་རྒྱ་དགོས་ཕྱིར་མ་ 
བྲིས། དེ་ནས་བུ་མོ་ཉིད་ཀྱང་ཞིང་འདིར་འདུག་པས་མི་འོང༌། ཁྱོད་རང་ཡང་མི་ཡུལ་དུ་ 
སོང་ལ་འགྲོ་དོན་མཛོད། ང་ཡང་ལོ་གསུམ་ལས་མི་འགོར་བར་ སླར་འཁྲུངས་ འོང་ 
གསུངས། རང་སྐྱབས་དང་བྲལ་བས་སྡུག་བསྔལ་ཤིན་ཏུ་ཆེ་ཡང་འོང་རྩིས་བྱས། ཚིག་ 
བདུན་གསོལ་འདེབས་ཚར་གསུམ་བཏོན་བདག་ལ་སྨོན་ལམ་ཁྱད་པར་ཅན་གུ་རུ་རིན་པོ་ 
ཆེ་དང༌། ཨ་ཁུ་དཀོན་མཆོག་གསུམ་ནས་སྨོན་ལམ་མང་པོ་བཏབ། བདག་གི་མིང་ལ་རྔ་ 
ཡབ་དཔལ་གྱི་རི་ལ་ཕེབས་པའི་བརྡ་རྟགས་སུ་མཁའ་འགྲོ་མ་ཤེས་རབ་ཆོས་སྒྲོནཿ ཞེས་
བཏགས།
དེ་ནས་ཚོགས་མང་གིས་རོལ་མོ་དཀྲོལ་ཌཱཀྐི་མ་རྣམས་ཀྱིས་སྐྱེལ་མ་མཛད་དུ་ང་ 
རང་གི་ལུས་ནི་འཁྱོལ་སེམས་ནི་ཆགས་མཆི་མ་དབང་མེད་དུ་འོང་ཡང་བྱ་ཐབས་བྲལ།
རང་གིས་ཀྱང་སྨོན་ལམ་བསམ་གྱིས་མི་ཁྱབ་པ་བཏབ། དེ་ནས་མར་འོང་བས། མཁའ་ 
འགྲོ་ཚེ་དབང་འབར་མ་དང་མཇལ་འཕྲད་མཛད། བདུད་རྩི་ཆ་བདུན་ཤེལ་རྡོ་ལས་གྲུབ་ 
པའི་མཁའ་འགྲོའི་སྒྲོམ་བུ་གྲུ་གང་གནང༌། དེ་མ་ཁྱེར་བས་བདག་ལ་སྨོན་ལམ་བཟང་པོ་ 
བཏབ་སྟེ། སངས་རྒྱས་བསྟན་པ་དར་གྱུར་ཅིགཿ བླ་མའི་སྐུ་ཚེ་བསྟན་གྱུར་ཅིག འགྲོ་ལ་ 
བདེ་སྐྱིད་འབྱུང་གྱུར་ཅིགཿ ཐམས་ཅད་སངས་རྒྱས་ཐོབ་གྱུར་ཅིག༔ ཞེས་གསུངས་ཡང་ 
མཁའ་འགྲོ་ལས་དབང་དང་མཇལ། དར་དཀར་པོ་འབྲས་དང་སྤོས་ཐུར་སོགས་གནང་།
177

༄༅། །ཟངས་མདོག་དཔལ་རིའི་མཐོང་སྣང་སྐོར།
ཅུང་ཟད་བསྡདཿ༔ འདི་ལ་བདེ་སྐྱིད་འབྱུང་བར་ཤོགཿ འདི་ལས་བར་ཆད་མེད་པར་ཤོགཿ 
འདི་ལ་སྲུང་སྐྱོབས་བྱེད་པར་ཤོགཿ འདི་ཡིས་འགྲོ་དོན་ནུས་པར་ཤོགཿ ཞེས་གསུངས། 
ཡང་ལྷ་ལྕམ་མནྡ་ར་བ་དང་མཇལ། བུད་མེད་ཁྲོ་མོའི་ཆས་ཅན་ཞིག་གིས་ལྷུང་བཟེད་ཅིག་ 
གི་ནང་ནས། བདུད་རྩི་སོལ་ཁུ་འདྲ་བ་ཞིག་བླུད་ནས། སེམས་ཅན་བདེ་དང་ལྡན་གྱུར་ 
ཅིགཿ སྡུག་བསྔལ་ཀུན་དང་བྲལ་གྱུར་ཅིག བདེ་དང་རྟག་ཏུ་མི་འབྲལ་ཞིངཿ ཆོས་ཀུན་ 
མཉམ་ཉིད་རྟོགས་པར་ཤོགཿ ཅེས་གསུངས། ཡང་རས་པ་ནམ་མཁའ་འོད་གསལ་མཇལ། 
བྱང་ཆུབ་སེམས་མཆོག་རིན་པོ་ཆེའི་སོགས༔ གོང་ནས་གོང་དུ་འཕེལ་བར་ཤོགཿ ཨོཾ་མ་ 
ཎི་པདྨེ་ཧཱུྃ ཞེས་གསུངས། ཡང་མཁའ་འགྲོ་ཡེ་ཤེས་མཚོ་རྒྱལ་མཇལ། ཐང་ཆུང་གོར་ལྟ་ 
བུ་ཞིག་ནང༌། གུ་རུའི་མཚན་སྔགས་དང་འབྲེལ་བའི་མགུར་གཅིག་བླངས་པ་ཡོད་ཀྱང་ 
མ་བྲིས། སྨོན་ལམ་འདི་འདྲ་ཞིག་གསུངས། བུ་མོ་ཟླ་བ་སྒྲོན་མ་འདི། །འཇིག་རྟེན་མི་ཡི་ 
ཡུལ་ཁམས་ནས། །གདོས་བཅས་ལུས་ཀྱི་ཕུང་པོ་ཡི། །ཆུ་བུར་མིག་གི་མཐོང་ཡུལ་དུ། ། 
ཤར་ནས་ཤར་ལ་བལྟས་པའི་ཚེ། །ཤེལ་གྱི་སྒོ་མོ་མཇལ་བར་ཤོག །ལྷོ་ནས་ལྷོ་ལ་བལྟས་ 
པའི་ཚེ། །གསེར་གྱི་སྒོ་མོ་མཇལ་བར་ཤོག །ནུབ་ནས་ནུབ་ལ་བལྟས་པའི་ཚེ། །བྱུ་རུའི་ 
སྒོ་མོ་མཇལ་བར་ཤོག །བྱང་ནས་བྱང་ལ་བལྟས་པའི་ཚེ། །གཡུ་ཡི་སྒོ་མོ་མཇལ་བར་ 
ཤོག །བཛྲ་གུ་རུའི་གླུ་ལེན་ཚེ། །པདྨ་འབྱུང་གནས་མཇལ་བར་ཤོག །འདི་ན་ཚོགས་ 
འཁོར་ནམ་བསྐོར་ཚེ། །བུ་མོ་ཞིང་འདིར་སླེབ་པར་ཤོག །ཁ་ལག་འབྲེལ་པའི་སེམས་ 
ཅན་རྣམས། །རྔ་ཡབ་གླིང་དུ་འདྲེན་པར་ཤོག །ཅེས་གསུངས་ནས་ཚེས་བཅུ་ཉེར་ལྔ་བཅོ་ 
ལྔ་གནམ་གང་འབུམ་འགྱུར་དེ་རྣམས་ལས་ཤོག་ཅིག་གསུངས། ཁྱེད་རང་མ་ངུ་བར་བྱོན་
178

༄༅། །ཟབ་གཏེར་ཆོས་ཀྱི་མཛོད་ཁང༌།
ཅིག་གསུངས་ནས་སྤྱན་ཆབ་བསིལ་ཏེ་གོམ་པ་བརྒྱ་ཡི་ས་ལ་སྐྱེལ་མ་མཛད། དེ་རིང་གི་ 
འདི་མ་གཏོགས་ང་ཡང་གར་འགྲོ་མཁན་ཞིག་མིན་གསུངས། གོམ་པ་བཅུ་དང་བརྒྱ་ནས་ 
ཕྱིར་བལྟས་བྱས་པས་ཡང་མཇལ། སེམས་ཤིན་ཏུ་ལྷག་པར་འཁྲེང་པ་ཞིག་བྱུང༌། དེ་ 
ལས་སྡུག་པ་མ་བྱུང་གསུངས། དེ་ནས་མར་མཁའ་འགྲོ་དབང་མོ་ཆེ་བཞུགས་པའི་ཕྱོགས་ 
སུ་སླེབས། སྒོ་སྲུང་གཅིག་གིས་བསུ་བ་བྱས། སྐུ་མདུན་དུ་སོང་བས། རང་སྔར་ནས་ 
འདྲིས་ཆེ་བས། བྲལ་དོགས་ཀྱིས་ངུས། མཁའ་འགྲོ་མ་ཅུང་ཟད་བཤུམས། བདག་ལ་ 
འབྲས་སྤར་བ་གང་གནང༌། བདག་ནི་སྐྱེལ་མི་ཁོམ་བདག་ལ་ཆ་བསྐུར་ས་ཞིག་ཡོད་ཀྱང་
ཁྱེད་འཇིག་རྟེན་མི་ཡི་ཡུལ་ནས་བློ་ཐག་ཆོད་དེ་འོང་བ་ལ་སྐྱོན་མེད། གདུག་པ་ཆུ་སྲིན་ 
རྩུབ་པ་དུག་སྦྲུལ་གྱི་ཁ་ལ་མི་ཐར་ཚེ། འབྲས་འདི་གཏོར་ལ་མཁའ་འགྲོའི་དབང་མོའི་ 
ཕྱག་ནས་ཡིན་ཞེས་བརྗོད་ལ་གཏོར་གསུངས།
ཡང་མར་འོང་བས་སྡེ་དགེ་མཁའ་འགྲོ་གཡུ་ལྷ་སོགས་མཁའ་འགྲོ་བརྒྱད་ཀྱིས་ 
བསུ་མ་བྱས། ཞིང་ཁམས་ཀྱི་ལོ་རྒྱུས་ཞུ་ལན་བྱས། ཡང་ཡང་ངུས་པས་ད་དོ་ནུབ་སྡོད་ 
ཅིག་གསུངས། བདག་གིས་ཚེ་ཡང་ཕུར་གསུམ་གྱི་སྒོ་ནས་དབང་ཞིག་བསྐུར་ན། མཁའ་ 
འགྲོ་ཁྱེད་འཇིག་རྟེན་མི་ཡུལ་དུ་ཡོད་པའི་སྤྲུལ་སྐུ་ཁྱད་འཕགས་རྣམས་དང༌། བླ་མ་དགེ་ 
བའི་བཤེས་གཉེན་སྤྲུལ་པའི་གཏེར་ཆེན་དམ་པ་རྣམས་ཀྱི། སྐུ་ཚེ་བར་ཆད་སེལ་བའི་ 
མཁའ་འགྲོ་བཟང་མོ་ཞིག་འོང་གསུངས་ཀྱང་བདག་དབང་ནི་ཞུ་མ་ཁོམ། ཡང་འོང་ནས་ 
སྒྲོལ་མ་དཀར་མོས་བདག་ལ་ཚིག་རང་ངན་པ་ཟེར་རྒྱུ་སླབ་སྟེ། འཇམ་དཔལ་མཁྱེན་
བརྩེ་དབང་པོའི་མདུན་སོང༌། མཁྱེན་བརྩེ་དགོངས་བཞིན་དུ་སྔར་ལས་ཐུགས་དྭངས་
179

༄༅། །ཟངས་མདོག་དཔལ་རིའི་མཐོང་སྣང་སྐོར།
དྭངས་ལྟ་བུ་ཞིག་མཛད། ཅུང་ཞིག་བཞད་བདག་ཐལ་མོ་སྦྱར་ཚུལ་མཛད་པ་ལ། སྒྲོལ་མ་ 
དཀར་མོས་ཐལ་མོ་སྦྱར་དང་མ་སྦྱར་མེད། དད་པ་བྱས་དང་མ་བྱས་མེད། རྗེ་བཙུན་སྒྲོལ་ 
མ་དཀར་མོ་སྐྱེ་བ་འདི། འཇིག་རྟེན་མི་ཡུལ་འགྲོ་རྒྱུ་ཡིན། ཞེས་སོགས་གསུངས། ཡང་ 
མར་འོང་བས། རྒྱལ་ཚབ་བྱམས་པ་མི་འགྱུར་གྱིས་མཁའ་འགྲོ་ལྔ་བསུ་མར༌བཏང༌། 
བྱམས་པ་མི་འགྱུར་གྱིས། ཁྱོད་ལས་མཁན་རྣམས་ཀྱི་འཇིགས་པ་བསལ་ཕྱིར། རྡོ་ལས་ 
བྱས་པའི་འཁོར་བ་སྡིག་མདུད་གཡའ་མ་གཤེགས་པའི་རྡོ་རྗེའི་མདུད་པ་ཞིག་གནང༌།
བྱང་ཆུབ་སེམས་མཆོག་སོགས་སྨོན་ལམ་གསུངས། མར་འོང་བའི་ལམ་དུ། སྒྲོལ་མ་ 
དཀར་མོས། ད་འུ་ཅག་གཉིས་ཁུར་དགོས་རྒྱུའི་རིན་ཆེན་ཤེལ་ལས་གྲུབ་པའི་མཁའ་ 
འགྲོའི་སྒྲོམ་བུ་ནི་མ་ཁྱེར། མི་དགོས་རྒྱུ་ཡི་རྡོ་ཡི་མདུད་པ་ག་ལ་འཁྱེར་ཟེར་ཏེ། ཐང་ལ་ 
བསྐྱུར། དེ་ནས་མར་འོང་བས་བྲག་རིའི་བར་འདབས་ན། སྨོན་ལམ་ཆེན་པོའི་ཞིང་ 
ཁམས་ཤེལ་གྱི་ཕོ་བྲང་རྒྱ་ཆེ་བ་ཤེལ་གྱི་སྒོ་ལ། ཤེལ་གྱི་སྒོ་ལྕགས་ཕུ་དུང་ཙམ། སྒོ་སྟེང་ 
གཡས་གཡོན་ཚེ་དཔག་མེད་ཀྱི་སྐུ་གཉིས་ཙམ། བར་དུ་འབྲུ་དྲུག་ལཉྫ་ཝརྟུ་ཡི་གེ་སུམ་ཕབ་ 
བྱས་པ་ཞིག་མཇལ། དེ་ནས་སྔར་གྱི་མཁའ་འགྲོ་གཡུ་ལྷ་དེ་སྒོ་སྲུང་རྒྱ་ཇག་ལ་ཚང་གི་བུ་མོ་ 
ཨ་དམ་ཟེར་བ་དང་ཐུག དགའ་དགའ་བྱེད། ཁ་བསྐྱལ། སྐེ་ལ་འཁྱུད་ནས་འཇིག་རྟེན་ 
པ་ལྟར་བྱེད་དུ། དེ་ཡི་ཕོ་བྲང་ནང་དུ་ཁྲི་མཐོ་བ་གཅིག་ལ་བླ་མ་རྒས་ཉམས་ཅན་ཞལ་ཚོམ་ 
དཀར་པོ་ཡོད་པ། དེའི་ཟུར་ གྱི་མདུན་གྱི་ཁྲི་ལ། ཁྲོམ་དགེ་འཇིགས་མེད་ཁྲོ་རྒྱལ་གྱི་སྲིང་ 
མོ་ཨ་ཤེས་སྒྲོན་མ་ཟེར་བ་འདུག
དེ་གཉིས་ལ་བུད་མེད་སྐྲ་ཐམས་ཅད་ས་ལ་དྲིལ་བ་ཞིག་གིས། ཆོས་ཀྱི་དྲི་ལན་མང་པོ་
180

༄༅། །ཟབ་གཏེར་ཆོས་ཀྱི་མཛོད་ཁང༌།
བྱེད་ཅིང་འདུག །དེ་ན་སྐྱ་སེར་བུད་མེད་སྟོང་ཕྲག་ཉི་ཤུ་ཙམ་ཞིག་འདུག །ཐམས་ཅད་ 
ཀྱིས་ལག་ན་མར་མེ་ཀོང་བུ་རེ་བཟུང་ནས་སྨོན་ལམ་བཏབ་ནས་བཞུགས་འདུག །དེ་ནས་
ཡར་སོང་བས་ཨ་ཤེས་སྒྲོན་མ་དེས། འཇིགས་མེད་ཁྲོ་རྒྱལ་ལ་གསུང་འཕྲིན་འདི་ལྟར་ 
་རི་
བསྐུར། བདག་ནི་སྨོན་ལམ་ཆེན་པོས་ཞིང་འདིར་སྐྱེ་བ་ཡིན། ཕ་མ་གཉིས་ནི་ཟངས་ 
མཁར་དམར་གྱི་ཕྱོགས་སུ་སྐྱེ་བ་བླངས་ནས། སྔགས་པ་ནུས་ལྡན་གྱི་ཚུལ་གྱིས་འགྲོ་དོན་ 
མཛད་དེ་ཡོད། ཁྱོད་ཀྱི་མིང་ལ་ཆུང་དུས་ནི་གཡུ་སྒྲ་སྙིང་པོ་ཟེར། ད་ལྟར་ཅི་ཟེར་མི་ 
གསལ་ཡང༌། ད་ཁྱོད་རང་དགེ་སྡིག་གང་བསགས་ཐམས་ཅད་དཀར་ནག་འདྲེས་རྒྱུ་ 
རེད། སྤྱིར་འཁོར་བའི་སྐྱེ་བོ་ལ་དགེ་སྡིག་མ་འདྲེས་པ་དཀའ་ཡང་སྒོས་མི་ལུས་ལན་ 
གཅིག་ཐོབ་པའི་དོན་པོ་ལ། ད་ནི་ཚོད་གཟུང་རན་པས་ཡི་གེ་དྲུག་མ་ཐོན་ལ་མཚམས་རེ་ 
ལ་བསྡད་རྒྱུ་མ་འཆུགས། དེ་ནས་ཚེ་འཕོས་མ་ཐག་ཏུ་རྔ་ཡབ་དཔལ་གྱི་རི་ལ་སྐྱེ་ངེས་པར་ 
ཐེ་ཚོམ་མེད་གསུངས། རང་གིས་སྨོན་ལམ་ནན་ཏན་བཏབ་བོ། །ཞེས་པའི་དཔལ་རིའི་ 
ཉམས་སྣང་ཐུང་ངུ་འདི་ཡང༌། བླ་མ་ཁྲོམ་དགེ་ཚང་གི་བུ་མོ་མཁོས་ཆུང་ཟླ་བ་སྒྲོལ་མ་ཞེས་ 
བྱ་བ། ཞག་ལྔའི་བར་དུ་ཤི་ནས། དཔལ་རིའི་དག་སྣང་དུ་རི་བོ་ཏ་ལའི་མཐོང་སྣང་རྗེས་ 
དྲན་འདི་ཉིད། མཁས་པའི་ཚིག་གིས་མ་བཅོས། སྙན་པའི་ངག་གིས་མ་བསྒྱུར། སྡེབ་ 
སྦྱོར་གྱི་ཕྲེང་བས་མ་བརྩམས། མཁའ་འགྲོའི་གསང་ཚིག་གིས་དོན་མི་གོ་བར་མ་བྱས་ཏེ། 
བུ་མོ་རང་གིས་སྨྱོན་གཏམ་ཆལ་ཆོལ་དུ་སྨྲས་པ་ཇི་བཞིན། དག་སྤྲུལ་པས་ཁྲོམ་མ་ཎི་ 
བཀྲ་ཤིས་ཀྱི་ལ་ཐོག་ཏུ་ཡི་གེའི་རིས་སུ་ཕབ་པ་འདིར་ཉེས་མཆིས་ཌཱཀྐི་ཆོས་སྲུང་ཚོགས་ 
ལ་བཤགས་ཤིང༌། དགེ་བས་བདག་གི་མིང་ཙམ་ཐོས་ཤིང་དག་སྣང་འདི་ལ་སྤྲོ་བ་བྱེད་
181

༄༅། །ཟངས་མདོག་དཔལ་རིའི་མཐོང་སྣང་སྐོར།
ཚད་རྔ་ཡབ་དཔལ་གྱི་རི་ལ་སྐྱེ་བའི་རྒྱུར་གྱུར་ཅིག །དགེའོ།། །།དགེའོ།། །།དགེའོ།། །།
མངྒ་ལམ། ཤུ་བྷནྟུ། །
182

༄༅། །ཟབ་གཏེར་ཆོས་ཀྱི་མཛོད་ཁང༌།
ཧཱུྃབྷཾ སྙན་རྒྱུད་ཐུགས་གཏེར་ལས༔ ཡི་དམ་རྡོ་རྗེ་དྲག་གཏུམ་གྱི་ཆ་ལག་ 
དང་དག་སྣང་ཕྲན་བུའི་སྐོར༔ སློབ་དཔོན་མ་ཧཱ་གུ་རུས་སྲིན་པོ་ཕོ་མོ་ 
ཆོས་ལ་བཙུད་པའི་ལེའུ་ཉེར་ལྔ་པ་གསལ་བྱེད་ཐུགས་རྗེ་ 
ཀུན་ཁྱབ་དབུ་ཕྱོགས་ལེགས་བཞུགས་སོ༔
སྫོow _ ཨྰཿཨཿརཱྀ༣༥r ༀ་ཨཱཿ༔ཧཱུྃ༔ བཛྲ་གུ་རུ་པདྨ་སིདྡྷི་ཧཱུྃ༔ ཨེ་མ་ཧོ༔ ལྷོ་ནུབ་རྔ་ ཡབ་ སྲིན་ 
ཡུལ་ཆེན་པོ་བརྒྱདཿ༔ གླིང་བཞི་གླིང་ཕྲན་ཚོམ་བུ་བཀོད་འདྲའི་དབུས༔ རྒྱ་མཚོས་བསྐོར་ 
དབུས་འཇའ་ཚོན་འབར་བའི་སྟེང་༔ བར་མཚམས་ཁ་དོག་སྣ་ལྔ་པད་སྤུངས་འབར༔ 
ཟང་ཐལ་བམ་རོ་ཟླ་གམ་བྱུ་རུའི་མདོག༔ འོ་མའི་རྒྱ་མཚོ་པདྨའི་སྡོང་པོའི་དབུས༔ ཟ་འོག་ 
གུར་འདྲ་འཇའ་ཚོན་གཞལ་ཡས་ཁང་༔ གླིང་བཞི་གླིང་ཕྲན་ལྕགས་རི་སྒོ་རྒྱན་མཛེས༔ 
གདུགས་ཏོག་རྒྱལ་མཚན་ལྷ་དང་ལྷ་མོས་བསྐོར༔ དབུས་སུ་འཇའ་གུར་ཉི་ཟླའི་གདན་ཁྲིའི་ 
སྟེང་༔ སྐྱེ་འཆི་འགྱུར་མེད་མ་ཧཱ་གུ་རུ་རྗེ༔ གཡས་གྲལ་གཡོན་གྲལ་རིག་འཛིན་རྗེ་འབངས་ 
བསྐོར༔ མདུན་རྒྱབ་མཁའ་འགྲོ་གིང་ཕོ་གིང་མོས་བསྐོར༔ མ་ཧཱ་གུ་རུ་གཙོ་འཁོར་ཕྱག་ 
འཚལ་བསྟོད༔ ཌཀྐི་སྡེ་ལྔས་ལུང་བསྟན་དཔལ་རི་པདྨ་འོད་ཀྱི་གནས་ཚུལ་བསྟན་པའི་ 
ལེའུ་སྟེ༔ དང་པོའོ༔ ཇཞསྨ་བཱཨཻཆཉྫུ ཨཉྩཱཊྛིཨོཾ་ཨ་ཧཱུྃ༔ བཛྲ་གུ་རུ་པདྨ་སིདྡྷི་ཧཱུཾ༔ ཨེ་མ་ཧོ
སྔོན་ཚེ་བསྐལ་པ་དང་པོ་ཨོ་རྒྱན་ཡུལ༔ ནུབ་བྱང་དྷ་ན་ཀོ་ཤའི་མཚོ་གླིང་དུ༔ རང་བྱུང་
པད་ སྡོང་གེ་སར་ དབུས་སུ་ འཁྲུངས༔ ལེགས་འབྱུང་ངོ་མཚར་གུ་རུ་ཐུགས་རྗེ་ཅན༔
183

༄༅། །ཟངས་མདོག་དཔལ་རིའི་མཐོང་སྣང་སྐོར།
དུས་གསུམ་སངས་རྒྱས་རྣམ་འཕྲུལ་པདྨ་འབྱུང་༔ དབང་ཆེན་སྤྲེལ་ལོ་སྤྲེལ་ཟླའི་ཚེས་ 
བཅུ་ཉིན༔ སྐྱོན་གྱིས་མ་གོས་པད་སྡོང་ཁ་ནས་བྱོན༔ སྐྱེ་འཆི་མི་མངའ་རྡོ་རྗོའི་སྐུ་ལ་འདུདཿ༔ 
ངོ་ མཚར་ཁྱེའུ་ཆུང་ ལོ་བརྒྱད་ཚུལ་གཟུགས་སྤྲུལ༔ མངའ་བདག་རྒྱལ་པོ་ཨིནྡྲ་བྷོ་དྷི་ཡིས༔ 
དད་པས་སྤྱན་དྲངས་མཆོད་པ་ཕུལ་ནས་ནི༔ འགྲོ་དྲུག་སེམས་ཅན་སངས་རྒྱས་ས་ལ་ 
བཀོད༔ བསིལ་བའི་ཚལ་དུ་མཁའ་འགྲོས་དབང་བསྐུར་ཏེ༔ རྒྱ་གར་ཡུལ་དུ་མུ་སྟེགས་ 
ལོག་ལྟ་བཏུལ༔ མུན་པའི་ཡུལ་ནས་བདུད་ཀྱི་དམག་ཚོགས་བཅོམ༔ ཟ་ཧོར་ཡུལ་ནས་ 
ལྟ་ལོག་ཆོས་ལ་བཙུད༔ མ་ག་དྷ་རུ་ཚེ་ཡི་དངོས་གྲུབ་བརྙེས༔ ཡང་ལེ་ཤོད་དུ་ལྷ་སྲིན་ 
དམ་ལ་བཏགས༔ ཆོས་རྒྱལ་ཁྲི་སྲོང་ལྡེའུ་བཙན་སྐུ་རིང་ལ༔ སློབ་དཔོན་པདྨ་འབྱུང་གནས་ 
བོད་དུ་དྲངས༔ བོད་ཀྱི་ས་གཞི་ཐམས་ཅད་བྱིན་གྱིས་བརླབས༔ གདུག་པའི་ལྷ་སྲིན་ 
རྣམས་ཀྱིས་སྲོག་སྙིང་ཕུལ༔ སྣང་སྲིད་ལྷ་འདྲེ་རྣམས་ནི་ཟིལ་གྱིས་མནན༔ ས་བདག་ཀླུ་ 
གཉན་རྣམས་ནི་དབང་དུ་བསྡུས༔ ཕྱོགས་ཕྱོགས་རྒྱལ་ཆེན་རྣམས་ནི་འབངས་སུ་བཀོལ༔ 
དགེ་བསྙེན་བརྟན་མ་རྣམས་ནི་དམ་ལ་བཏགས༔ གཞི་བདག་སྐྱོང་མ་རྣམས་ནི་གཉེར་བྱང་ 
གཏད༔ ས་འོག་ས་སྟེང་ཐམས་ཅད་ཆོས་ཀྱིས་བཀང་༔ རི་བྲག་ཐམས་ཅད་བསྒྲུབ་གནས་ 
དབེན་ཁང་མཛད༔ བོད་ཀྱི་དབུས་སུ་བསྟན་པའི་རྒྱལ་མཚན་བཙུགས༔ མི་འགྱུར་ལྷུན་ 
གྲུབ་གཙུག་ལག་ཁང་ནི་བཞེངས༔ མངའ་བདག་རྒྱལ་པོའི་ཐུགས་དགོངས་ལེགས་པར་ 
གྲུབ༔ མཆིམས་ཕུར་གསང་སྔགས་ཆོས་ཀྱི་འཁོར་ལོ་བསྐོར༔ ཐུགས་ཀྱི་སྲས་བརྒྱད་རྗེ་ 
འབངས་བཅས་པ་ལ༔ དབང་བསྐུར་ལ་སོགས་དངོས་སུ་ཞལ་བསྟན་ནས༔ ལུང་རྒྱུད་ 
སྒྲུབ་ཐབས་མན་ངག་སོ་སོར་གནང་༔ མཆིམས་ཕུ་ལ་སོགས་བསྒྲུབ་གནས་མང་པོ་རུ༔ 
ལོ་གསུམ་བར་དུ་སོ་སོར་བསྒྲུབ་པ་མཛད༔ རང་རང་གྲུབ་རྟགས་སོ་སོར་ཐོན་པའི་དུས༔
184

༄༅། །ཟབ་གཏེར་ཆོས་ཀྱི་མཛོད་ཁང་།
སློབ་དཔོན་པདྨ་འབྱུང་གནས་སྐུ་མདུན་དུ༔ རང་རང་གྲུབ་རྟགས་རྫུ་འཕྲུལ་སྣ་ཚོགས་ 
བསྟན༔ རྗེ་འབངས་རྣམས་ལ་ཐུགས་དམ་ཞལ་གདམས་གསུངས༔ ལས་འཕྲོ་ཅན་ལ་ 
མ་འོངས་ལུང་དུ་བསྟན༔ སྐལ་ལྡན་ཕོ་མོའི་རང་ངོ་འཕྲོད་པར་མཛོད༔ ཡང་གསང་ཆོས་ 
རྣམས་ཡར་ལུང་གཏེར་དུ་སྦས༔ དེ་ནས་པདྨ་རྔ་ཡབ་གླིང་འབྱོན་གསུངས༔ རྗེ་འབངས་ 
དད་གུས་མོས་པས་ཞུ་བ་ཕུལ༔ ཞུ་བར་མ་གནང་བལ་བོད་མཚམས་སུ་ཕེབས༔ མ་སང་ 
མཚོ་ལ་གུ་རུ་པད་རྒྱན་ལྷ་ཁང་བཞེངས༔ མངའ་བདག་ལ་སོགས་རྗེ་འབངས་གཙོ་འཁོར་ 
གྱིས༔ འཇིག་རྟེན་ཟས་ནོར་ལོངས་སྤྱོད་དཔག་མེད་ཕུལ༔ མི་རེ་ལ་ནི་ཞལ་གདམས་ 
དཔག་མེད་གསུངས༔ ནམ་མཁའ་འཇའ་ཚོན་ཁ་དོག་སྣ་ལྔའི་ཀློང་༔ ལྷ་དང་ལྷ་མོ་དཔའ་ 
བོ་དཔའ་མོ་རྣམས༔ གདུགས་དང་རྒྱལ་མཚན་བ་དན་ལ་སོགས་པ༔ རོལ་མོ་གླུ་གར་ 
བྱས་ནས་བསུ་མར་ཕེབས༔ སློབ་དཔོན་པདྨ་འབྱུང་གནས་མཁའ་ལ་གཤེགས༔ རྗེ་ 
འབངས་མྱ་ངན་ཆོ་ངེས་འཇིག་རྟེན་གང་༔ སློབ་དཔོན་པདྨ་འབྱུང་གནས་ཞལ་ཕྱིར་གཟིགས༔ 
རྗེ་འབངས་རྣམས་ནི་སྐུ་ཁམས་བདེ་མོར་བཞུགས༔ བདག་ནི་ཟངས་མདོག་པདྨ་འོད་དུ་ 
ཕེབས༔ བོད་ལ་རྒྱུན་ཆད་མེད་པའི་ཐུགས་རྗེས་འཛིན༔ རྗེ་འབངས་རྣམས་ལ་འོད་ཟེར་ 
རྣམ་འཕྲུལ་འགྱེད༔ བན་རྨོངས་བདག་འདྲ་རྣམས་ལ་ཐུགས་རྗེས་ཟུངས༔ མྱ་ངན་མི་ 
འདའ་འགྲོ་བའི་གཉེན་གཅིག་པོ༔ ཨུ་རྒྱན་རིན་པོ་ཆེ་ལ་ཕྱག་འཚལ་བསྟོད༔ འཁོར་བའི་ 
སྡུག་བསྔལ་འདི་ལས་བསྒྲལ་དུ་གསོལ༔ བསམ་པ་ལྷུན་གྱིས་འགྲུབ་པར་བྱིན་གྱིས་ 
རློབས༔ བཻ་རོ་ཙ་ནའི་ཞལ་ཏ་གུ་རུའི་རྣམ་ཐར་གསོལ་འདེབས་ཀྱི་ལེའུ་སྟེ༔ གཉིས་པའོ༔ 
གམཝསུཀྐཾ ཨོཾ་ཨཱཿ༔ཧཱུྃ་བཛྲ་གུ་རུ་པདྨ་སིདྡྷི་ཧཱུྃ༔ ཨེ་མ་ཧོཿ གནས་མཆོག་ 
དཔལ་རི་ཁང་བཟང་གཞལ་ཡས་སུ༔ སྟེང་ཁང་འཇའ་ཚོན་ཉི་ཟླའི་གདན་ཁྲིའི་སྟེང་༔
185

༄༅། །ཟངས་མདོག་དཔལ་རིའི་མཐོང་སྣང་སྐོར།
ཆོས་སྐུ་ཀུན་འདུས་མ་ཧཱ་གུ་རུ་རྗེ༔ སྣང་བ་མཐའ་ཡས་ངོ་བོ་པདྨ་འབྱུང་༔ སྐུ་ཡི་དཀྱིལ་ 
འཁོར་ལྷ་ཚོགས་ཞལ་ཕྱེས་ནས༔ འཁོར་དུ་ལྷ་ཡི་རིག་འཛིན་རྣམས་ཀྱིས་བསྐོར༔ ལྷ་དང་ 
ལྷ་མོ་རྣམས་ཀྱིས་མཆོད་པ་འབུལ༔ ཆོས་སྐུའི་ཚུལ་གྱིས་ལྷ་རྣམས་དབང་བསྐུར་ནས༔ 
ཐུགས་རྗེའི་འོད་ཟེར་ཉི་མའི་ཟེར་ཐག་འཕྲོས༔ འགྲོ་དྲུག་སེམས་ཅན་མ་རིག་མུན་པ་ 
བསལ༔ ཉི་མའི་མདངས་ཟེར་ཆིབས་ནས་བོད་ལ་གཟིགས༔ ཆོས་སྐུའི་ཚུལ་གྱིས་ཉི་ 
མའི་མདངས་ཟེར་འཕྲོས༔ འཛམ་གླིང་ཁྱབ་ནས་ འཇའ་ཚོན་འོད་ཀྱིས་གང་༔ སེམས་ 
ཅན་རྣམས་ལ་འཇའ་སྐུ་ཞལ་མངོན་གཟིགས༔ ཐུགས་རྗེས་མ་རིག་བསལ་ནས་དྲན་ 
པ་བསྐུལ༔ བྱིན་བརླབས་ ཆོས་སྐུ་རིག་རྩལ་ རང་ ངོ་ འཕྲོད༔ འོད་ལུས་ འཇའ་སྐུ་ ཐོབ་ 
པར་བྱིན་གྱིས་རློབས༔ ཨུ་རྒྱན་པདྨ་ འབྱུང་ གནས་ ལ་ གསོལ་ བ་ འདེབས༔ འཁོར་ 
བའི་སྡུག་ བསྔལ་ འདི་ ལས་ བསྒྲལ་དུ་ གསོལ༔ བསམ་ པ་ལྷུན་གྱིས་ འགྲུབ་པར་ བྱིན་ 
གྱིས་རློབས༔ རྡོ་རྗེ་ཕག་མོའི་ཞལ་ཏ་སྟེང་ཁང་ལྷ་ཡི་རིག་འཛིན་རྣམས་ལ་དབང་བསྐུར་ 
ལྷའི་རིག་འཛིན་རྣམས་ལ་འགྲོ་དོན་མཛད་པའི་ལེའུ་སྟེ༔ གསུམ་པའོ༔
བྷཨཀྑཧྨཊྛཱཉྩཨོཾ་ཨ་ཧཱུཾ༔ བཛྲ་གུ་རུ་པདྨ་སིདྡྷི་ཧཱུྃ༔ ཨེ་མ་ཧོ༔ གནས་མཆོག་ 
དཔལ་རི་ཁང་བཟང་ཁང་འོག་ཏུ༔ རྒྱ་མཚོ་འཁྱིལ་པ་འཇའ་ཚོན་པདྨའི་སྟེང་༔ ལོངས་ 
སྐུ་ཀུན་འདུས་མ་ཧཱ་གུ་རུ་རྗེ༔ སྤྱན་རས་གཟིགས་དབང་ངོ་བོ་པདྨ་འབྱུང་༔ གསུང་གི་ 
དཀྱིལ་འཁོར་ལྷ་ཚོགས་ཞལ་ཕྱེས་ནས༔ ཀླུ་ཡི་རིག་འཛིན་རྣམས་ཀྱི་འཁོར་གྱིས་བསྐོར༔ 
ཀླུ་ཡི་རིགས་ལྡན་རྣམས་ཀྱིས་མཆོད་པ་འབུལ༔ ལོངས་སྐུའི་ཚུལ་གྱིས་ཀླུ་རྣམས་དབང་ 
བསྐུར་ནས༔ ཐུགས་རྗེའི་འོད་ཟེར་ཉི་མའི་ཟེར་ཐག་འཕྲོས༔ འཛམ་གླིང་ཁྱབ་ནས་འཇའ་ 
ཚོན་འོད་ཀྱིས་གང་༔ འགྲོ་དྲུག་སེམས་ཅན་དགོས་འདོད་ཆར་ལྟར་ཕབ༔ མ་རིག་རྨོངས་
186

༄༅། །ཟབ་གཏེར་ཆོས་ཀྱི་མཛོད་ཁང་།
པ་བསལ་ནས་དྲན་པ་བསྐུལ༔ བྱིན་བརླབས་ལོངས་སྐུ་ཡེ་ཤེས་རང་ངོ་ཟིན༔ འོད་ལུས་
འཇའ་སྐུ་ཐོབ་པར་བྱིན་གྱིས་རློབས༔ཨུ་རྒྱན་པདྨ་འབྱུང་གནས་ལ་གསོལ་བ་འདེབས༔ 
འཁོར་བའི་སྡུག་བསྔལ་འདི་ལས་བསྒྲལ་དུ་གསོལ༔ བསམ་པ་ལྷུན་གྱིས་འགྲུབ་པར་
བྱིན་གྱིས་རློབས༔ ལྷ་ལྕམ་མནྡྷ་ར་བའི་ཞལ་ཏ་འོག་ཁང་ཀླུའི་རིག་འཛིན་རྣམས་ལ་དབང་ 
བསྐུར་ཀླུའི་འགྲོ་དོན་མཛད་པའི་ལེའུ་སྟེ༔ བཞི་པའོ༔ཝཱནྟུ་མེཐཊྛ
ཨོཾ་ཨ་ཧཱུྃ༔ བཛྲ་གུ་རུ་པདྨ་སིདྡྷི་ཧཱུྃ༔ ཨེ་མ་ཧོཿ༔ གནས་མཆོག་དཔལ་རི་ཁང་བཟང་གཞལ་ 
ཡས་སུ༔ བར་ཁང་འཇའ་གུར་དར་ཟབ་རིན་ཆེན་ཁྲི༔ ཉི་ཟླ་པདྨ་བརྩེགས་པའི་གདན་ 
སྟེང་དུ༔ སྤྲུལ་སྐུ་ཀུན་འདུས་མ་ཧཱ་གུ་རུ་རྗེ༔ འཇའ་ལུས་འོད་སྐུ་འཆི་མེད་པདྨ་ འབྱུང་༔ 
ཐུགས་ཀྱི་དཀྱིལ་འཁོར་ལྷ་ཚོགས་ཞལ་ཕྱེས་ནས༔ མི་ཡི་རིག་འཛིན་རྣམས་ཀྱི་འཁོར་ 
གྱིས་བསྐོར༔ མཁའ་འགྲོ་དཔའ་བོ་དཔའ་མོས་མཆོད་པ་འབུལ༔ སྐུ་གསུམ་ལྷུན་གྲུབ་ 
མི་རྣམས་དབང་བསྐུར་ནས༔ ཐུགས་རྗེའི་འོད་ཟེར་ཉི་མའི་ཟེར་ཐག་འཕྲོས༔ འཛམ་ 
གླིང་ཁྱབ་ནས་འཇའ་ཚོན་འོད་ཀྱིས་གང་༔ འགྲོ་དྲུག་སེམས་ཅན་ནད་གདོན་བར་ཆད་ 
ཞི༔ ཐུགས་རྗེའི་ཡེ་ཤེས་ཟེར་གྱིས་བོད་ལ་གཟིགས༔ སྤྲུལ་སྐུའི་ཚུལ་གྱིས་ཉི་མའི་ཟེར་ 
ཐག་འཕྲོས༔ འཛམ་གླིང་ཁྱབ་ནས་འཇའ་ཚོན་འོད་ཀྱིས་གང་༔ སེམས་ཅན་རྣམས་ལ་ 
འཇའ་སྐུ་མངོན་ཞལ་གཟིགས༔ ཐུགས་རྗེས་རྨོངས་པ་བསལ་ནས་དྲན་པ་བསྐུལ༔ བྱིན་ 
བརླབས་སྤྲུལ་སྐུ་འོད་གསལ་རང་ངོ་ཟིན༔ འོད་ལུས་འཇའ་སྐུ་ཐོབ་པར་བྱིན་གྱིས་རློབས༔ 
ཨུ་རྒྱན་པདྨ་འབྱུང་གནས་ལ་གསོལ་བ་འདེབས༔ འཁོར་བའི་སྡུག་བསྔལ་འདི་ལས་ 
བསྒྲལ་དུ་གསོལ༔ བསམ་པ་ལྷུན་གྱིས་འགྲུབ་པར་བྱིན་གྱིས་རློབས༔ ཌཱཀྐི་བསོད་ནམས་ 
དཔལ་འདྲེན་གྱི་ཞལ་ཏ་བར་ཁང་མི་ཡི་རིག་འཛིན་རྣམས་ལ་དབང་བསྐུར་མིའི་འགྲོ་
187

༄༅། །ཟངས་མདོག་དཔལ་རིའི་མཐོང་སྣང་སྐོར།
དོན་མཛད་པའི་ལེའུ་སྟེ༔ ལྔ་པའོ༔ ཀྭའུཨྰཿཝོགཿ ཨོཾ་ཨཱཿ་ཧཱུྃ༔ བཛྲ་གུ་རུ་ 
པདྨ་སིདྡྷི་ཧཱུཾ༔ ཨེ་མ་ཧོ༔ གནས་མཆོག་དཔལ་རི་ཁང་བཟང་ཤར་ཕྱོགས་གླིང་༔ དུང་མདོག་ 
ཤེལ་གྱི་འཇའ་གུར་འཇའ་ཚོན་འོད༔ ཐེག་གླིང་ཡེ་ཤེས་ལྔ་ལྡན་ཀློང་དཀྱིལ་དུ༔ ཉི་ཟླ་ 
པདྨ་བརྩེགས་པའི་ཁྲི་སྟེང་དུ༔ སྐུ་གསུམ་ལྷུན་གྲུབ་མ་ཧཱ་གུ་རུ་རྗེ༔ ཞི་བའི་ལས་མཛད་ 
རྡོ་རྗེ་ཐོད་ཕྲེང་རྩལ༔ འཁོར་དུ་སར་གནས་རིག་འཛིན་རྣམས་ཀྱིས་བསྐོར༔ རྡོ་རྗེ་དབྱིངས་ 
ཀྱི་དཀྱིལ་འཁོར་ཞལ་ཕྱེས་ནས༔ ཐུགས་ཀྱི་ལྷ་ཚོགས་རྣམས་ཀྱིས་མཆོད་པ་འབུལ༔ ཞི་ 
བ་འཇིགས་པ་བརྒྱད་སྐྱོབ་དབང་བསྐུར་ནས༔ ཐུགས་རྗེའི་འོད་ཟེར་ཉི་མའི་ཟེར་ཐག་ 
འཕྲོས༔ འཛམ་གླིང་ཁྱབ་ནས་འཇའ་ཚོན་འོད་ཀྱིས་གང་༔ སེམས་ཅན་འཇིགས་བརྒྱད་ 
སྐྱོབ་པའི་དངོས་གྲུབ་ཞུ༔ མེ་ལོང་ཡེ་ཤེས་ངང་ནས་སྐུ་སྤྲུལ་དང་༔ ཐུགས་རྗེ་འཇའ་ཞགས་ 
འོད་ཟེར་ཕྱོགས་བཅུར་རྒྱས༔ སེམས་ཅན་རེ་ལ་འཇའ་སྐུ་ཞལ་རེ་གཟིགས༔ འཁྲུལ་ 
ཚབ་འཇའ་སྐུ་མི་མཇལ་དྲན་པ་བསྐུལ༔ རྨོངས་པ་བསལ་ནས་བྱིན་རླབས་རང་ངོ་ཟིན༔ 
ཐུགས་རྗེའི་བྱིན་རླབས་ཅན་ལ་གསོལ་བ་འདེབས༔ འོད་ལུས་འཇའ་སྐུ་ཐོབ་པར་བྱིན་ 
གྱིས་རློབས༔ ཨུ་རྒྱན་པདྨ་འབྱུང་གནས་ལ་གསོལ་བ་འདེབས༔ འཁོར་བའི་སྡུག་ 
བསྔལ་འདི་ལས་བསྒྲལ་དུ་གསོལ༔ བསམ་པ་ལྷུན་གྱིས་འགྲུབ་པར་བྱིན་གྱིས་རློབས༔ 
མཁའ་འགྲོ་བདེ་ཆེན་རྒྱ་མཚོའི་ཞལ་ཏཿ ཤར་གླིང་སར་གནས་རིགས་འཛིན་རྣམས་ལ་ 
ཐུགས་ཀྱི་ལྷ་ཚོགས་དབང་བསྐུར་ སེམས་ ཅན་ འཇིགས་བརྒྱད་བསྐྱབས་པའི་ལེའུ་སྟེ༔ 
དྲུག ་ པ འོ ༔ ནྡེསཅའ།ཕའ༄ཀྵ་- ༀ་ཨཱ་ ཧཱུྃ་བཛྲ་གུ་རུ་ པདྨ་ སིདྡྷི་ ཧཱུྃ༔ གནས་ 
མཆོག་འཇའ་ཚོན་ཁང་བཟང་ལྷོ་ཕྱོགས་གླིང་༔ བཻ་ཌཱུར་འཇའ་ཚོན་ཁ་དོག་ལུ་གུ་རྒྱུདཿ༔ 
ཐིག་ལེ་ཐིག་ཕྲན་ཡེ་ཤེས་འོད་ལྔའི་ཀློང་༔ རིན་ཆེན་ཉི་ཟླ་པདྨ་བརྩེགས་པའི་ཁྲི༔ སྐུ་
188

༄༅། །ཟབ་གཏེར་ཆོས་ཀྱི་མཛོད་ཁང་།
གསུམ་ལྷུན་གྲུབ་མ་ཧཱ་གུ་རུ་རྗེ༔ རྒྱས་པའི་ལས་མཛད་རཏྣ་ཐོད་ཕྲེང་རྩལ༔ འཁོར་དུ་ཚེ་ 
དབང་རིག་འཛིན་རྣམས་ཀྱིས་བསྐོར༔འཇམ་དཔལ་རྩ་རྒྱུད་དཀྱིལ་འཁོར་ཞལ་ཕྱེས་ནས༔ 
ཡོན་ཏན་ལྷ་ཚོགས་རྣམས་ཀྱིས་མཆོད་པ་འབུལ༔ ཚེ་དབང་བསོད་ནམས་རྒྱས་པའི་དབང་ 
བསྐུར་ནས༔ ཐུགས་རྗེའི་འོད་ཟེར་ཉི་ཟླའི་ཟེར་ཐག་འཕྲོས༔ འཛམ་གླིང་ཁྱབ་ནས་འཇའ་ 
ཚོན་འོད་ཀྱིས་གང་༔ སེམས་ཅན་བསོད་ནམས་རྒྱས་པའི་དངོས་གྲུབ་སྩོལ༔ མཉམ་ཉིད་ 
ཡེ་ཤེས་ངང་ནས་སྐུར་སྤྲུལ་པ༔ ཐུགས་རྗེའི་འོད་ཟེར་འཇའ་ཞགས་ཕྱོགས་བཅུར་འཕྲོས༔ 
མི་རེ་ལ་ནི་འཇའ་སྐུ་ཞལ་རེ་གཟིགས༔ འཁྲུལ་ཚབ་འཇའ་སྐུ་མི་མཇལ་དྲན་པ་བསྐུལ༔ 
མ་རིག་བསལ་ནས་བྱིན་བརླབས་རང་ངོ་ཟིན༔ ཐུགས་རྗེའི་བྱིན་རླབས་ཅན་ལ་གསོལ་ 
བ་འདེབས༔ འོད་སྐུ་འཇའ་ལུས་ཐོབ་པར་བྱིན་གྱིས་རློབས༔ ཨུ་རྒྱན་པདྨ་འབྱུང་གནས་ 
ལ་གསོལ་བ་འདེབས༔ འཁོར་བའི་སྡུག་བསྔལ་འདི་ལས་བསྒྲལ་དུ་གསོལ༔ བསམ་ 
པ་ལྷུན་གྱིས་འགྲུབ་པར་བྱིན་གྱིས་རློབས༔ མཁའ་འགྲོ་ཞི་བ་མཚོའི་ཞལ་ཏ་ལྷོ་གླིང་ཚེ་
དབང་རིག་འཛིན་རྣམས་ལ་ཡོན་ཏན་ལྷ་ཚོགས་རྣམས་ཀྱིས་དབང་བསྐུར་སེམས་ཅན་ 
རྣམས་ལ་དངོས་གྲུབ་ཆར་ལྟར་ཕབ་པའི་ལེའུ་སྟེ༔ བདུན་པའོ༔ ཝམསྶིཐིཉྩ 
ཨོཾ་ཨཱ་ཧཱུྃ་བཛྲ་གུ་རུ་པདྨ་སིདྡྷི་ཧཱུྃ ཨེ་མ་ཧོཿཧོ༔ གནས་མཆོག་འཇའ་ཚོན་ཁང་བཟང་ནུབ་ 
གླིང་དུ༔ པདྨ་རཱ་གའི་མདོག་ལྟར་འོད་ཟེར་འབར༔ ཐིག་ལེ་འཇའ་གུར་ཡེ་ཤེས་འོད་ 
ལྔའི་ཀློང་༔ པདྨ་ཉི་ཟླ་བརྩེགས་པའི་ཁྲི་སྟེང་དུ༔ སྐུ་གཉིས་ལྷུབ་གྲུབ་མ་ཧཱ་གུ་རུ་རྗེ༔ 
དབང་གི་ལས་མཛད་ པདྨ་ཐོད་ཕྲེང་རྩལ༔ འཁོར་དུ་ཕྱག་རྒྱའི་རིག་འཛིན་རྣམས་ཀྱིས་ 
བསྐོར༔ འཆི་མེད་ཚེ་ཡི་དཀྱིལ་འཁོར་ཞལ་ཕྱེས་ནས༔ གསུང་གི་ལྷ་ཚོགས་རྣམས་ཀྱིས་ 
མཆོད་པ་འབུལ༔ འཆི་མེད་རྡོ་རྗེ་འགྲུབ་པའི་དབང་བསྐུར་ནས༔ ཐུགས་རྗེའི་འོད་ཟེར་
189

༄༅། །ཟངས་མདོག་དཔལ་རིའི་མཐོང་སྣང་སྐོར།
ཉི་ཟླའི་ཟེར་ཐག་འཕྲོས༔ འཛམ་གླིང་ཁྱབ་ནས་འཇའ་ཚོན་འོད་ཀྱིས་གང་༔ སེམས་ཅན་ 
རྣམས་ལ་ཚེ་ཡི་བར་ཆད་བསལ༔ སོར་རྟོགས་ཡེ་ཤེས་ངང་ལས་སྐུར་སྤྲུལ་པ༔ འོད་ཟེར་ 
འཇའ་ཞགས་ཐུགས་རྗེས་ཕྱོགས་བཅུར་རྒྱས༔ མི་རེ་ལ་ནི་འཇའ་སྐུ་ཞལ་རེ་གཟིགས༔ 
འཁྲུལ་ཚབ་འཇའ་སྐུ་མི་མཇལ་དྲན་པ་བསྐུལ༔ མ་རིག་བསལ་ནས་བྱིན་བརླབས་རང་ 
ངོ་ཟིན༔ ཐུགས་རྗེ་བྱིན་རླབས་ཅན་ལ་གསོལ་བ་འདེབས༔ འོད་སྐུ་འཇའ་ལུས་འགྲུབ་ 
པར་བྱིན་གྱིས་རློབས༔ ཨུ་རྒྱན་པདྨ་འབྱུང་གནས་ལ་གསོལ་བ་འདེབས༔ འཁོར་བའི་ 
སྡུག་བསྔལ་འདི་ལས་བསྒྲལ་དུ་གསོལ༔ བསམ་པ་ལྷུན་གྱིས་འགྲུབ་པར་བྱིན་གྱིས་
རློབས༔ མཁའ་འགྲོ་ཉི་ཟླའི་ཐོད་ཕྲེང་ཞལ་ཏ་ནུབ་གླིང་ཕྱག་རྒྱའི་རིག་འཛིན་རྣམས་ལ་ 
དབང་གི་ལྷ་ཚོགས་རྣམས་ཀྱིས་དབང་བསྐུར་སེམས་ཅན་རྣམས་ལ་ཚེའི་བར་ཆད་བསལ་ 
བའི་ལེའུ་སྟེ༔ བརྒྱད་པའོ༔ ཤོ་སྣཊར༠༩ནྣོ༔ ཨོཾ་ཨཱ་ཧཱུྃ་བཛྲ་གུ་རུ་པདྨ་
སིདྡྷི་ཧཱུཾ༔ ཨེ་མ་ཧོཿ གནས་མཆོག་འཇའ་ཚོན་ཁང་བཟང་བྱང་གླིང་དུཿ ཨིནྡྲ་གཡུ་ཡི་ 
འཇའ་ཚོན་འོད་ཟེར་འབར༔ ཐིག་ལེ་ཐིག་ཕྲན་ཡེ་ཤེས་འཇའ་ཚོན་གུར༔ སྣ་ཚོགས་རྡོ་ 
རྗེ་བརྩེགས་པའི་ཁྲི་སྟེང་དུ༔ སྐུ་གསུམ་ལྷུན་གྲུབ་མ་ཧཱ་གུ་རུ་རྗེ༔ དྲག་པོའི་ལས་མཛད་ 
ཀརྨ་ཐོད་ཕྲེང་རྩལ༔ འཁོར་དུ་ལྷུན་གྲུབ་རིག་འཛིན་རྣམས་ཀྱིས་བསྐོར༔ རྩ་གསུམ་ 
ཡོངས་རྫོགས་དཀྱིལ་འཁོར་ཕྱེས་ནས༔ ཕྲིན་ལས་ལྷ་ཚོགས་རྣམས་ཀྱིས་མཆོད་པ་འབུལ༔ 
དྲེགས་པ་ཚར་གཅོད་ཟིལ་གནོན་དབང་བསྐུར་ནས༔ ཐུགས་རྗེའི་འོད་ཟེར་ཉི་ཟླའི་ 
ཟེར་ཐག་འཕྲོས༔ འཛམ་གླིང་ཁྱབ་ནས་འཇའ་ཚོན་འོད་ཀྱིས་གང་༔ སེམས་ཅན་རྣམས་ 
ལ་ནད་གདོན་རྐྱེན་བགེགས་སེལ བྱ་གྲུབ་ཡེ་ཤེས་ངང་ནས་སྐུར་སྤྲུལ་པ༔ འོད་ཟེར་ 
འཇའ་ཞགས་ཐུགས་རྗེ་ཕྱོགས་བཅུར་རྒྱས༔ མི་རེ་ལ་ནི་འཇའ་སྐུ་ཞལ་རེ་གཟིགས༔
190

༄༅། །ཟབ་གཏེར་ཆོས་ཀྱི་མཛོད་ཁང་།
འཁྲུལ་ཚབ་འཇའ་སྐུ་མི་མཇལ་དྲན་པ་བསྐུལ༔ མ་རིག་བསལ་ནས་བྱིན་བརླབས་རང་ 
ངོ་ཟིན༔ ཐུགས་རྗེའི་བྱིན་རླབས་ཅན་ལ་གསོལ་བ་འདེབས༔ འོད་སྐུ་འཇའ་ལུས་འགྲུབ་ 
པར་བྱིན་གྱིས་རློབས༔ ཨུ་རྒྱན་པདྨ་འབྱུང་གནས་ལ་གསོལ་བ་འདེབས༔ འཁོར་བའི་ 
སྡུག་བསྔལ་འདི་ལས་བསྒྲལ་དུ་གསོལ༔ བསམ་ པ་ལྷུན་གྱིས་འགྲུབ་པར་བྱིན་གྱིས་ 
རློབས༔ དཔའ་བོ་རོལ་པའི་རྡོ་རྗེ་ཞལ་ཏ་བྱང་གླིང་ལྷུན་གྲུབ་རིག་འཛིན་རྣམས་ལ་ཕྲིན་ 
ལས་ལྷ་ཚོགས་རྣམས་ཀྱིས་དབང་བསྐུར་སེམས་ཅན་རྣམས་ལ་ནད་གདོན་རྐྱེན་བགེགས་ 
རྩ38ཤྲ1ཤྲm1ཝvvg ཨོཾ་ཨཱ་ཧཱུྃ་བཛྲ་གུ་རུ་པདྨ་ཞི་བའི་ལེའུ་སྟེ༔ དགུ་པའོ༔
སིདྡྷི་ཧཱུཾ༔ ཨེ་མ་ཧོ༔ གནས་མཆོག་ཁང་བཟང་མཚམས་བཞི་དབུས་ལྔ་རུ༔ འོད་ཟེར་ཡེ་ 
ཤེས་ལྔ་ལྡན་གུར་ནང་དུ༔ རིན་ཆེན་སྣ་ཚོགས་དར་ཟབ་བརྩེགས་པའི་ཁྲི༔ ཕྲིན་ལས་ 
ཀུན་འདུས་མ་ཧཱ་གུ་རུ་རྗེ༔ ལྷུན་གྲུབ་ལས་མཛད་བུདྡྷ་ཐོད་ཕྲེང་རྩལ༔ འཁོར་དུ་རྩ་གསུམ་ 
རྒྱ་མཚོའི་ཚོགས་ཀྱིས་བསྐོར༔ དཔལ་ཆེན་བདེ་གཤེགས་འདུས་པའི་ཞལ་ཕྱེས་ནས༔ 
རྣམ་སྨིན་རིག་འཛིན་རྣམས་ཀྱིས་མཆོད་པ་འབུལ༔ ལས་བཞི་ལྷུན་གྱིས་གྲུབ་པའི་དབང་ 
བསྐུར་ནས༔ ཐུགས་རྗེའི་འོད་ཟེར་ཉི་མའི་ཟེར་ཐག་འཕྲོས༔ འཛམ་གླིང་ཁྱབ་ནས་འཇའ་ 
ཚོན་འོད་ཀྱིས་གང་༔ སེམས་ཅན་རྣམས་ལ་མཆོག་ཐུན་དངོས་གྲུབ་སྩོལ༔ ཆོས་དབྱིངས་ 
ཡེ་ཤེས་ངང་ལས་སྐུར་སྤྲུལ་པ༔ ཐུགས་རྗེའི་འོད་ཟེར་འཇའ་ཞགས་ཕྱོགས་བཅུར་འཕྲོས༔ 
མི་རེ་ལ་ནི་འཇའ་སྐུ་ཞལ་རེ་གཟིགས༔ འཁྲུལ་ཚབ་འཇའ་སྐུ་མི་མཇལ་དྲན་པ་བསྐུལ༔ 
མ་རིག་བསལ་ནས་བྱིན་བརླབས་རང་ངོ་ཟིན༔ ཐུགས་རྗེའི་བྱིན་རླབས་ཅན་ལ་གསོལ་ 
བ་འདེབས༔ འོད་ལུས་འཇའ་སྐུ་འགྲུབ་པར་བྱིན་གྱིས་རློབས༔ ཨུ་རྒྱན་པདྨ་འབྱུང་ 
གནས་ལ་གསོལ་བ་འདེབས༔ འཁོར་བའི་སྡུག་བསྔལ་འདི་ལས་བསྒྲལ་དུ་གསོལ༔
191

༄༅། །ཟངས་མདོག་དཔལ་རིའི་མཐོང་སྣང་སྐོར།
བསམ་པ་ལྷུན་གྱིས་འགྲུབ་པར་བྱིན་གྱིས་རློབས༔ དཔའ་བོ་གནོད་འཇོམས་ཁྱུང་གཤོག་
རྡོ་རྗེ་རྩལ་གྱི་ཞལ་ཏ་ཕྱོགས་མཚམས་དབུས་ལྔ་ལ་རྣམ་པར་སྨིན་པའི་རིག་འཛིན་རྣམས་
ལ༔ བདེ་གཤེགས་འདུས་པའི་ལྷ་ཚོགས་རྣམས་ཀྱིས་དབང་བསྐུར་སེམས་ཅན་རྣམས་ 
ལ་མཆོག་ཐུན་མོང་གི་དངོས་གྲུབ་གནང་བའི་ལེའུ་སྟེ༔ བཅུ་པའོ༔ ཛིག རྡོ 
ཨོཾ་ཨཱ་ཧཱུྃ་བཛྲ་གུ་རུ་པདྨ་སིདྡྷི་ཧཱུྃ༔ ཨེ་མ་ཧོཿ གནས་མཆོག་ཟངས་མདོག་དཔལ་རི་འཇའ་ 
བྲག་མཐའ༔ ལྕགས་རི་འོ་མའི་རྒྱ་མཚོའི་ཕྱོགས་མཚམས་བརྒྱད༔ ཤར་ཕྱོགས་སྲིན་ 
ཡུལ་ཟངས་གླིང་གྲོང་ཚོ་སྟོང་༔ མིང་ནི་སྲིན་ཡུལ་ཤིནྟཾ་ཀ་ཊ་མིང་༔ སྲིན་པོ་ཀ་ལ་མ་ཊཱ་ 
ཞེས་བྱ་ཡོད༔ སྲིན་པོ་ཕོ་མོ་དཔག་མེད་འཁོར་གྱིས་བསྐོར༔ གོས་ནི་ཤིང་བལ་གན་ཙ་ 
མཉེན་ཞུ་གོན༔ ཟས་ནི་ཤིང་ཏོག་ཚུར་ཤིང་སྤྲེའུ་ཐོད་ཟ༔ མ་རིག་འཁྲུལ་པ་རྨོངས་པ་ལེ་ 
ལོས་གཡེང་༔ ཁང་དབུས་ཡེ་ཤེས་འོད་ལྔ་འཁྱུགས་པའི་ཀློང་༔ འཇའ་ཚོན་ཉི་ཟླ་པདྨ་ 
བརྩེགས་པའི་སྟེང་༔ ཟིལ་གནོན་སློབ་དཔོན་མ་ཧཱ་གུ་རུ་བཞུགས༔ སྲིན་པོའི་བླ་མ་པདྨ་ 
བཛྲ་ཞེས༔ འཁོར་དུ་ལོ་པཎ་ཌཱཀྐིའི་ཚོགས་ཀྱིས་བསྐོར༔ ཡང་འཁོར་སྲིན་པོ་སྲིན་མོ་ 
རྣམས་ཀྱིས་བསྐོར༔ མ་ཧཱ་ཡོ་གའི་ཆོས་ཀྱི་འཁོར་ལོ་བསྐོར༔ མཁའ་སྤྱོད་གནས་ཀྱི་མཁའ་ 
འགྲོས་མཆོད་པ་འབུལ༔ སྲིན་པོ་རྣམས་ནི་ཡོ་གའི་ཆོས་ལ་བཙུད༔ ཐུགས་རྗེའི་འོད་ 
ཟེར་འཇའ་ཞགས་ཕྱོགས་བཅུར་འཕྲོས༔ སྲིན་པོ་ཕོ་མོའི་མ་རིག་རྨོངས་པ་སེལ༔ ཐུགས་ 
རྗེའི་ཉི་ཟེར་ཡེ་ཤེས་འཛམ་གླིང་ཁྱབ༔ བ་སྤུ་རེ་ལས་འོད་ཟེར་འབུམ་ཕྲག་འཕྲོས༔ འོད་ 
ཟེར་རེ་ལ་པད་འབྱུང་རེ་རེར་སྤྲུལ༔ བོད་ལ་རྒྱུན་ཆད་མེད་པའི་ཐུགས་རྗེས་འཛིན༔ མི་ 
རེ་ལ་ནི་འཇའ་སྐུ་ཞལ་རེ་གཟིགས༔ ཐུགས་རྗེའི་ཟེར་གྱིས་རང་རིག་དྲན་པ་བསྐུལ༔ རྨོངས་ 
པ་བསལ་ནས་བྱིན་བརླབས་རང་ངོ་ཟིནཿ༔ ཐུགས་རྗེའི་བྱིན་རླབས་ཅན་ལ་གསོལ་བ་
192

༄༅། །ཟབ་གཏེར་ཆོས་ཀྱི་མཛོད་ཁང་།
འདེབས༔ འོད་སྐུ་འཇའ་ལུས་ཐོབ་པར་བྱིན་གྱིས་རློབས༔ ཨུ་རྒྱན་པདྨ་འབྱུང་གནས་ 
ལ་གསོལ་བ་འདེབས༔ འཁོར་བའི་སྡུག་བསྔལ་འདི་ལས་བསྒྲལ་དུ་གསོལ༔ བསམ་ 
པ་ལྷུན་གྱིས་འགྲུབ་པར་བྱིན་གྱིས་རློབས༔ གནུབས་བན་ནམ་མཁའི་སྙིང་པོའི་ཞལ་ཏ་
ཤར་ཕྱོགས་ཟངས་གླིང་སྲིན་པོ་ཀ་ལ་མ་ཏྲཾ་ཡོ་གའི་ཆོས་ལ་བཙུད་པའི་ལེའུ་སྟེ༔ བཅུ་ 
གཅིག་པའོ༔།ཨོཾcsiརི་ཧཱུྃཨོཾ༩ ཨོཾ་ཨཱ་ཧཱུྃ་བཛྲ་གུ་རུ་པདྨ་སིདྡྷི་ཧཱུྃ༔
ཨེ་མ་ཧོ༔ གནས་མཆོག་ཟངས་མདོག་དཔལ་རི་པདྨ་འོད༔ འཇའ་ཚོན་འོད་ཟེར་ཁང་ 
བཟང་ཤར་ལྷོའི་མཚམས༔ སྲིན་ཡུལ་གྲོང་ཁྱེར་མིང་ནི་མེ་རི་རྩེ༔ ཁང་ཁྱིམ་སྟོང་ལ་སྲིན་ 
པོ་འབུམ་ཕྲག་ཡོད༔ སྲིན་རྒྱལ་རཀྴ་ལྕགས་ཐོད་སྤྱང་མགོ་ཡོད༔ གོས་ནི་བེར་ནག་མ་ 
ཧེའི་ལྤགས་པ་བཏིང་༔ ཟས་ནི་འབྲུ་སྣ་ཤ་ཁྲག་ལོངས་སྤྱོད་བྱེད༔ ཆགས་སྡང་ཁྲོ་གཏུམ་ 
ཞེ་སྡང་ལེ་ལོས་གཡེང་༔ རྫུ་འཕྲུལ་འགྱེད་ཅིང་ཁང་ཁྱིམ་ཐོད་སྐམ་བརྩིགས༔ ཁང་ཁྱིམ་ 
འཁོར་ལོ་མེ་ལྕེ་འབར་བའི་དབུས༔ དར་ཟབ་རིན་ཆེན་བརྩེགས་པའི་ཁྲི་སྟེང་དུ༔ ཟིལ་ 
གནོན་སློབ་དཔོན་པདྨ་སཾ་བྷ་བཞུགས༔ སྲིན་གྱི་གུ་རུ་རོལ་པ་རྡོ་རྗེ་ཞེས༔ འཁོར་དུ་དཔའ་ 
བོ་དཔའ་མོ་འབུམ་གྱིས་བསྐོར༔ ཡང་འཁོར་སྲིན་པོ་སྲིན་མོ་རྣམས་ཀྱིས་ བསྐོར༔ ཏནྟ་ 
སྡེ་ཡི་ཆོས་ཀྱི་འཁོར་ལོ་བསྐོར༔ བདེ་ཆེན་གནས་ཀྱི་དྷཱཀྐིས་མཆོད་པ་འབུལ༔ སྲིན་པོ་ 
ཕོ་མོ་ཏནྟའི་ཆོས་བཙུདཿ༔ ཐུགས་རྗེའི་འོད་ཟེར་འཇའ་ཞགས་ཕྱོགས་བཅུར་འཕྲོས༔ 
སྲིན་པོ་ཕོ་མོའི་ཆགས་སྡང་ཁྲོ་གཏུམ་གྲོལ༔ ཐུགས་རྗེའི་ཉི་ཟེར་ཡེ་ཤེས་འཛམ་གླིང་ཁྱབ༔ 
བ་སྤུ་རེ་ལས་འོད་ཟེར་འབུམ་ཕྲག་འཕྲོས༔ འོད་ཟེར་རེ་ལ་པད་འབྱུང་རེ་རེར་སྤྲུལ༔ བོད་ 
ལ་རྒྱུན་ཆད་མེད་པའི་ཐུགས་རྗེས་འཛིན༔ མི་རེ་ལ་ནི་འཇའ་སྐུ་ཞལ་རེ་གཟིགས༔ ཐུགས་ 
རྗེའི་ཟེར་གྱིས་རང་རིག་དྲན་པ་བསྐུལ༔ མ་རིག་བསལ་ནས་བྱིན་བརླབས་རང་ངོ་ཟིན༔
193

༄༅། །ཟངས་མདོག་དཔལ་རིའི་མཐོང་སྣང་སྐོར།
ཐུགས་རྗེའི་བྱིན་རླབས་ཅན་ལ་གསོལ་བ་འདེབས༔ འོད་སྐུ་འཇའ་ལུས་ཐོབ་པར་བྱིན་ 
གྱིས་རློབས༔ ཨུ་རྒྱན་པདྨ་འབྱུང་གནས་ལ་གསོལ་བ་འདེབས༔ འཁོར་བའི་སྡུག་བསྔལ་ 
འདི་ལས་བསྒྲལ་དུ་གསོལ༔ བསམ་པ་ལྷུན་གྱིས་འགྲུབ་པར་བྱིན་གྱིས་རློབས༔ གནུབས་ 
བན་སངས་རྒྱས་ཡེ་ཤེས་ཀྱི་ཞལ་ཏ་ཤར་ལྷོའི་གླིང་དུ་སློབ་དཔོན་སཾ་བྷ་ཝས་སྲིན་རྒྱལ་ 
ལྕགས་ཐོད་སྤྱང་མགོ་ཕོ་མོ་ཏནྟའི་ཆོས་ལ་བཙུད་པའི་ལེའུ་སྟེ༔ བཅུ་གཉིས་པའོ༔
ཝཱ། ཛོ། ཀཱགཉྙོཡྻཱ།། ཨོཾ་ཨཱ་ཧཱུྃ་བཛྲ་གུ་རུ་པདྨ་སིདྡྷི་ཧཱུྃ༔ ཨེ་མ་ཧོཿ༔ གནས་ 
མཆོག་ཟངས་མདོག་དཔལ་རི་པདྨ་འོད༔ ལྷོ་ཕྱོགས་སྲིན་ཡུལ་རོ་འདམ་ཁྲག་མཚོའི་ 
གླིང་༔ མིང་ནི་ཉ་གྲོ་ཁང་ཁྱིམ་དུང་ཕྱུར་ཡོད༔ སྲིན་རྒྱལ་ཤན་པ་མིག་དམར་གླང་སྙིང་ 
ཡོདཿ༔ སྲིན་པོ་ཕོ་མོ་འབུམ་ཚོ་སུམ་སྟོང་ཡོད༔ གོས་ནི་མི་ལྤགས་ཆུ་སྲིན་གཡང་གཞི་ 
བཏིང་༔ ཟས་ནི་ཀླུ་རིགས་ཤ་ཁྲག་ལོངས་སྤྱོད་བྱེད༔ ང་རྒྱལ་ཁྲོ་གཏུམ་ངར་འཛིན་ལེ་ 
ལོས་གཡེང་༔ རྫུལ་འཕྲུལ་ཐོགས་མེད་ཆུ་ལ་ཉ་ལྟར་རྒྱུག༔ ཁང་ཁྱིམ་ཟངས་ལྕགས་ 
ལྕགས་རི་ཐོད་རློན་བརྩིགས༔ ཁང་དབུས་ཐོད་སྐམ་རྩིག་པ་གསེར་ཏོག་བརྒྱན༔ རིན་ 
ཆེན་ཉི་ཟླ་པདྨ་བརྩེགས་པའི་ཁྲི༔ འཇའ་ཚོན་འོད་ཟེར་ཁ་དོག་སྣ་ལྔའི་ཀློང་༔ ཟིལ་གནོན་ 
སློབ་དཔོན་པདྨ་རྒྱལ་པོ་བཞུགས༔ སྲིན་གྱི་གུ་རུ་རཀྴ་ར་ཙ་ཞེས༔ འཁོར་དུ་དཔའ་བོ་ 
དཔའ་མོ་དཔག་མེད་བསྐོར༔ ཡང་འཁོར་སྲིན་པོ་སྲིན་མོ་རྣམས་ཀྱིས་བསྐོར༔ བདེ་གཤེགས་ 
འདུས་ཆེན་ཆོས་ཀྱི་འཁོར་ལོ་བསྐོར༔ དྷེ་ཝ་ཀོ་ཤ་ཌཱཀྐིས་མཆོད་པ་འབུལ༔ སྲིན་པོ་ཕོ་ 
མོ་བདེ་གཤེགས་འདུས་ཆེན་ཆོས་ལ་བཙུད༔ ཐུགས་རྗེའི་འོད་ཟེར་འཇའ་ཞགས་ཕྱོགས་ 
བཅུར་འཕྲོས༔ སྲིན་པོ་ཕོ་མོའི་ཁྲོ་གཏུམ་རང་འཛིན་གྲོལ༔ ཐུགས་རྗེའི་འོད་ཟེར་ཡེ་ཤེས་ 
འཛམ་གླིང་ཁྱབ༔ བ་སྤུ་རེ་ལས་འོད་ཟེར་འབུམ་ཕྲག་འཕྲོས༔ འོད་ཟེར་རེ་ལ་པད་འབྱུང་
194

༄༅། །ཟབ་གཏེར་ཆོས་ཀྱི་མཛོད་ཁང༌།
རེ་རེར་སྤྲུལ༔ བོད་ལ་རྒྱུན་ཆད་མེད་པའི་ཐུགས་རྗེས་འཛིན༔ མི་རེ་ལ་ནི་འཇའ་སྐུ་ཞལ་ 
རེ་གཟིགས༔ ཐུགས་རྗེའི་ཟེར་གྱིས་རང་རིག་དྲན་པ་བསྐུལ༔ མ་རིག་བསལ་ནས་བྱིན་ 
བརླབས་རང་ངོ་ཟིན༔ ཐུགས་རྗེ་བྱིན་ཅན་ལ་གསོལ་བ་འདེབས༔ འོད་སྐུ་འཇའ་ལུས་ 
འགྲུབ་པར་བྱིན་གྱིས་རློབས༔ ཨུ་རྒྱན་པདྨ་འབྱུང་གནས་ལ་གསོལ་བ་འདེབས༔ འཁོར་ 
བའི་སྡུག་བསྔལ་འདི་ལས་བསྒྲལ་དུ་གསོལ༔བསམ་པ་ལྷུན་གྱིས་འགྲུབ་པར་བྱིན་གྱིས་
རློབས༔ ཆོས་རྒྱལ་ཁྲི་སྲོང་ལྡེ་བཙན་གྱི་ཞལ་ཏ་ལྷོ་གླིང་སློབ་དཔོན་པདྨ་རྒྱལ་པོ་སྲིན་ 
རྒྱལ་ཤན་པ་མིག་དམར་ཕོ་མོ་ཞི་ཁྲོ་བདེ་གཤེགས་འདུས་ཆེན་གྱི་ཆོས་ལ་བཙུད་པའི་ 
ལེའུ་སྟེ༔ བཅུ་གསུམ་པའོ༔དྷཝཊནྟཾ།སྟེཧཱུྃཛྙྰནྡྲ་ཀྰ༅ ཨོཾ་ཨཱ་ཧཱུྃ་བཛྲ་གུ་རུ་པདྨ་
སིདྡྷི་ཧཱུཾ༔ ཨེ་མ་ཧོ༔ གནས་མཆོག་ཟངས་མདོག་དཔལ་རི་པདྨ་འོད༔ འཇའ་ཚོན་འོད་ 
ཟེར་ཁང་བཟང་ལྷུན་གྲུབ་གླིང་༔ མིང་ནི་སྲིན་ཡུལ་དུར་ཁྲོད་མ་ལ་ཡ༔ ཁང་ཁྱིམ་བྲག་ 
རི་རྡོ་རྗེ་སྡིག་པ་འབར༔ སྲིན་པོ་ཕོ་མོ་ས་ཡ་འབུམ་སྡེ་གནས༔ སྲིན་པོའི་རྒྱལ་པོ་རཀྴ་ 
གླང་སྙིང་ཡོད༔ གོས་ནི་དར་ཟབ་མི་ལྤགས་གཡང་གཞི་གོན༔ ཟས་ནི་མི་ཡི་ཤ་ཁྲག་ 
ལོངས་སྤྱོད་བྱེད༔ ཁྲོ་གཏུམ་ཕྲག་དོག་ཆགས་སྡང་ལེ་ལོས་གཡེང་༔ འབྱུང་བ་ལྔ་ལ་རྫུ་ 
འཕྲུལ་ཐོགས་པ་མེད༔ ཁང་ཁྱིམ་བྲག་རི་པདྨ་འབར་བའི་སྟེང་༔ ཤེལ་གྱི་འཇའ་ཚོན་ 
གུར་ཆེན་ཕུབ་པའི་ཀློང་༔ ཟིལ་གནོན་སློབ་དཔོན་དཔལ་ཆེན་ཁྲོ་ལོད་བཞུགས༔ སྲིན་ 
གྱི་གུ་རུ་རྡོ་རྗེ་གཤོག་རྒོད་ཅེས༔ རིག་འཛིན་དཔའ་བོ་ཌཱཀྐི་གིང་ཚོགས་བསྐོར༔ ཡང་ 
འཁོར་སྲིན་པོ་སྲིན་མོ་རྣམས་ཀྱིས་བསྐོར༔ རྩ་གསུམ་རྡོ་རྗེ་དྲག་གཏུམ་དབང་བསྐུར་ནས༔ 
དཔའ་བོ་དཔའ་མོ་རྣམས་ཀྱིས་མཆོད་པ་འབུལ༔ སྲིན་པོ་ཕོ་མོ་ཡང་གསང་ཆོས་ལ་བཙུད༔ 
ཐུགས་རྗེའི་འོད་ཟེར་འཇའ་ཞགས་ཕྱོགས་བཅུར་འཕྲོས༔ སྲིན་པོ་ཕོ་མོའི་ཕྲག་དོག་
195

༄༅། །ཟངས་མདོག་དཔལ་རིའི་མཐོང་སྣང་སྐོར།
ཆགས་སྡང་གྲོལ༔ ཐུགས་རྗེའི་འོད་ཟེར་ཡེ་ཤེས་འཛམ་གླིང་ཁྱབ༔ བ་སྤུ་རེ་ལས་འོད་ 
ཟེར་འབུམ་ཕྲག་འཕྲོས༔ འོད་ཟེར་རེ་ལ་པད་འབྱུང་རེ་རེར་སྤྲུལ༔ བོད་ལ་རྒྱུན་ཆད་མེད་ 
པའི་ཐུགས་རྗེས་འཛིནཿ༔ མི་རེ་ལ་ནི་འཇའ་སྐུ་ཞལ་རེ་གཟིགས༔ ཐུགས་རྗེའི་ཟེར་གྱིས་ 
རང་རིག་དྲན་པ་བསྐུལ༔ མ་རིག་བསལ་ནས་བྱིན་བརླབས་རང་ངོ་ཟིན༔ ཐུགས་རྗེ་བྱིན་ 
རླབས་ཅན་ལ་གསོལ་བ་འདེབས༔ འོད་སྐུ་འཇའ་ལུས་འགྲུབ་པར་བྱིན་གྱིས་རློབས༔ 
ཨུ་རྒྱན་པདྨ་འབྱུང་གནས་ལ་གསོལ་བ་འདེབས༔ འཁོར་བའི་སྡུག་བསྔལ་འདི་ལ 
བསྒྲལ་དུ་གསོལ༔ བསམ་པ་ལྷུན་གྱིས་འགྲུབ་པར་བྱིན་གྱིས་རློབས༔ བཻ་རོ་མཚོ་རྒྱལ་ 
གཉིས་ཀྱི་ཞལ་ཏ་ལྷོ་ནུབ་སྲིན་ཡུལ་མ་ལ་ཡ་རུ་སློབ་དཔོན་དཔལ་ཆེན་ཁྲོ་ལོད་ཀྱིས༔ 
རཀྴ་གླང་སྙིང་ཕོ་མོ་ཡང་གསང་ཆོས་ལ་བཙུད་པའི་ལེའུ་སྟེ༔ བཅུ་བཞི་པའོ༔ 
ཉཱཥཱཾརྫཊལླདྷོ།།ོསྱོབྷྱཿཨྠནྣཾ་ྤོ ཨོཾ་ཨཱ་ཧཱུྃ་བཛྲ་གུ་རུ་པདྨ་སིདྡྷི་ཧཱུྃ༔ ཨེ་མ་ཧོ༔ གནས་ 
མཆོག་ཟངས་མདོག་དཔལ་རི་པདྨ་འོད༔ འཇའ་ཚོན་འོད་ཟེར་ཁང་བཟང་ནུབ་ཕྱོགས་ 
སུ༔ གྲོང་ཁྱེར་ལྕགས་མཁར་མིང་ནི་ཨ་ཤོ་ཀཿ༔ ཁང་ཁྱིམ་འབུམ་ཚོ་ལྕགས་ཐང་མེ་འབར་ 
གླིང་༔ སྲིན་རྒྱལ་ཨུ་ཝེ་ཤིནྟཾ་རཀྴ་ཡོད༔ སྲིན་པོ་ཕོ་མོ་ས་ཡ་འབུམ་ཚོ་གསུམ༔ སྟག་གཟིག་ 
ལྤགས་གོན་སྦྲུལ་གྱི་གདན་དུ་བཏིང་༔ ཟས་ནི་ཤ་ཁྲག་རྨོས་པའི་ལོ་ཐོག་བྱེད༔ གཏི་ 
མུག་གདོལ་པ་ཁྲོ་གཏུམ་ལེ་ལོས་གཡེང་༔ རྫུ་འཕྲུལ་རླུང་ལ་བཞོན་ཅིང་མེ་ལྕེ་འབར༔ ཁང་ 
ཁྱིམ་སྦྲུལ་གྱི་ལྡ་ལྡིང་ཐོད་སྐམ་བརྒྱན༔ ཞིང་ལྤགས་བླ་རེ་ཀེང་རུས་ཁྲལ་ཁྲོལ་བཙུད༔ འཇའ་ 
ཚོན་པདྨའི་སྡོང་པོ་སེངྒེའི་ཁྲི༔ ཡེ་ཤེས་ལྔ་ལྡན་འཇའ་གུར་ཕུབ་པའི་ཀློང་༔ ཟིལ་གནོན་ 
པསློབ་དཔོན་ཤཱཀྱ་སེངྒེ་བཞུགས༔ སྲིན་གྱི་བླ་མ་པདྨ་མཐུ་རྩལ་ཞེས༔ འཁོར་དུ་ལོ་པཎ་ 
རིག་འཛིན་གྲུབ་ཐོབ་བསྐོར༔ ཡང་འཁོར་སྲིན་པོ་སྲིན་མོ་རྣམས་ཀྱིས་བསྐོར༔ སྡེ་སྣོད་མདོ་
196

༄༅། །ཟབ་གཏེར་ཆོས་ཀྱི་མཛོད་ཁང༌།
སྡེའི་ཆོས་ཀྱི་འཁོར་ལོ་བསྐོར༔ པདྨ་བརྩེགས་པ་མཁའ་འགྲོས་མཆོད་པ་འབུལ༔ སྲིན་ 
པོ་ཕོ་མོ་མདོ་སྡེའི་ཆོས་ལ་བཙུད༔ ཐུགས་རྗེ་འོད་ཟེར་འཇའ་ཞགས་ཕྱོགས་བཅུར་འཕྲོས༔ 
སྲིན་པོ་ཕོ་མོའི་གཏི་མུག་རྨོངས་པ་སེལ༔ ཐུགས་རྗེའི་ཉི་ཟེར་ཡེ་ཤེས་འཛམ་གླིང་ཁྱབ༔
བ་སྤུ་རེ་ལས་འོད་ཟེར་འབུམ་ཕྲག་འཕྲོས༔ འོད་ཟེར་རེ་ལ་པད་འབྱུང་རེ་རེར་སྤྲུལ༔ བོད་ 
ལ་རྒྱུན་ཆད་མེད་པའི་ཐུགས་རྗེས་འཛིན༔ མི་རེ་ལ་ནི་འཇའ་སྐུ་ཞལ་རེ་གཟིགས༔ ཐུགས་ 
རྗེ་ཟེར་གྱིས་རང་རིག་དྲན་པ་བསྐུལ༔ མ་རིག་བསལ་ནས་བྱིན་བརླབས་རང་ངོ་ཟིན༔ 
ཐུགས་རྗེ་བྱིན་རླབས་ཅན་ལ་གསོལ་བ་འདེབས༔ འོད་སྐུ་འཇའ་ལུས་ཐོབ་པར་བྱིན་གྱིས་ 
རློབས༔ ཨུ་རྒྱན་པདྨ་འབྱུང་གནས་ལ་གསོལ་བ་འདེབས༔ འཁོར་བའི་སྡུག་བསྔལ་འདི་ 
ལས་བསྒྲལ་དུ་གསོལ༔ བསམ་པ་ལྷུན་གྱིས་འགྲུབ་པར་བྱིན་གྱིས་རློབས༔ དཔལ་གྱི་ 
ཡེ་ཤེས་ཞལ་ཏ་ནུབ་ཕྱོགས་ལྕགས་ཐང་གླིང་དུ་སློབ་དཔོན་ཤཱཀྱ་སེངྒེས་རཀྴ་ཤིནྟཾ་ཕོ་མོ་ 
མདོ་སྡེའི་ཆོས་ལ་བཙུད་པའི་ལེའུ་སྟེ༔ བཅོ་ལྔ་པའོ༔ སྱཱ།ཀ ཎྚ བྷ།ཀཽཙྪདྷྭཊཱ ཏྲཾཨཱ 
ཨོཾ་ཨཱ་ཧཱུྃ་བཛྲ་གུ་རུ་པདྨ་སིདྡྷི་ཧཱུྃ༔ ཨེ་མ་ཧོ༔ གནས་མཆོག་ཟངས་མདོག་དཔལ་རི་པདྨ་ 
འོད༔ འཇའ་ཚོན་འོད་ཟེར་ཁང་བཟང་ནུབ་བྱང་མཚམས༔ སྲིན་ཡུལ་གྲོང་ཁྱེར་མིང་ནི་ 
ཨ་ཙ་ལ༔ ཁང་ཁྱིམ་བརྒྱ་ཕྲག་སྲིན་པོ་ཁྲི་ཕྲག་ཡོད༔ སྲིན་རྒྱལ་དུ་ར་མ་ཧེའི་གདོང་མགོ་ 
ཡོད༔ གོས་ནི་མི་ལྤགས་སྲིན་གྱི་གོས་སུ་བཏིང་༔ ཟས་ནི་གཡུང་དྭགས་ཤ་ཁྲག་ལོངས་ 
སྤྱོད་བྱེད༔ སེར་སྣ་ཁྲོ་གཏུམ་ཆགས་སྡང་ལེ་ལོས་གཡེང་༔ རྫུ་འཕྲུལ་ཐོགས་མེད་མ་ངེས་ 
སྣ་ཚོགས་སྟོན༔ ཐོད་མཁར་ཞིང་ལྤགས་པད་གདན་ཀེང་རུས་བརྒྱན༔ དབུ་རྩེ་འཇའ་སྤྲིན་ 
ཡེ་ཤེས་འབར་བའི་དབུས༔ རྨ་བྱ་དར་ཟབ་པདྨ་བརྩེགས་པའི་ཁྲིར༔ ཟིལ་གནོན་སློབ་ 
དཔོན་བློ་ལྡན་མཆོག་སྲེད་བཞུགས༔ སྲིན་གྱི་གུ་རུ་མ་ཧཱ་འོད་འབར་ཞེས༔ འཁོར་དུ་དཔའ་
197

༄༅། །ཟངས་མདོག་དཔལ་རིའི་མཐོང་སྣང་སྐོར།
བོ་དཔའ་མོ་མཁའ་འགྲོས་བསྐོར༔ ཡང་འཁོར་སྲིན་པོ་སྲིན་མོ་རྣམས་ཀྱིས་བསྐོར༔ ཀྲྀ་
ཡ་ཡོ་གའི་ཆོས་ཀྱི་འཁོར་ལོ་བསྐོར༔ ལྷུན་གྲུབ་བརྩེགས་པའི་མཁའ་འགྲོས་མཆོད་པ་ 
འབུལ༔ སྲིན་པོ་ཕོ་མོ་ཡོ་གའི་ཆོས་ལ་བཙུད༔ ཐུགས་རྗེའི་འོད་ཟེར་འཇའ་ཞགས་ཕྱོགས་ 
བཅུར་འཕྲོས༔ སྲིན་པོ་ཕོ་མོའི་སེར་སྣ་འདོད་ཆགས་གྲོལ༔ ཐུགས་རྗེའི་འོད་ཟེར་ཡེ་ 
ཤེས་འཛམ་གླིང་ཁྱབ༔ བ་སྤུ་རེ་ལས་འོད་ཟེར་འབུམ་ཕྲག་འཕྲོས༔ འོད་ཟེར་རེ་ལ་པད་ 
འབྱུང་རེ་རེཪ་སྤྲུལ༔ བོད་ལ་རྒྱུན་ཆད་མེད་པའི་ཐུགས་རྗེས་འཛིན༔ མི་རེ་ལ་ནི་འཇའ་ 
སྐུ་ཞལ་རེ་གཟིགས༔ ཐུགས་རྗེའི་ཟེར་གྱིས་རང་རིག་དྲན་པ་བསྐུལ༔ མ་རིག་བསལ་ 
ནས་བྱིན་བརླབས་རང་ངོ་ཟིནཿ༔ ཐུགས་རྗེ་བྱིན་རླབས་ཅན་ལ་གསོལ་བ་འདེབས༔ འོད་སྐུ་ 
འཇའ་ལུས་ཐོབ་པར་བྱིན་གྱིས་རློབས༔ ཨུ་རྒྱན་པདྨ་འབྱུང་གནས་ལ་གསོལ་བ་འདེབས༔ 
འཁོར་བའི་སྡུག་བསྔལ་འདི་ལས་བསྒྲལ་དུ་གསོལ༔ བསམ་པ་ལྷུན་གྱིས་འགྲུབ་པར་
བྱིན་གྱིས་རློབས༔ རྒྱལ་བ་མཆོག་དབྱངས་ཞལ་ཏ་ནུབ་བྱང་ཨ་ཙ་ལའི་གླིང་དུ་སློབ་དཔོན་ 
བློ་ལྡན་མཆོག་སྲེད་ཀྱིས༔ སྲིན་རྒྱལ་མ་ཧེའི་གདོང་ཅན་ཕོ་མོ་ཀྲྀ་ཡའི་ཆོས་ལ་བཙུད་པའི་ 
ལེའུ་སྟེ༔ བཅུ་དྲུག་པའོ༔ ཨཱཿཛཿཨོཾཨོཾསགྷཨྰཿཤྲྰི ཨོཾ་ཨཱ་ཧཱུྃ་བཛྲ་གུ་རུ་པདྨ་སིདྡྷི་ཧཱུྃ༔ 
ཨེ་མ་ཧོཿ གནས་མཆོག་ཟངས་མདོག་དཔལ་རི་པདྨ་འོད༔ འཇའ་ཚོན་འོད་ཟེར་ཁང་ 
བཟང་བྱང་ཕྱོགས་སུ༔ གྲོང་ཁྱེར་གསེར་གླིང་མིང་ནི་ཙ་ཀྲྀ་ཏ༔ ཁང་ཁྱིམ་སྟོང་ཚོ་ལྕགས་ 
རི་ཟངས་ཀྱིས་བསྐོར༔ ཐོད་སྐམ་མཆོད་རྟེན་གསུམ་ཆེན་མེ་ལྕེ་འབར༔ སྲིན་རྒྱལ་དྷེ་ཝ་ 
ཡཀྴ་པ་ཏ་ཡོད༔ སྲིན་པོ་ཕོ་མོ་འབུམ་ཕྲག་བརྒྱ་ཙམ་ཡོད༔ རེ་གྷ་བྱ་རྒོད་ཐུལ་པ་མི་ལྤགས་ 
གོན༔ ཟས་ནི་ཤ་ཁྲག་འདོད་ཡོན་སྣ་ཚོགས་ཟ༔ ཕྲག་དོག་ཁྲོ་གཏུམ་དབང་གིས་ལེ་ལོས་ 
གཡེང་༔ རྫུ་འཕྲུལ་མེ་ལྕེ་འབར་ཞིང་མཁའ་ལ་འཕུར༔ རི་རབ་ཁོང་སེང་ནང་འཛུལ་ལྷ་
198

༄༅། །ཟབ་གཏེར་ཆོས་ཀྱི་མཛོད་ཁང་།
མིན་ཟ༔ ཁང་ཁྱིམ་ཞིང་ལྤགས་ཐོད་པ་སྐམ་རློན་བརྒྱན༔ ཡེ་ཤེས་འོད་ཟེར་མེ་དཔུང་འབར་ 
བའི་ཀློང་༔ ཉི་ཟླ་པདྨ་བརྩེགས་པའི་ཁྲི་སྟེང་དུ༔ ཟིལ་གནོན་སློབ་དཔོན་སེངྒེ་སྒྲ་སྒྲོགས་ 
བཞུགས༔ སྲིན་གྱི་གུ་རུ་རྡོ་རྗེ་དྲག་རྩལ་ཞེས༔ འཁོར་དུ་དཔའ་བོ་ཁྲོ་བོ་ཁྲོ་མོས་བསྐོར༔ 
ཡང་འཁོར་སྲིན་པོ་སྲིན་མོ་རྣམས་ཀྱིས་བསྐོར༔ གསང་སྔགས་རྡོ་རྗེ་ཐེག་པའི་ཆོས་འཁོར་ 
བསྐོར༔ དུར་ཁྲོད་གསང་ཆེན་ཌཱཀྐིས་མཆོད་པ་འབུལ༔ སྲིན་པོ་ཕོ་མོ་གསང་སྔགས་ཆོས་ 
ལ་བཙུདཿ༔ ཐུགས་རྗེའི་འོད་ཟེར་འཇའ་ཞགས་ཕྱོགས་བཅུར་འཕྲོས༔ ཕྲག་དོག་ཁྲོ་གཏུམ་ 
མ་རིག་རྨོངས་པ་བསལ༔ ཐུགས་རྗེའི་འོད་ཟེར་ཡེ་ཤེས་འཛམ་གླིང་ཁྱབ༔ བ་སྤུ་རེ་ལས་ 
འོད་ཟེར་འབུམ་ཕྲག་འཕྲོས༔ འོད་ཟེར་རེ་ལ་པད་འབྱུང་རེ་རེཪ་སྤྲུལ༔ བོད་ལ་རྒྱུན་ཆད་ 
མེད་པའི་ཐུགས་རྗེས་འཛིནཿ༔ མི་རེ་ལ་ནི་འཇའ་སྐུ་ཞལ་རེ་གཟིགས༔ ཐུགས་རྗེ་ཟེར་ 
གྱིས་རང་རིག་དྲན་པ་བསྐུལ༔ མ་རིག་བསལ་ནས་བྱིན་བརླབས་རང་ངོ་ཟིན༔ ཐུགས་ 
རྗེ་བྱིན་རླབས་ཅན་ལ་གསོལ་བ་འདེབས༔འོད་སྐུ་འཇའ་ལུས་ཐོབ་པར་བྱིན་གྱིས་
རློབས༔ ཨུ་རྒྱན་པདྨ་འབྱུང་གནས་ལ་གསོལ་བ་འདེབས༔ འཁོར་བའི་སྡུག་བསྔལ་འདི་ 
ལས་བསྒྲལ་དུ་གསོལ༔ བསམ་པ་ལྷུན་གྱིས་འགྲུབ་པར་བྱིན་གྱིས་རློབས༔ དཔལ་གྱི་སེང་ 
གེའི་ཞལ་ཏ་བྱང་ཕྱོགས་གསེར་གླིང་དུ་སློབ་དཔོན་སེང་གེ་སྒྲ་སྒྲོགས་ཀྱིས་སྲིན་པོ་དྷེ་ཝ་ 
ཡཀྴ་ཕོ་མོ་གསང་སྔགས་རྡོ་རྗེ་ཐེག་པའི་ཆོས་ལ་བཙུད་པའི་ལེའུ་སྟེ༔ བཅུ་བདུན་པའོ༔ 
བྱི ཀྑནྡྷ རྐྱོཨརྒྱར།ཨོཾ་ཨཱཿཧཱུྃ་བཛྲ་གུ་རུ་པདྨ་སིདྡྷི་ཧཱུྃ༔ ཨེ་མ་ཧོ༔ གནས་ 
མཆོག་ཟངས་མདོག་དཔལ་རི་པདྨ་འོདཿ༔ འཇའ་ཚོན་འོད་ཟེར་ཁང་བཟང་བྱང་ཤར་ 
གླིང་༔ ཁྲོ་ཆུ་ཟངས་མཁར་ཁང་ཁྱིམ་འབུམ་ཚོགས་གཅིག༔ མིང་ནི་དུར་ཁྲོད་རྡོ་རྗེ་བྲག་ 
སྤོང་མིང་༔ སྲིན་པོ་མ་ཧཱ་ཡཀྴ་རུ་ཏྲ་ཡོད༔ སྲིན་ཕོ་མོ་ཁྲི་ཕྲག་བརྒྱ་ཙམ་ཡོད༔ གོས་ནི་དར་
199

༄༅། །ཟངས་མདོག་དཔལ་རིའི་མཐོང་སྣང་སྐོར།
ཤ་ཀ་ཤམ་རས་བལ་གྱོན༔གཅན་གཟན་ཤ་ཁྲག་མ་རྨོས་ལོ་ཏོག་ཟ༔ དུག་ལྔ་མ་རིག་ 
རྨོངས་པ་ལེ་ལོས་གཡེང་༔ རྫུ་འཕྲུལ་འཕུར་ལྡིང་རི་བྲག་ཐོགས་པ་མེད༔ མེ་ལྕེ་འབར་ 
ཞིང་ལྷ་ཁམས་འདར་སྔངས་བྱེད༔ སྲིན་ཤིང་འགྲམ་གླིང་སྦྲུལ་དཀྲིས་ཁང་ཁྱིམ་བསྐོར༔ 
མི་ལྤགས་སེང་འབྲུག་བླ་རེ་ཐོད་སྐམ་བཙུགས༔ འཇའ་ཚོན་ཉི་ཟེར་ཞགས་པའི་གུར་ 
ནང་དུ༔ ཉི་ཟླ་པདྨ་བརྩེགས་པའི་ཁྲི་སྟེང་དུ༔ ཟིལ་གནོན་སློབ་དཔོན་ཉི་མ་འོད་ཟེར་ 
བཞུགས༔ སྲིན་གྱི་གུ་རུ་རྡོ་རྗེ་འོད་ཞགས་ཞེས༔ འཁོར་དུ་ལྷ་དང་ལྷ་མོ་རྣམས་ཀྱིས་ 
བསྐོར༔ ཡང་འཁོར་སྲིན་པོ་སྲིན་མོ་རྣམས་ཀྱིས་བསྐོར༔ རྫོགས་ཆེན་འོད་གསལ་སྙིང་ 
ཐིག་ཆོས་འཁོར་བསྐོར༔ ལང་ཀ་བརྩེགས་པའི་མཁའ་འགྲོས་མཆོད་པ་འབུལ༔ སྲིན་ 
པོ་ཕོ་མོ་ཡང་ཐིག་ཆོས་ལ་བཙུད༔ ཐུགས་རྗེའི་འོད་འཇའ་ཞགས་ཕྱོགས་བཅུར་འཕྲོས༔ 
སྲིན་པོ་དུག་ལྔ་མ་རིག་རྨོངས་པ་བསལ༔ ཐུགས་རྗེའི་འོད་ཟེར་ཡེ་ཤེས་འཛམ་གླིང་ཁྱབ༔ 
བ་སྤུ་རེ་ལས་འོད་ཟེར་འབུམ་ཕྲག་འཕྲོས༔ འོད་ཟེར་རེ་ལ་པད་འབྱུང་རེ་རེར་སྤྲུལ༔
བོད་ལ་རྒྱུན་ཆད་མེད་པའི་ཐུགས་རྗེས་འཛིན༔ མི་རེ་ལ་ནི་འཇའ་སྐུ་ཞལ་རེ་གཟིགསཿ༔ 
ཐུགས་རྗེ་ཟེར་གྱིས་རང་རིག་དྲན་པ་བསྐུལ༔ མ་རིག་བསལ་ནས་བྱིན་བརླབས་རང་ངོ་ 
ཟིན༔ ཐུགས་རྗེའི་བྱིན་རླབས་ཅན་ལ་གསོལ་བ་འདེབས༔ འོད་སྐུ་འཇའ་ལུས་ཐོབ་ 
བྱིན་གྱིས་རློབས༔ ཨུ་རྒྱན་པདྨ་འབྱུང་གནས་ལ་གསོལ་བ་འདེབས༔ འཁོར་བའི་སྡུག་ 
བསྔལ་འདི་ལས་བསྒྲལ་དུ་གསོལ༔ བསམ་པ་ལྷུན་གྱིས་འགྲུབ་པར་བྱིན་གྱིས་རློབས༔
དཔལ་སེང་གཡུ་སྒྲའི་ཞལ་ཏ་བྱང་ཤར་གླིང་དུ་སློབ་དཔོན་ཉི་མ་འོད་ཟེར་གྱིས་སྲིན་པོ་ 
མ་ཧཱ་ཡཀྴ་ཕོ་མོ་རྫོགས་ཆེན་འོད་གསལ་སྙིང་ཐིག་གི་ཆོས་ལ་བཙུད་པའི་ལེའུ་སྟེ༔ བཅོ་ 
བརྒྱད་པའོ༔ ཧཱུྃ།ནྲྀདྨེཝཔོརྞཱནྡྲཨྰཿདྨེ་ྲཡཿ ཨོཾ་ཨཱཿ་ཧཱུྃ་བཛྲ་གུ་རུ་པདྨ་སིདྡྷི་ཧཱུྃ༔ ཨེ་
200

༄༅། །ཟབ་གཏེར་ཆོས་ཀྱི་མཛོད་ཁང་།
མ་ཧོ༔ དུས་གསུམ་རྣམ་འཕྲུལ་མཚོ་སྐྱེས་རྡོ་རྗེའི་སྐུ༔ སྐྱེ་འཆི་གཉིས་སྤངས་འཇའ་ལུས་ 
པདྨ་འབྱུང་༔ འོད་སྐུ་པདྨ་འབྱུང་གནས་ང་ཡིས་ནི༔ འཛམ་གླིང་ཕྲག་བརྒྱ་སྐྱོང་བའི་འོད་ 
ཟེར་སྤྲོས༔ སྲིན་པོའི་ཁ་གནོན་ཞི་རྒྱས་དབང་དྲག་ཚུལ༔ བོད་ལ་རྒྱུན་ཆད་མེད་པའི་ 
ཐུགས་རྗེས་འཛིན༔ ཆོས་སྐུ་ཀུན་འདུས་མ་ཧཱ་གུ་རུ་རྗེ༔ ཞི་བའི་ཚུལ་སྤྲུལ་ཉི་ཟླའི་མདངས་ 
ཟེར་བཅིབས༔ སྙིང་རྗེའི་ངང་ནས་སེམས་ཅན་རྣམས་ལ་གཟིགས༔ སེམས་ཅན་རྣམས་ 
ནི་འཁྲུལ་སྣང་ལེ་ལོར་གཡེངས༔ བདག་ལ་གསོལ་འདེབས་བུ་ནི་ཤིན་ཏུ་ཉུང་༔ སེམས་ 
ཅན་རྣམས་ཀྱི་ནད་གདོན་བར་ཆད་སེལ༔ བོད་ལ་སྐུ་དྲིན་ཆེ་བའི་པདྨ་འབྱུང་༔ གསོལ་ 
བ་སྙིང་ནས་བཏབ་པའི་ཡི་དམ་ལྷས༔ མོས་པའི་བུ་ལ་ཐུགས་རྗེས་མྱུར་མགྱོགས་གཟུང་༔
ཐུགས་རྗེར་ཕྱོགས་རིས་མེད་པའི་གུ་རུ་རྗེ༔ བོད་ཀྱི་སེམས་ཅན་ཕོ་མོར་སྙིང་རྗེས་གཟིགས༔ 
ལས་ཅན་ཕྲུ་གུ་ཕོ་མོར་ཞལ་མངོན་གཟིགས༔ ཐུགས་རྗེའི་ཉི་ཟེར་འཇའ་ཞགས་ཕྱོགས་ 
བཅུར་འཕྲོས༔ འགྲོ་དྲུག་སེམས་ཅན་མ་རིག་མུན་པ་བསལ༔ ལྕགས་ཀྱུས་ཟིན་ནས་པདྨ་ 
འོད་དུ་འཁྲིདཿ༔ གསོལ་བ་སྙིང་ནས་ཐོབས་ཤིག་བོད་འབངས་རྣམས༔ དྲིན་བརྗེད་ལྷ་ 
སྤངས་སེམས་ཅན་ཕོ་མོ་རྣམས༔ ང་ལ་གསོལ་བ་སྙིང་ནས་མི་འདེབས་ཨང་༔ ང་ལ་རྒྱུན་ 
དུ་སྐྱབས་འགྲོ་མི་བྱེད་ཨང་༔ ང་ཉིད་རྒྱུན་དུ་སྤྱི་བོར་མི་སྒོམ་ཨང་༔ ང་ལ་མོས་གུས་ 
གདུང་བ་མི་བྱེད་ཨང་༔ བོད་ཀྱི་ལས་ཅན་ཕྲུ་གུ་ཕོ་མོ་རྣམས༔ གསོལ་བཏབ་བུ་རྣམས་ 
བྱིན་བརླབས་སྡུག་བསྔལ་སེལ༔ མོས་པའི་བུ་རྣམས་མཆོག་ཐུན་དངོས་གྲུབ་འབྱུང་༔ དད་ 
པ་བྱེད་པའི་འགྲོ་བ་ཕོ་མོ་རྣམས༔ པད་འབྱུང་ང་དང་མཇལ་བར་ཐེ་ཚོམ་མེད༔ བོད་ལ་ 
རྒྱུན་ཆད་མེད་པའི་ཐུགས་རྗེས་འཛིན༔ བ་སྤུ་འོད་ཟེར་འབུམ་ཕྲག་པད་འབྱུང་རེ༔ མི་རེ་ 
ལ་ནི་འཇའ་སྐུ་ཞལ་རེ་གཟིགས༔ ཐུགས་རྗེའི་ཟེར་གྱིས་རང་རིག་དྲན་པ་བསྐུལཿ སྡུག་
201

༄༅། །ཟངས་མདོག་དཔལ་རིའི་མཐོང་སྣང་སྐོར།
བསྔལ་ཞི་ནས་བྱིན་བརླབས་རང་ངོ་ཟིན༔ ཐུགས་རྗེ་བྱིན་ཅན་ལ་གསོལ་བ་འདེབས༔ 
འོད་སྐུ་འཇའ་ལུས་འགྲུབ་པར་བྱིན་གྱིས་རློབས༔ ཨུ་རྒྱན་པདྨ་འབྱུང་གནས་ལ་གསོལ་ 
བ་འདེབས༔ འཁོར་བའི་སྡུག་བསྔལ་འདི་ལས་བསྒྲལ་དུ་གསོལ༔ བསམ་པ་ལྷུན་གྱིས་
འགྲུབ་པར་བྱིན་གྱིས་རློབས༔སློབ་དཔོན་མ་ཧཱ་གུ་རུ་སྔ་དྲོ་ཞི་བའི་ཚུལ་གྱིས་ཉི་མའི་
མདངས་ཟེར་ལ་བཅིབས་ནས་བོད་ཀྱི་སེམས་ཅན་རྣམས་ཀྱི་མ་རིག་མུན་པ་བསལ་བའི་
ལེའུ་སྟེ༔ བཅུ་དགུ་པའོ༔ཋཱནོཨུཤྲཙྀཏྲཊཱཐྭསཝིཏྠིཧྲཱིཊྛ ཨོཾ་ཨཱ་ཧཱུྃ་བཛྲ་གུ་རུ་པདྨ་
སིདྡྷི་ཧཱུཾ༔ ཨེ་མ་ཧོ༔ དུས་གསུམ་རྣམ་འཕྲུལ་མཚོ་སྐྱེས་རྡོ་རྗེའི་སྐུ༔ འཇའ་ལུས་འོད་སྐུ་ 
འཆི་མེད་པདྨ་འབྱུང་༔ རིག་འཛིན་པདྨ་འབྱུང་གནས་ང་ཡིས་ནི༔ ཀོ་ཤའི་མཚོར་འཁྲུངས་ 
འཛམ་གླིང་ཆོས་འཁོར་བསྐོར༔ བོད་ཡུལ་མི་ནུབ་གསང་སྔགས་རྒྱལ་མཚན་བཙུགས༔ 
པདྨ་འོད་བྱོན་སྲིན་པོ་ཟིལ་གྱིས་གནོན༔ བོད་ལ་རྒྱུན་ཆད་མེད་པའི་ཐུགས་རྗེས་འཛིན༔ 
ལོངས་སྐུ་ཀུན་འདུས་མ་ཧཱ་གུ་རུ་རྗེ༔ དབང་གི་ཚུལ་སྤྲུལ་ཉི་འོད་ཀློང་དུ་བཞུགས༔ སྙིང་ 
ས་སེམས་ཅན་རྣམས་ལ་ཞལ་མངོན་གཟིགས༔ འགྲོ་དྲུག་ཕོ་མོ་འཇིག་རྟེན་ལེ་ལོས་ 
གཡེངས༔ བདག་ལ་གསོལ་བཏབ་བུ་ནི་ཤིན་ཏུ་ཉུང་༔ སེམས་ཅན་རྣམས་ལ་དགོས་ 
འདོད་ཆར་ལྟར་ཕབ༔ བོད་ལ་སྐུ་དྲིན་ཆེ་བའི་པདྨ་འབྱུང་༔ གསོལ་བ་སྙིང་ནས་བཏབ་པའི་ 
ཡི་དམ་ལྷས༔ མོས་པའི་བུ་རྣམས་ཐུགས་རྗེས་མྱུར་མགྱོགས་འཛིན༔ ཐུགས་རྗེར་ཕྱོགས་ 
རིས་མེད་པའི་པདྨ་འབྱུང་༔ བོད་ཀྱི་སེམས་ཅན་ཕོ་མོར་སྙིང་རྗེས་གཟིགས༔ ལས་ཅན་ 
ཕྲུ་གུ་ཕོ་མོ་བྱིན་གྱིས་རློབས༔ ཐུགས་རྗེའི་ཉི་ཟེར་འཇའ་ཞགས་ཕྱོགས་བཅུར་འཕྲོས༔ 
འགྲོ་དྲུག་སེམས་ཅན་མ་རིག་མུན་པ་བསལ༔ ལྕགས་ཀྱུས་ཟིན་ནས་པདྨ་འོད་དུ་འཁྲིད༔ 
གསོལ་བ་སྙིང་ནས་ཐོབས་ཤིག་བོད་འབངས་རྣམས༔ དྲིན་བརྗེད་ལྷ་སྤངས་སེམས་ཅན་ཕོ་
202

༄༅། །ཟབ་གཏེར་ཆོས་ཀྱི་མཛོད་ཁང༌།
མོ་རྣམས༔ ང་ལ་གསོལ་བ་སྙིང་ནས་མི་འདེབས་ཨང་༔ ང་ལ་རྒྱུན་དུ་སྐྱབས་འགྲོ་མི་བྱེད་ 
ཨང་༔ ང་ནི་རྒྱུན་དུ་སྤྱི་བོར་མི་སྒོམ་ཨང་༔ ང་ལ་མོས་གུས་གདུང་བ་མི་བྱེད་ཨང་༔ བོད་ཀྱི་ 
ལས་ཅན་ཕྲུ་གུ་ཕོ་མོ་རྣམས༔ པད་འབྱུང་ང་དང་མཇལ་བར་ཐེ་ཚོམ་མེད༔ བོད་ལ་རྒྱུན་
འཆད་མེད་པའི་ཐུགས་རྗེས་འཛིན༔ བ་སྤུ་རེ་ལས་འོད་ཟེར་འབུམ་དྲུག་པད་འབྱུང་སྤྲུལ༔ 
མི་རེ་ལ་ནི་འཇའ་སྐུ་ཞལ་རེ་གཟིགས༔ ཐུགས་རྗེའི་ཟེར་གྱིས་རང་རིག་དྲན་པ་བསྐུལ༔ 
མ་རིག་བསལ་ནས་བྱིན་བརླབས་རང་ངོ་ཟིན༔ ཐུགས་རྗེ་བྱིན་རླབས་ཅན་ལ་གསོལ་བ་ 
འདེབས༔ འོད་སྐུ་འཇའ་ལུས་ཐོབ་པར་བྱིན་གྱིས་རློབས༔ ཨུ་རྒྱན་པདྨ་འབྱུང་གནས་ 
ལ་གསོལ་བ་འདེབས༔ འཁོར་བའི་སྡུག་བསྔལ་འདི་ལས་བསྒྲལ་དུ་གསོལ༔ བསམ་ 
པ་ལྷུན་གྱིས་འགྲུབ་པར་བྱིན་གྱིས་རློབས༔ སློབ་དཔོན་མ་ཧཱ་གུ་རུ་ཉིན་གུང་དབང་
གི་ཚུལ་དུ་ཉི་འོད་འཇའ་ཀློང་ནས་སེམས་ཅན་རྣམས་ལ་དགོས་འདོད་ཆར་ལྟར་ཕབ་ 
པའི་ལེའུ་སྟེ༔ ཉི་ཤུ་པའོ༔ ཨཱསེ3རྐེདྨེཧཱུྃ། ཨོཾ་ཨཱཿཧཱུྃབཛྲ་གུ་རུ་པདྨ་ 
སིདྡྷི་ཧཱུཾ༔ ཨེ་མ་ཧོ༔ དུས་གསུམ་སངས་རྒྱས་ངོ་བོ་པདྨ་འབྱུང་༔ འཇའ་ལུས་འོད་སྐུ་འཆི་ 
མེད་རྡོ་རྗེའི་སྐུ༔ འཆི་མེད་པདྨ་འབྱུང་གནས་ང་ཡིས་ནི༔ འཛམ་གླིང་ཕྲག་བརྒྱ་སྐྱོང་བའི་ 
འོད་ཟེར་འཕྲོས༔ སྡེ་བརྒྱད་ཟིལ་གནོན་ཁྲོ་གཏུམ་དྲག་པོའི་ཚུལ༔ བོད་ལ་རྒྱུན་འཆད་ 
མེད་པའི་ཐུགས་རྗེས་འཛིན༔ སྤྲུལ་སྐུ་ཀུན་འདུས་མ་ཧཱ་གུ་རུ་རྗེ༔ དྲག་པོའི་ཚུལ་སྤྲུལ་ 
ཉི་མིའི་མདངས་ཟེར་བཅིབས༔ སྙིང་རྗེའི་ངང་ནས་སེམས་ཅན་རྣམས་ལ་གཟིགས༔ 
སེམས་ཅན་འདུ་འཛི་ལེ་ལོའི་དབང་དུ་གཡེངས༔ བདག་ལ་གསོལ་འདེབས་བུ་ནི་ཤིན་ 
ཏུ་ཉུང་༔ སེམས་ཅན་དུས་མིན་འཆི་རྐྱེན་གདོན་བགེགས་འཇོམས༔ བོད་ལ་སྐུ་དྲིན་ཆེ་ 
བའི་པདྨ་འབྱུང་༔ གསོལ་བ་སྙིང་ནས་བཏབ་པའི་ཡི་དམ་ལྷས༔ མོས་པའི་བུ་ལ་ཐུགས་
203

༄༅། །ཟངས་མདོག་དཔལ་རིའི་མཐོང་སྣང་སྐོར།
རྗེས་མྱུར་མགྱོགས་འཛིན༔ ཐུགས་རྗེར་ཕྱོགས་རིས་མེད་པའི་གུ་རུ་རྗེ༔ བོད་ཀྱི་སེམས་ 
ཅན་ཕོ་མོར་སྙིང་རྗེས་གཟིགས༔ ལས་ཅན་ཕྲུ་གུ་ཕོ་མོ་བྱིན་གྱིས་རློབས༔ ཐུགས་རྗེའི་ 
ཉི་ཟེར་འཇའ་ཞགས་ཕྱོགས་བཅུར་འཕྲོས༔འགྲོ་དྲུག་སེམས་ཅན་མ་རིག་མུན་པ་བསལཿ 
ལྕགས་ཀྱུས་ཟིན་ནས་པདྨ་འོད་དུ་ཁྲིད༔ གསོལ་བ་སྙིང་ནས་ཐོབས་ཤིག་བོད་འབངས་ 
རྣམས༔ དྲིན་བརྗེད་ལྷ་སྤངས་སེམས་ཅན་ཕོ་མོ་རྣམས༔ ང་ལ་གསོལ་བ་སྙིང་ནས་མི་ 
འདེབས་ཨང་༔ ང་ལ་རྒྱུན་དུ་སྐྱབས་འགྲོ་མི་བྱེད་ཨང་༔ ང་ནི་རྒྱུན་དུ་སྤྱི་བོར་མི་སྒོམ་ 
ཨང་༔ ང་ལ་མོས་གུས་གདུང་བ་མི་བྱེད་ཨང་༔ བོད་ཀྱི་སེམས་ཅན་ཕྲུ་གུ་ཕོ་མོ་རྣམས༔ 
གསོལ་བཏབ་བུ་རྣམས་བྱིན་བརླབས་སྡུག་བསྔལ་སེལ༔ མོས་པའི་བུ་རྣམས་མཆོག་ 
ཐུན་དངོས་གྲུབ་འབྱུང་༔ དད་པ་བྱེད་པའི་འགྲོ་བ་ཕོ་མོ་རྣམས༔ པད་འབྱུང་ང་དང་མཇལ་ 
བར་ཐེ་ཚོམ་མེད༔ བོད་ལ་རྒྱུན་ཆད་མེད་པའི་ཐུགས་རྗེས་འཛིན༔ བ་སྤུ་འོད་ཟེར་འབུམ་ 
ཕྲག་པད་འབྱུང་སྤྲུལ༔ མི་རེ་ལ་ནི་འཇའ་སྐུ་ཞལ་རེ་གཟིགས༔ ཐུགས་རྗེའི་ཟེར་གྱིས་ 
རང་རིག་དྲན་པ་བསྐུལ༔ སྡུག་བསྔལ་ཞི་ནས་བྱིན་བརླབས་རང་ངོ་ཟིན༔ ཐུག་རྗེ་བྱིན་ 
རླབས་ཅན་ལ་གསོལ་བ་འདེབས༔ འོད་སྐུ་འཇའ་ལུས་འགྲུབ་པར་བྱིན་གྱིས་རློབས༔ 
ཨུ་རྒྱན་པདྨ་འབྱུང་གནས་ལ་གསོལ་བ་འདེབས༔ འཁོར་བའི་སྡུག་བསྔལ་འདི་ལས་བསྒྲལ་ 
དུ་གསོལ༔ བསམ་པ་ལྷུན་གྱིས་འགྲུབ་པར་བྱིན་གྱིས་རློབས༔ སློབ་དཔོན་མ་ཧཱ་གུ་རུ་ 
ཕྱི་དྲོ་དྲག་པོའི་ཚུལ་གྱིས་ཉི་མའི་དམར་མདངས་བཅིབས་ནས༔ སྲིན་པོ་ཟིལ་གནོན་བྱོན་ 
ཚུལ་གྱིས་ཞལ་ཕྱིར་གཟིགས་ནས་འགྲོ་དྲུག་སེམས་ཅན་རྐྱེན་བགེགས་བར་ཆད་བསལ་
བའི་ལེའུ་སྟེ༔ ཉེར་གཅིག་པའོ༔ ཧཱྃཐཱ།ཐཱš།ཨྰཿཙིརྱཀྶཾགུཨོཾ་ཨཱཿཧཱུྃབཛྲ་གུ་ 
རུ་པདྨ་སིདྡྷི་ཧཱུཾ༔ ཨེ་མ་ཧོ༔ སྤྱི་རུ་འགྲོ་དྲུག་སེམས་ཅན་ཕོ་མོ་ཀུན༔ མི་རྟག་འཆི་བ་དྲན་
204

༄༅། །ཟབ་གཏེར་ཆོས་ཀྱི་མཛོད་ཁང་།
པའི་བུ་ནི་ཉུང་༔ སྐྱེ་རྒ་ནད་འཆི་བཞི་ཡི་སྡུག་བསྔལ་ཡོད༔ དང་པོ་དྲི་ཟ་འཁྱམ་པོ་ཉེ་ 
བའི་འཁོར༔ ཕོ་མོ་ཆགས་པ་སྐྱེས་ནས་མངལ་སྒོར་ཞུགས༔ སྒྱུ་ལུས་གཡར་པོ་འབྱུང་ལྔ་ 
དབང་པོ་ལྔ༔ གྷོ་དོན་ནང་རོལ་སྐྱེ་མཆེད་གཟུགས་སུ་གྲུབ༔ རི་རབ་མནན་ཞིང་རྒྱ་མཚོའི་ 
དཀྱིལ་ལྷུང་འདྲ༔ མེ་དྲོད་བསྲེགས་ཤིང་རླུང་གཡོ་སེམས་ཕྱ་ཕྱོ༔ རྣམ་ཤེས་ཚོགས་བརྒྱད་ 
གཟུགས་གྲུབ་མངལ་སྒོ་འགྲིམས༔ མ་ཡི་སྡུག་བསྔལ་དཔག་མེད་ཤ་ཁྲག་འཐོར༔ 
ཤ་ 
རུས་རྩ་རྒྱུས་སྲོག་རྩ་ལྕགས་སྲེག་འདྲ༔ སྐྱེ་སྒོར་འགྲིམས་དུས་བྲག་རིར་བཅར་བ་འདྲ༔ 
ལྕགས་ཀྱི་ནགས་ཚལ་སྤུ་གྲིའི་དཀྱིལ་ལྡིང་འདྲ༔ མ་ལག་འཇམ་པོ་ལྕགས་ཚེར་བརྒྱབ་ 
པ་འདྲ༔ ལྟེ་བ་འབྲེག་དུས་སྤུ་གྲིས་སྲོག་གཅོད་འདྲ༔ པང་དུ་བླངས་ཚེ་བྱེའུ་ཆུང་ཁྲས་ཁྱེར་ 
འདྲ༔ ཕྱི་ནང་དབུགས་ནི་རྒྱུ་ཙམ་དབང་པོ་གཉིས༔ མེ་དམར་མེ་འོབས་དཀྱིལ་དུ་ལྷུང་ 
སྙམ་འབྱུང་༔ སྐྱེ་བའི་སྡུག་བསྔལ་དེ་བས་བསམ་མི་ཁྱབ༔ དྲོད་སྐྱེས་གཤེར་སྐྱེས་སྒོང་ 
སྐྱེས་དེ་བས་སྡུག༔ དང་པོ་སྐྱེ་བའི་སྡུག་བསྔལ་བསམ་མི་ཁྱབ༔ དེ་འདྲ་ཡིད་ལ་ཟུངས་ 
ཤིག་བོད་འབངས་རྣམས༔ པད་འབྱུང་ང་ལ་གསོལ་བ་རྒྱུན་དུ་ཐོབ༔ འཇིག་རྟེན་ལེ་ལོའི་ 
དབང་དུ་མ་བཏང་ཞིག༔ དུག་ལྔ་མ་རིག་ཕྲ་རགས་གཡེང་བས་འཁྱེར༔ འདུ་འཛིའི་ངང་ 
དུ་དམ་ཆོས་མི་དྲན་ནས༔ ཉིན་མོར་གཡེང་བ་མཚན་མོར་གཏི་མུག་ཁྱེར༔ ཞག་འགྲོ་ཟླ་ 
འགྲོ་ལོ་འགྲོ་མི་ཚེ་ཟད༔ བཀྲག་མདངས་ཡལ་ནས་དབང་པོ་ཉམས་པར་འགྲོ༔ ཕུང་པོ་ 
རྒུད་ནས་ཡན་ལག་ཞ་གྲུམ་འགྲོ༔ མགོ་དཀར་སོ་བུད་མིག་ནས་མཆི་མ་ཕྱུང་༔ གཟུགས་ 
མི་སྡུག་པ་ཉམ་ཐག་ལུས་མི་ཁྱག༔ བུ་ཕྲུག་ཉེ་རིང་ཕྱི་ནང་ཕོ་མོ་ཀུན༔ བཟའ་བཏུང་མི་ 
སྟེར་འཆི་བར་སྨོན་པ་བྱེད༔ སྙིང་རྗེ་ན་ཚ་མེད་པར་སྡང་ཚུལ་ལྟ༔ ལྟོ་གོས་གང་ཡང་མེད་ 
ནས་བཀྲེས་སྐོམ་མྱོང་༔ རྒས་པའི་སྡུག་བསྔལ་དེ་འདྲ་ཡིད་ལ་ཟུངས༔ པད་འབྱུང་ང་ལ་
205

༄༅། །ཟངས་མདོག་དཔལ་རིའི་མཐོང་སྣང་སྐོར།
གསོལ་བ་རྒྱུན་དུ་ཐོབ༔ ང་རྒྱལ་གཡེང་བའི་དབང་དུ་མ་བཏང་ཞིག༔ ཉོན་མོངས་ཉམ་
ཐག་སྡུག་བསྔལ་སྙིང་རེ་རྗེ༔སྡུག་བསྔལ་ཉམ་ཐག་དམ་ཆོས་མི་དྲན་ན༔ འཇིག་རྟེན་
ཆོས་བརྒྱད་ལེ་ལོ་གཡེང་བས་འཁྱེར༔ མི་ཚེ་སྟོང་ཟད་ཟུག་རྔུ་ནད་ཀྱིས་ཐེབས༔ བཞི་ 
བརྒྱ་རྩ་བཞིའི་བགེགས་རིགས་ནད་ཀྱིས་བཏབ༔ ལུས་འདར་སེམས་གཡེང་གཟེར་ཟུག་ 
དབུགས་འཕྱ་འཕྱོ༔ དཀོན་མཆོག་གསོལ་བ་མི་བཏབ་མོ་རྩིས་བརྟེན༔ འཁྲུལ་པ་ལེ་ 
ལོས་གཡེངས་ཤིང་ཚེ་ནི་ཟད༔ གནད་གཅོད་དྲག་པོས་སྡུག་བསྔལ་ཆོས་མི་དྲན༔ ན་ཚ་ 
གཟེར་ཟུག་སྡུག་བསྔལ་བསམ་མི་ཁྱབ༔ དེ་འདྲ་ཡིད་ལ་ཟུངས་ཤིག་བོད་འབངས་རྣམས༔ 
པད་འབྱུང་ང་ལ་གསོལ་བ་རྒྱུན་དུ་ཐོབ༔ གནད་གཅོད་དྲག་པོའི་དབང་དུ་མ་བཏང་ཞིག༔
ནད་གཟེར་ཐེབས་པའི་སེམས་ཅན་སྙིང་རེ་རྗེ༔ ནད་གཟེར་གདོང་ན་དམ་ཆོས་མི་དྲན་ན༔ 
ཚེ་ཟད་རྒས་པ་ཆོས་མེད་སྙིང་རེ་རྗེ༔ འཆི་བ་ལ་ཡང་འཆི་ཚུལ་བསམ་མི་ཁྱབ༔ ལྕེབས་ 
དང་རྦབ་འདྲིལ་གཡང་ལྷུང་གྲི་རུ་འཆི༔ ནད་དང་གཟེར་ཟུག་བགེགས་རིགས་ནད་ཀྱིས་ 
འཆི༔ གློ་བུར་བར་ཆད་འཕྲལ་རྐྱེན་ནད་ཀྱིས་འཆི༔ སྒྱུ་ལུས་གཡར་པོ་འབྱུང་བ་ཞིག་ 
ཅིང་འཐོར༔ ཤ་ཁྲག་དབུགས་དྲོད་ཡལ་ནས་འཁྲུལ་སྣང་འཆར༔ དུག་ལྔའི་དབང་གིས་ 
སྒྲ་འོད་ཟེར་གསུམ་འཆར༔ ཧ་ཧེ་རྒྱོབ་སོད་འུར་སྒྲ་ཐུག་ཆོམ་སྒྲ༔ འཁྲུལ་པའི་འཁྲུལ་སྣང་ 
འཇིགས་སྐྲག་བསམ་མི་ཁྱབ༔ འཇིགས་སྐྲག་དེ་འདྲ་ཡིད་ཟུངས་བོད་འབངས་རྣམས༔ 
པད་འབྱུང་ང་ལ་གསོལ་བ་རྒྱུན་དུ་ཐོབ༔ འཁྲུལ་པའི་འཇིགས་སྐྲག་དབང་དུ་མ་བཏང་ 
ཞིག༔ འཆི་ཁ་བར་དོར་འཁྱམས་པ་སྙིང་རེ་རྗེ༔ འཁྲུལ་སྣང་འཇིགས་པས་དམ་ཆོས་མི་ 
དྲན་པ༔ བར་དོར་འཁྱམས་པའི་ཆོས་མེད་སྙིང་རེ་རྗེ༔ པད་འབྱུང་དྲན་པར་གྱིས་ལ་གསོལ་ 
བ་ཐོབ༔ ཐུགས་རྗེའི་ཟེར་གྱི་ལྕགས་ཀྱིས་ཟིན་པར་འགྱུར༔ ཨུ་རྒྱན་པདྨ་འབྱུང་གནས་
206

༄༄༅། །ཟབ་གཏེར་ཆོས་ཀྱི་མཛོད་ཁང༌།
ལ་གསོལ་བ་འདེབས༔ འཁོར་བའི་སྡུག་བསྔལ་འདི་ལས་བསྒྲལ་དུ་གསོལ༔ བསམ་པ་ 
ལྷུན་གྱིས་འགྲུབ་པར་བྱིན་གྱིས་རློབས༔ སློབ་དཔོན་མ་ཧཱ་གུ་རུའི་ཞལ་ཏ་འཁོར་བའི་སྐྱེ་ 
རྒ་ནད་འཆི་བཞི་ཡི་སྡུག་བསྔལ་བསྟན་པའི་ལེའུ་སྟེ༔ ཉེར་གཉིས་པའོ༔ 
ཀཙྩཐཊྛཔྤཎཝཱཀྑུཾབྷཱཡ ཨོཾ་ཨཱཿཧཱུྃབཛྲ་གུ་རུ་པདྨ་སིདྡྷི་ཧཱུྃ༔ ཨེ་མ་ཧོཿ༔ འགྲོ་དྲུག་ 
ངན་སོང་འཇིགས་སྐྲག་ཡ་ང་དང་༔ རིགས་དྲུག་དམྱལ་བའི་ཡུལ་ཁམས་བཅོ་བརྒྱད་ 
ཡོད༔ རྡོ་རྗེ་ལྕགས་རི་ཟངས་རི་མེ་མ་འོབས༔ ལྕགས་མཁར་སྒོ་མེད་བྲག་རི་ཁ་འདམ་ 
གླིང་༔ རྡོ་རྗེ་བྲག་རི་ཁྲོ་ཆུ་ཁོལ་མའི་གླིང་༔ སྤུ་གྲིའི་ནགས་ཚལ་དུག་མཚོ་ཁོལ་མའི་ 
གླིང་༔ མུན་ནག་མདའ་འཕངས་གཤིན་ཐང་སྐྱ་མོའི་ཡུལ༔ བར་དོའི་འཕྲང་རིང་གཤིན་ 
ཟམ་ལྡེམ་རིང་ཡོད༔ ཁྲོ་ཆུ་རི་རབ་ཁོང་གསེང་མེ་འབར་ཡུལ༔ སྐུ་གསུང་ཐུགས་རྟེན་ 
ཟངས་ལྕགས་རི་བོའི་དབྱིབས༔ དེ་ལྟར་ཡུལ་གླིང་བཅོ་བརྒྱད་སྐད་རིགས་རེ༔ གཤིན་ 
ཐང་གཤིན་ཟམ་གཤིན་ཆུ་གཤིན་བྲག་དང་༔ གཤིན་མི་གཤིན་ཁྱི་གཤིན་བྱ་ལྕགས་མཆུ་ 
ཅན༔ འཇིགས་སུ་རུང་བའི་ཁྲོ་གཏུམ་རྔམ་པའི་གཟུགས༔ མ་ངེས་སྒེག་པ་དཔའ་བ་ 
འཇིགས་སུ་རུང་༔ བསྐལ་པའི་མེ་འབར་ཁྲོ་ཆུ་ཁོལ་མ་དང་༔ དུག་མཚོ་ཁོལ་མ་ཤལ་མ་ 
རི་སྡོང་རྩུབ༔ འཇིགས་སྐྲག་དེ་འདྲ་ཡིད་ཟུངས་བོད་འབངས་རྣམས༔ རི་རབ་མནན་ 
ཅིང་མེ་དཔུང་འབར་བས་སྲེག༔ ཁྲོ་ཆུ་དུག་མཚོ་ཁོལ་མའི་ནང་དུ་ལྟུང་༔ སྤུ་གྲི་རེག་གཅོད་ 
མཚོན་ཆ་སྣ་ཚོགས་གཏུབ༔ སྒོ་བར་གཅིར་ཞིང་ཟངས་ལྕགས་འཛེར་མ་རྒྱབ༔ ཐོ་བས་ 
རྡུང་ཞིང་རལ་གྲིའི་སོ་བར་གཏུབ༔ ཤ་ཁྲག་རུས་པ་ཕྱེ་མ་དུམ་བུར་གཏོང་༔ ཤན་པ་ཕོ་ 
མོར་ཤ་ཚ་སྙིང་རྗེ་མེད༔ ཕོ་ཉ་ལས་མཁན་ཧབ་ཤ་སྙིང་ཁྲག་འཇིབ༔ རྡོ་རྗེ་རི་བོས་མནན་ 
ཅིང་མེ་འོབས་སྲེག༔ སྤུ་གྲིའི་ནགས་ཚལ་དཀྱིལ་དུ་ཤ་ལྤགས་བཤིག༔ ཤལ་མ་ཪི་རྩེཪ་
207

༄༅། །ཟངས་མདོག་དཔལ་རིའི་མཐོང་སྣང་སྐོར།
གཟེར་ནས་ཁུང་ཁྲག་ཤོར༔ དེ་བས་ཚ་དམྱལ་གྲང་དམྱལ་བསམ་མི་ཁྱབ༔ ཡི་དྭགས་ལ་
ཡང་སྡུག་བསྔལ་གྲངས་མི་ལོང་༔ཕྱི་སྒྲིབ་ནང་སྒྲིབ་གསང་སྒྲིབ་བཀྲེས་སྐོམ་མྱོང་༔ མེ་ 
ལྕེ་འཁོར་ལོ་ཅན་དང་ཞགས་པ་ཅན༔ ལུས་ནི་རི་རབ་མགྲིན་པ་རྟ་རྔ་ཙམ༔ ཡན་ལག་ 
སྤུ་ཉག་ཁ་ནི་ནས་འབྲུ་ཙམ༔ ཕོ་བ་ཡུལ་གྲུ་མི་གཙང་འདམ་རྫབ་ཟ༔ ཁྲོ་ཆུ་དུག་ཆུ་འཐུང་ 
ཞིང་མེ་ལྕེ་འབར༔ དེར་ཡང་ལྕགས་ཀྱི་ཐོ་བ་ཅན་གྱིས་སྲུང་༔ སེར་སྣ་ཡི་དྭགས་སྡུག་ 
བསྔལ་བསམ་མི་ཁྱབ༔ བྱོལ་སོང་གླེན་ལྐུག་བླུན་རྨོངས་སྡུག་བསྔལ་མྱོང་༔ བཀོལ་སྤྱོད་ 
བརྡུང་བཅོམ་བཤའ་གཏུབ་ལ་སོགས་པ༔ དུད་འགྲོ་སེམས་ཅན་རང་ཤ་རང་གིས་ཟ༔ 
གཅིག་ཤ་གཅིག་ཟ་ཆེ་བས་ཆུང་ལ་རྔམ༔ ཆུང་བ་ཆེ་བས་ཤ་ཁྲག་སྲོག་ལ་རྔམ༔ མི་ལ་སྐྱེ་ 
རྒ་ན་འཆིའི་སྡུག་བསྔལ་ཡོད༔ ལྷ་མིན་འཐབ་རྩོད་སྡུག་བསྔལ་བསམ་མི་ཁྱབ༔ གོ་ཁྲབ་ 
ཐོགས་ནས་མཚོན་ཆའི་འཁོར་ལོ་སྐོར༔ གཅིག་སྲོག་གཅིག་གཅོད་མཚོན་ཆས་དུམ་བུར་ 
གཏུབ༔ སོད་སོད་ཆོད་ཆོད་རྒྱོབ་རྒྱོབ་འབྲུག་སྟོང་ལྡིར༔ ལྷ་མིན་འཐབ་རྩོད་སྡུག་བསྔལ་ 
བསམ་མི་ཁྱབ༔ ལྷ་ལ་གཡེང་བའི་སྡུག་བསྔལ་བསམ་མི་ཁྱབ༔ གླུ་གར་རོལ་མོ་ལེ་ལོ་ 
གཡེང་བས་ཁྱེར༔ མེ་ཏོག་འཇའ་ཚོན་བཀྲག་མདངས་ཟེར་གྱིས་བརྒྱན༔ ཕམ་ལྟུང་སྡུག་ 
བསྔལ་རིགས་དྲུག་ཡུལ་དུ་ལྟུང་༔ དེ་ནས་བར་དོ་དྲི་ཟ་གྲོང་ཁྱེར་འཇིགས༔ འཇིགས་སྐྲག་ 
དྲི་ཟའི་གྲོང་ཁྱེར་བསམ་མི་ཁྱབ༔ རིགས་དྲུག་སོ་སོའི་སྡུག་བསྔལ་བསམ་མི་ཁྱབ༔ དེ་ 
འདྲའི་འཇིགས་སྐྲག་ཨ་ཙི་ཡ་རེ་ང་༔ འཇིགས་པ་སྐྲག་སྔངས་འགྲོ་བ་ཕོ་མོ་ཀུན༔ དེ་འདྲ་ 
ཡིད་ལ་ཟུངས་ཤིག་བོད་འབངས་རྣམས༔ པད་འབྱུང་ང་ལ་གསོལ་བ་རྒྱུན་དུ་ཐོབ༔ བར་ 
དོ་འཇིགས་པའི་འཕྲང་བསལ་ཐེ་ཚོམ་མེད༔ ཨུ་རྒྱན་པདྨ་འབྱུང་གནས་ལ་གསོལ་བ་ 
འདེབས༔ འཁོར་བའི་སྡུག་བསྔལ་འདི་ལས་བསྒྲལ་དུ་གསོལ༔ བསམ་པ་ལྷུན་གྱིས་
208

༄༅། །ཟབ་གཏེར་ཆོས་ཀྱི་མཛོད་ཁང༌།
གྲུབ་པར་བྱིན་གྱིས་རློབས༔ སློབ་དཔོན་མ་ཧཱ་གུ་རུའི་ཞལ་གདམས་རིགས་དྲུག་སྡུག་ 
བསྔལ་མྱོང་བར་ལུང་བསྟན་པའི་ལེའུ་སྟེ༔ ཉེར་གསུམ་པའོ༔ ཛྙནྡོདྡིབྷཝདྷÊཝཱ 
ཨོཾ་ཨཱཿཧཱུྃ་བཛྲ་གུ་རུ་པདྨ་སིདྡྷི་ཧཱུྃ༔ ཨེ་མ་ཧོཿ༔ སྐྱེ་བ་འདི་དང་ཕྱི་མ་བར་དོའི་སྐབས༔ རྩ་ 
གསུམ་ལྷ་ཚོགས་ཐུགས་རྗེས་མྱུར་མགྱོགས་ཟུངས༔ འཇིགས་སྐྲག་འཆར་དུས་ཁྱེད་རྣམས་ 
ཐུགས་རྗེས་ཟུངས༔ རིགས་དྲུག་ལྷུང་དུས་ཁྱེད་རྣམས་ཐུགས་རྗེས་ཟུངས༔ ངན་སོང་ 
འཁྱམས་དུས་ཁྱེད་རྣམས་ཐུགས་རྗེས་ཟུངས༔ བར་དོ་འཇིགས་པའི་འཕྲང་ལས་བསྒྲལ་ 
དུ་གསོལ༔ རིག་འཛིན་ལྷ་ཚོགས་རྣམས་ཀྱི་ཞལ་གཟིགས་ཤིག༔ དཔའ་བོ་མཁའ་འགྲོ་ 
རྣམས་ཀྱིས་རྒྱབ་སྐྱོར་ཅིག༔ དཔའ་བོ་མཁའ་འགྲོ་རྣམས་ཀྱིས་སྔོན་བསུས་ཤིག༔ མཁའ་ 
འགྲོའི་ལྷ་ཚོགས་རྣམས་ཀྱིས་ལམ་སྣ་དྲོངས༔ འོག་མིན་རྔ་ཡབ་གླིང་དུ་འདྲེན་དུ་གསོལཿ 
ཨུ་རྒྱན་མཁའ་སྤྱོད་གནས་སུ་འདྲེན་དུ་གསོལ༔ ཟངས་མདོག་དཔལ་རིའི་རྩེ་རུ་འདྲེན་དུ་ 
གསོལ༔ འཇའ་ཚོན་པདྨ་འོད་དུ་ཁྲིད་དུ་གསོལ༔ ལོ་པཎ་རིག་འཛིན་དྲུང་དུ་སྐྱེ་བར་ 
ཤོག༔ དཔའ་བོ་དཔའ་མོའི་ཚོགས་གྲལ་ཕྱིན་པར་ཤོག༔ ཌཱ་ཀིའི་སྐྱོ་སང་གྲལ་དུ་འགྲོག་ 
པར་ཤོག༔ གུ་རུ་རྩ་བ་གསུམ་གྱི་ཞལ་མཐོང་ནས༔ འཇིག་རྟེན་བྲང་ང་ཁམས་འདིར་མ་ 
བཏང་ཞིག༔ ཤ་ཁྲག་ཕུང་པོའི་ལུས་འདི་མ་བླངས་ཤིག༔ དབུགས་རྒྱུ་གཟུགས་ཅན་རིགས་ 
སུ་མ་སྐྱེ་ཞིག༔ དུད་འགྲོ་བཀོལ་སྤྱོད་རིགས་སུ་མ་སྐྱེས་ཤིག༔ འོག་རྟ་བཀོལ་སྤྱོད་རིགས་ 
སུ་མ་སྐྱེས་ཤིག༔ བར་སྣང་འདབ་ཆགས་རིགས་སུ་མ་སྐྱེས་ཤིག༔ ས་གཞི་དུད་འགྲོའི་ 
རིགས་སུ་མ་སྐྱེས་ཤིག༔ དུད་འགྲོ་གྱེན་ལང་རིགས་སུ་མ་སྐྱེས་ཤིག༔ དུད་འགྲོ་འཕྲེད་ 
ཉལ་རིགས་སུ་མ་སྐྱེས་ཤིག༔ དུད་འགྲོ་ཁ་སྦུབས་རིགས་སུ་མ་སྐྱེས་ཤིག༔ ས་འོག་ཀླུ་ 
ཡི་རིགས་སུ་མ་སྐྱེས་ཤིག༔ གཅོང་རོང་ཟབ་མོའི་ནང་དུ་མ་སྐྱེས་ཤིག༔ འཁོར་བའི་འདམ་
209

། །ཟངས་མདོག་དཔལ་རིའི་མཐོང་སྣང་སྐོར།
གྱི་ནང་དུ་མ་སྐྱེས་ཤིག༔ འཁོར་བའི་རྒྱ་མཚོའི་ནང་དུ་མ་སྐྱེས་ཤིག༔ འཁོར་བའི་སྡུག་ 
བསྔལ་ནང་དུ་མ་སྐྱེས་ཤིག༔ མ་རིག་མུན་པའི་ཡུལ་དུ་མ་སྐྱེས་ཤིག༔ མུན་གླིང་ཆོས་མེད་ 
ཡུལ་དུ་མ་སྐྱེས་ཤིག༔ ཆོས་མེད་མཐའ་འཁོབ་ཡུལ་དུ་མ་སྐྱེས་ཤིག༔ ལྷ་ཀློ་ཚེ་རིང་ཡུལ་ 
དུ་མ་སྐྱེས་ཤིག༔ ལྷ་ཀློ་ཚེ་རིང་ལུས་འདི་མ་བླངས་ཤིག༔ ལྷ་ཚེ་རིང་པོའི་ཡུལ་དུ་མ་སྐྱེས་ 
ཤིག༔ ལྷ་ཚེ་རིང་པོའི་ལུས་འདི་མ་བླངས་ཤིག༔ གཅན་གཟན་ཤ་ཟའི་རིགས་སུ་མ་སྐྱེས་ 
ཤིག༔ གཅན་གཟན་གདུག་སེམས་རིགས་སུ་མ་སྐྱེས་ཤིག༔ སྲིན་པོ་ཤ་ཟའི་རིགས་སུ་ 
མ་སྐྱེས་ཤིག༔ སྲིན་པོ་གདོང་མར་རྒྱུད་དུ་མ་སྐྱེས་ཤིག༔ དབང་པོ་མ་ཚང་རིགས་སུ་མ་ 
སྐྱེས་ཤིག༔ ཞ་བོ་འོན་པའི་རིགས་སུ་མ་སྐྱེས་ཤིག༔ ལྐུགས་པ་འཐེང་བུའི་རིགས་སུ་མ་ 
སྐྱེས་ཤིག༔ མཛེ་པོ་གཅོང་ཅན་རིགས་སུ་མ་སྐྱེས་ཤིག༔ ལས་ངན་ཤ་བཀྲའི་རིགས་སུ་ 
མ་སྐྱེས་ཤིག༔ ཉམ་ངན་དབང་ཆུང་རིགས་སུ་མ་སྐྱེས་ཤིག༔ དབུལ་ཕོངས་བྲེལ་ཕོངས་ 
རིགས་སུ་མ་སྐྱེས་ཤིག༔ སེར་སྣ་ལོངས་སྤྱོད་ཅན་དུ་མ་སྐྱེས་ཤིག༔ ཉམ་ངན་ཉམ་ཐག་ 
རིགས་སུ་མ་སྐྱེས་ཤིག༔ བཙན་པོ་དབང་ཅན་རིགས་སུ་མ་སྐྱེས་ཤིག༔ མི་དཔོན་དབང་ 
ཅན་རིགས་སུ་མ་སྐྱེས་ཤིག༔ དམག་དཔོན་མི་དཔོན་རིགས་སུ་མ་སྐྱེས་ཤིག༔ སྡིག་ཅན་ 
ཤན་པའི་བུ་རུ་མ་སྐྱེས་ཤིག༔ བསྐོ་པ་ཤན་པའི་རིགས་སུ་མ་སྐྱེས་ཤིག༔ ཤན་པ་ལག་ 
མར་རིགས་སུ་མ་སྐྱེས་ཤིག༔ གནས་བརྟན་དཀོར་གཉེར་རིགས་སུ་མ་སྐྱེས་ཤིག༔ ཚོང་ 
པ་ལ་པའི་རིགས་སུ་མ་སྐྱེས་ཤིག༔ གཡོ་སྒྱུ་བྲེ་སྲང་ཅན་དུ་མ་སྐྱེས་ཤིག༔ ལ་པ་ཁུར་པའི་ 
རིགས་སུ་མ་སྐྱེས་ཤིག༔ རྔོན་པ་ཁྱི་ཁྲིད་རིགས་སུ་མ་སྐྱེས་ཤིག༔ ཁེ་སྤོག་གཡོ་སྒྱུ་ཅན་ 
དུ་མ་སྐྱེས་ཤིག༔ ཁྱད་པར་སྐྱེས་དམན་བུད་མེད་རིགས་སུ་མ་སྐྱེས་ཤིག༔ འདོད་ཆགས་ 
མངལ་སྙོགས་རིགས་སུ་མ་སྐྱེས་ཤིག༔ ཤར་ལུས་འཕགས་པོའི་ཡུལ་དུ་མ་སྐྱེས་ཤིགཿ
210

༄༅། །ཟབ་གཏེར་ཆོས་ཀྱི་མཛོད་ཁང༌།
ལྷོ་རྒྱལ་འཛམ་གླིང་ཡུལ་དུ་མ་སྐྱེས་ཤིག༔ — ནུབ་ཕྱོགས་བ་ལང་སྤྱོད་དུ་མ་སྐྱེས་ཤིག༔ 
བྱང་ཕྱོགས་སྒྲ་མི་སྙན་ལ་མ་སྐྱེས་ཤིག༔ ས་འོག་ས་སྟེང་ས་བླར་གང་ཡང་མ་སྐྱེས་ཤིག༔ 
འོག་མིན་རྔ་ཡབ་གླིང་དུ་སྐྱེ་བར་ཤོག༔ ཨུ་རྒྱན་པདྨ་འབྱུང་གནས་ལ་གསོལ་བ་འདེབས༔ 
འཁོར་བའི་སྡུག་བསྔལ་འདི་ལས་བསྒྲལ་དུ་གསོལ༔ བསམ་པ་ལྷུན་གྱིས་གྲུབ་པར་བྱིན་
གྱིས་རློབས༔ རིག་འཛིན་མ་ཧྭཧཱ་གུ་རུའི་ཞལ་ཏ་འགྲོ་དྲུག་སྡུག་བསྔལ་སྤང་ཐབས་བསྟན་
པའི་ལེའུ་སྟེ༔ ཉེར་བཞི་པའོ༔བཱིགྷོརྦརཾ༥ཨོཾ་ཨཱཿཧཱུྃ་བཛྲ་གུ་རུ་པདྨ་
སིདྡྷི་ཧཱུཾ༔ ཨེ་མ་ཧོཿ གནས་མཆོག་ཟངས་མདོག་དཔལ་རི་འོད་ཀྱི་ཞིང་༔ ཉི་འོད་བྱེ་རུའི་
མདོག་འདྲ་འཇའ་ཚོན་འཁྱུད༔ ཟླ་བ་དམར་པོ་དབང་གི་འོད་ཟེར་འབར༔ ཉི་མ་འབུམ་
གྱི་འོད་ཟེར་ཕྱོགས་བཅུར་ཁྱབ༔ འཇའ་ཚོན་སྤྲིན་དཔུང་ན་བུན་ཐུ་ལུ་ལུ༔ གནས་མཆོག་
དེ་རུ་མྱུར་དུ་སྐྱེ་བར་ཤོག༔ ས་གཞི་མི་འདྲ་གཡུ་ཡི་མཎྜལ་འདྲ༔ རྩི་ཤིང་ནགས་ཚལ་མེ་ 
ཏོག་སྣ་ཚོགས་རྒྱས༔ རྩ་བ་ཟངས་ལ་ལོ་འདབ་གཡུ་ཡིས་བརྒྱན༔ གནས་མཆོག་དེ་རུ་ 
མྱུར་དུ་སྐྱེ་བར་ཤོག༔ བྲག་རི་མི་འདྲ་དམར་གཏོར་བཤམས་པ་འདྲ༔ བར་མཚམས་ 
ཐམས་ཅད་པདྨ་སྤུངས་པ་འདྲ༔ ཕྱོགས་བཞི་གསེར་སྒོ་དུང་གི་མཆོད་རྟེན་བཞེངས༔ གནས་ 
མཆོག་དེ་རུ་མྱུར་དུ་སྐྱེ་བར་ཤོག༔ རི་རབ་རི་ཕྲན་གངས་རི་ལ་སོགས་པ༔ དངུལ་དུང་ 
ཤེལ་གྱི་མཆོད་རྟེན་བཞེངས་པ་འདྲ༔ འོད་གསལ་ཉི་ཟླ་འཁོར་ཡུག་རྒྱུན་ཆད་མེད༔ གནས་
མཆོག་དེ་རུ་མྱུར་དུ་སྐྱེས་བར་ཤོག༔ འཇའ་ཚོན་སྣ་ལྔ་འོད་ཟེར་ཕྱུར་བུར་རྒྱས༔ དེ་ཀློང་
ལྷ་དང་ལྷ་མོས་རོལ་མོ་བྱེདཿ༔ བདུད་རྩིའི་ཆུ་རྒྱུན་ལ་སོགས་མཆོད་པ་འབུལ༔ གནས་ 
མཆོག་དེ་རུ་མྱུར་དུ་སྐྱེ་བར་ཤོག༔ གདུགས་དང་བླ་རེ་རྒྱལ་མཚན་གྱི་ལི་ལི༔ སྒྲ་སྙན་རོལ་ 
མོ་སྣ་ཚོགས་འུ་རུ་རུ༔ རྒྱན་ཆ་རུས་རྒྱན་དར་དཔྱང་ལྷབས་སེ་ལྷབ༔ འཛུམ་པའི་བཞད་
211

༄༅། །ཟངས་མདོག་དཔལ་རིའི་མཐོང་སྣང་སྐོར།
མདངས་བཀྲག་མདངས་ཡ་ལ་ལ༔ གླུ་གར་བྲོ་འཆམས་གར་སྟབས་ཤིགས་སེ་ཤིག༔ 
གནས་མཆོག་དེ་རུ་མྱུར་དུ་སྐྱེ་བར་ཤོག༔ ཟླ་གམ་རམ་ལ་བྱུ་རུའི་མདོག་འདྲའི་རྩ༔ མཚོ་ 
དང་ཆུ་བོ་ཆུ་ཕྲན་འོ་མའི་མཚོ༔ མེ་ཏོག་པད་སྡོང་ཡལ་གའི་སྟེང་དུ་ནི༔ འདབ་ཆགས་ 
སྐད་སྙན་ཆོས་སྒྲ་སི་ལི་ལི༔ བྲག་རི་རྩི་ཤིང་ནགས་ཚལ་བར་མཚམས་སུ༔ གཅན་གཟན་ 
སྤྲེའུ་དགའ་རྩེ་བྲེངས་སེ་བྲེང་༔ མེ་ཏོག་ཟ་ཞིང་ཌཱ་ཀྐིའི་བརྡ་སྐད་སྒྲོགས༔ གནས་མཆོག་ 
དེ་རུ་མྱུར་དུ་སྐྱེ་བར་ཤོག༔ འཇའ་སྤྲིན་ཀློང་དུ་འབྲུག་སྒྲ་ལྡི་རི་རི༔ དུང་རིའི་སྟེང་ན་སེང་ 
སྐད་སངས་སེ་སང་༔ བར་སྣང་མེ་ཏོག་ཆར་འབེབས་ཉི་ལི་ལི༔ གནས་མཆོག་དེ་རུ་མྱུར་ 
དུ་སྐྱེ་བར་ཤོག༔ ལྕགས་རི་མི་འདྲ་དར་དཀར་ཡོལ་བ་འདྲ༔ དེ་སྟེང་རིན་ཆེན་སྣ་ཚོགས་ 
མཆོད་རྟེན་བཞེངས༔ ཕྱོགས་བཞིའི་སྒོ་སྟེང་གསེར་གྱི་མཆོད་རྟེན་རེ༔ དེ་ལ་དྲིལ་བུ་ 
གཡེར་ཁ་སི་ལི་ལི༔ ཁྲུས་ཀྱི་རྫིང་བུ་ཆུ་མིག་གྱི་ལི་ལི༔ གནས་མཆོག་དེ་རུ་མྱུར་དུ་སྐྱེ་ 
བར་ཤོག༔ ཕོ་བྲང་མི་འདྲ་ཟ་འོག་གུར་ཁྱིམ་འདྲ༔ རིན་ཆེན་སྣ་ཚོགས་གྲུབ་པའི་གཞལ་ 
ཡས་ཁང་༔ འཕན་གདུགས་བླ་རེ་རྒྱལ་མཚན་ཞིང་ལྤགས་བརྒྱན༔ གསེར་ཏོག་ཉི་ཟླ་ 
འོད་འབར་གྱི་ལི་ལི༔ ཕྱི་ནང་ཟང་ཐལ་གྲུ་ཆད་སྒོ་རྒྱན་རྫོགས༔ ཕོ་བྲང་དེ་རུ་མྱུར་དུ་སྐྱེ་ 
བར་ཤོག༔ བར་ཁང་ཉི་ཟླ་པདྨ་བརྩེགས་པའི་སྟེང་༔ མ་ཧཱ་གུ་རུ་འོད་འབར་ཐོད་ཕྲེང་ 
རྩལ༔ རིག་འཛིན་དཔའ་བོ་ཌཱ་ཀྐི་གིང་ཚོགས་བསྐོར༔ གསོལ་བ་འདེབས་སོ་དབང་ 
བསྐུར་བྱིན་གྱིས་རློབས༔ ཐུགས་རྗེས་ཟུངས་ལ་ལྕགས་ཀྱུས་ཟིན་པར་ཤོག༔ འོད་སྐུ་ 
འཇའ་ལུས་མྱུར་དུ་འགྲུབ་པར་ཤོག༔ པདྨའི་ས་ལ་མྱུར་དུ་གྲོལ་བར་ཤོགཿག༔ ས་བཅུ་ལམ་ 
རྫོགས་ཕྱིར་མི་ལྡོག་པར་ཤོག༔ བདེ་བ་ཅན་གྱི་ཞིང་མཆོག་རྔ་ཡབ་གླིང་༔ སྐུ་གསུམ་བླ་ 
མ་ཕ་རྒན་ཨུ་རྒྱན་དྲུང་༔ རང་དོན་ཆོས་སྐུ་འཇའ་ལུས་མངོན་གྱུར་ནས༔ གཞན་དོན་
212

༄༅། །ཟབ་གཏེར་ཆོས་ཀྱི་མཛོད་ཁང༌།
གཟུགས་སྐུས་འགྲོ་དོན་ཁྱབ་པར་ཤོག༔ ཨུ་རྒྱན་པདྨ་འབྱུང་གནས་ལ་གསོལ་བ་འདེབསཿ 
བསམ་པ་ལྷུན་གྱིས་འགྲུབ་པར་བྱིན་གྱིས་རློབས༔ མཁའ་འགྲོ་རྒྱ་མཚོའི་ཚོགས་ཀྱི་ཞལ་
ཏཿ འོག་མིན་པདྨ་འོད་དུ་སྐྱེ་བར་ངེས་ཤེས་གསོལ་བ་སྙིང་ནས་བཏབ་པའི་སྨོན་ལམ་གྱི་ 
ལེའུ་སྟེ༔ ཉེར་ལྔ་པའོ༔ ༔སྡོང་ཁཥྞ9ཛྲ ཨོཾ་ཨཱཿཧཱུྃ་བཛྲ་གུ་རུ་པདྨ་སིདྡྷི་ཧཱུྃ༔
Fལཱཔུཕཝྃསྭཱཥྱཎྜུཧྨགླནཱཾས་མ་ཡ༔ རྒྱ་རྒྱ་རྒྱ༔ ཟབ་རྒྱ་ཐཿ༔ རྒྱ་རྒྱ་རྒྱ༔ ཨེ་མ་ཧོ༔
སྙན་རྒྱུད་ཐུགས་གཏེར་ཟབ་མོ་ཡང་གསང་བླ་ན་མེད་པའི་སྐོར་གྱི་ཆ་ལག་དག་སྣང་ཕྲན་ 
བུའི་སྐོར་གསལ་བྱེད་ཐུགས་རྗེས་ཀུན་ཁྱབ་ལེའུ་ཉེར་ལྔ་མ་འདི༔ ཁོ་བོ་བསམ་གཏན་ 
སྙིང་པོ་བདག་ལྕགས་མོ་ལུག་གི་ལོ་ལ་ཌཱཀྐི་ལྔས་བསུ་མར་ཕེབས༔ དཔལ་རི་པདྨ་
འོད་དུ་ཁྲིདཿ༔ ཕ་རྒན་རིན་པོ་ཆེ་སོགས་དཔའ་བོ་དཔའ་མོ་དང་མཇལ༔ གཙོ་བོར་ལྷོ་
ནུབ་ཕྱོགས་མཚམས་དུར་ཁྲོད་མ་ལ་ཡའི་གནས་མཆོག་ནས་ཕེབས༔ སྲིན་པོའི་རྒྱལ་པོ་ 
རཀྴ་གླང་སྙིང་ལ་སོགས་སྲིན་པོ་ཕོ་མོ་ས་ཡ་འབུམ་སྡེ་དང་མཉམ་དུ་རྩ་གསུམ་རྡོ་རྗེ་དྲག་
གཏུམ་དབང་བསྐུར༔ ཡང་ཕྱིར་པདྨ་འོད་དུ་བྱོན་ནས་དྲག་གཏུམ་ལུང་བསྟན་མཛད༔ 
ཐུགས་སྲས་བརྒྱད་ཀྱིས་ཆ་ལག་དབང་ལུང་གནང་ནས་བུ་མཆོག་བོད་ཡུལ་དུ་སོང་ལ་ 
སྤེལ་ཅིག་གསུངས༔ ལགས་ང་ནི་མི་ཡི་ཡུལ་དུ་མི་འགྲོ༔ འདི་རུ་འདུག་པ་ཐུགས་རྗེས་ 
ཟུངས༔ མི་ཡུལ་བདག་འདྲ་ཉམ་ཆུང་སྤེལ་མི་ཐུབ་ཞུས་ནས༔ རྗེ་འབངས་རྣམས་གཅིག་ 
གི་ཞལ་ནས་གཅིག་གཟིགས་ནས་ཅི་ཡང་མི་གསུངས་ནས༔ མ་ཧཱ་གུའི་ཞལ་ནས་འདི་ 
སྐད་གསུངས༔ ཨེ་མ་ཧོ༔ ཨུ་རྒྱན་མཁན་པོ་པདྨ་འབྱུང་གནས་ངས༔ གང་འདུལ་སྤྲུལ་ 
པ་མ་ངེས་རྫུ་འཕྲུལ་འགྱེད༔ བུ་མཆོག་མི་ཡུལ་སོང་དང་འགྲོ་དོན་འོང་༔ འབྲལ་མེད་ 
ཁོར་ཡུག་ང་དང་འཇའ་སྐུར་མཇལ༔ དེ་སྐད་གསུངས་ནས་མཚོ་རྒྱལ་བཞེངས་ནས་རྡོར་
213

༄༅། །ཟངས་མདོག་དཔལ་རིའི་མཐོང་སྣང་སྐོར།
དྲིལ་གནང་༔ ཌཱཀྐིའི་བརྡ་སྐད་ལུང་བསྟན་ནན་དུ་མཛད༔ དེ་ནས་ཐུགས་སྲས་བརྒྱད་ 
ཀྱིས༔ རྡོར་དྲིལ༔ དུང་ དཀརཿ༔ གདུགས༔ རྒྱལ་མཚན༔ མེ་ལོང་༔ ཤེལ་བུམ༔ སྣང་ 
གསལ་ལ་སོགས་གནང་༔ སེམས་ཉིད་ངོ་སྤྲོད་མ་འོངས་ལུང་བསྟན་ཚེ་རབས་ལས་ 
འབྲེལ་བཟང་ངན་འབྲེལ་མཛད་གསུངས་ནས༔ ད་མི་ཡུལ་སོང་ཡིད་ལ་ཟུངས་ལ་ཡི་ 
གེར་བཀོད་ལ་སྤྱོད་གསུངས༔ ལགས་ཡི་གེར་བཀོད་ཀྱང་མི་ནུས་བློར་ཡང་མི་འོང་ཞུས་ 
ནས༔ བཻ་རོ་ཙ་ན་མཚོ་རྒྱལ་གཉིས་ཀྱིས་སྙན་དུ་རྒྱུད་དུས་ཐུགས་ལ་ཕེབས་གསུངས༔ 
དེ་ནས་མཁའ་འགྲོ་སྐྱོ་སང་གྲལ་དུ་བསྐྱལ་ནས་སྔོན་གྱི་ཌཱ་ཀྐི་གཉིས་དང་ཕྲད་ནས༔ བུ་
མཆོག་ད་འགྲོ་གསུངས་ནས་ཤར་གླིང་དུ་འོངས༔ མི་ཡུལ་མཚམས་ཁང་ནང་དུ་ཐོན་ནས་ 
རང་རིག་ངོ་བོ་ཁྱབ་གདལ་ཀློང་ཡངས་གསལ༔ དེ་སྔ་བར་དུ་བཀའ་རྒྱས་བསྡམས་ཤིང་༔
ཤིང་མོ་ཕག་གི་ལོ་ལ་རིག་འཛིན་གར་དབང་མཚོ་རྒྱལ་བསྐུལ་ངོར་ནས༔ རྩ་གསུམ་རྡོ་ 
རྗེ་དྲག་གཏུམ་ཨ་ཙ་ར་འཇའ་ཚོན་ཡེ་ཤེས་ཀྱིས་ཡི་གེ་དག་པར་ཕབ་པ་འདི༔ མེ་ཕོ་བྱི་
བའི་ལོ་ཧོར་ཟླ་གསུམ་པ་ལ་མདོ་ཁམས་སྒང་གི་བཞག་ར་གཉན་པོའི་ལྷ་ཞོལ་དུ་རྒྱལ་
མོ་དམུ་རྡོཪ་ རྫུ་ འཕྲུལ་གཏེར་དྲངས་དུས་སུ༔ སློབ་དཔོན་པདྨ་ལྷུན་གྲུབ་ཀྱིས་བསྐུལ་ 
ངོར་འཇའ་ཚོན་ཡེ་ཤེས་ནས་ཡི་གེ་དག་པར་ཕབ་པའོ༔ ས་མ་ཡ༔ རྒྱ་རྒྱ་རྒྱ༔ གུ་ཧྱ་ཟབ་ 
རྒྱ་ཐིམཿ༔ ཀྱེ་མ་ན་མོ་གུ་རུ་རིན་པོ་ཆེ༔ དཔལ་རི་འོད་ནས་བདག་ལ་སྙན་གསོན་ 
ལགས༔ དུས་ངན་སྙིགས་མ་སུམ་ཅུ་ཁ་རལ་འདིར༔ མདོ་ཁམས་ཤར་སྟོད་མུན་ཡུལ་ 
སྲིན་པོའི་ཡུལ༔ གཟའ་བཙན་རྒྱུག་ལམ་བདུད་དང་སྲིན་པོའི་ཡུལ༔ གཟའ་བཙན་རྒྱུག་ 
ལམ་བདུད་སྲིན་འཐབ་པའི་ས༔ སྡེ་བརྒྱད་འཚོགས་པ་འབྱུང་པོའི་སྐད་ངན་འདོན༔ འགྲོ་ 
དྲུག་གདོང་དམར་སྲིན་རྒྱུད་ལེ་ལོས་གཡེངས༔ དམུ་རྒོད་འཇིག་རྟེན་ཆོས་བརྒྱད་དབང་
214

༄༅། །ཟབ་གཏེར་ཆོས་ཀྱི་མཛོད་ཁང༌།
དུ་སོང་༔ ཉོན་མོངས་མ་རིག་དམུ་རྒོད་ཕྲ་རགས་བཅིངས༔ འདོད་པ་ཕྲག་དོག་ང་རྒྱལ་ 
ཆགས་སྡང་དབང་༔ ཆོས་ལ་མི་དད་དཀོན་མཆོག་འབར་ཤ་བྱེད༔ གསང་སྔགས་སྐུར་ 
བཏབ་མི་དགེ་སྤྱོད་བྱེད་པ༔ སྐྱེས་བུ་ཡིན་ཀྱང་བསྟན་པའི་རྩལ་འགྲན་བྱེད༔ རྒྱུད་འཛིན་ 
ཡིན་ཀྱང་གདམས་པའི་རུ་ཏྲ་བྱེད༔ མ་ཧཱ་གུ་རུ་གཙོ་འཁོར་ཞལ་གཟིགས་ཀྱང་༔ མི་ 
བདེན་རྫུན་ཡིན་རྒྱལ་པོའི་སྤྲུལ་པ་ཟེར༔ ཌཱཀྐིའི་ལུང་བསྟན་མི་བདེན་བདུད་བསླུས་ཟེར༔ 
བཻ་རོའི་ཞལ་ཏ་གྲོང་ཆོག་ཆོ་འཕྲུལ་ཟེར༔ དགོངས་པ་ཟང་ཐལ་མ་རིག་དམུ་རྒོད་ཟེརཿ 
གདམས་པ་ཟབ་མོ་ཡིད་བཞིན་ནོར་བུ་འདི༔ ཉམ་ཆུང་བདག་འདྲས་སྤྱོད་པར་དཀའ་བ་ 
འདྲ༔ དེ་འདྲའི་ས་དེར་བདག་འདྲ་སྙིང་རེ་རྗེ༔ ཕ་རྒན་མ་ཧཱ་གུ་རུ་རིན་པོ་ཆེ༔ ལྕགས་མོ་ 
ལུག་ལ་ཕ་དང་མཇལ་དུས་སུ༔ ང་ནི་མི་ཐུབ་བདག་འདྲས་སྤྱོད་དཀའ་ཞུས༔ ཞུ་བ་མ་ 
གནང་གང་འདུལ་ཐབས་ཡོད་གསུངས༔ ད་ནི་ཐུགས་རྗེས་མྱུར་དུ་འཛིན་རེ་རན༔ ལྷ་ 
འདྲེ་མི་གསུམ་དབང་དུ་མི་འདུལ་ན༔ ཁྱེད་ཀྱི་ཐུགས་རྗེའི་ཟེར་གྱིས་འདུལ་བར་ཤོག༔ 
ཨེ་མ་ཧོ༔ སྤྱིར་འགྲོ་དྲུག་སེམས་ཅན་ཕོ་མོ་རྣམས༔ ཁོ་བོ་བན་སྤྲང་སྤྲེལ་རྒན་སྙིང་མ་རྗེ༔ 
ལྷ་མིར་མ་གཏོགས་མི་མ་ཡིན་པ་འདྲ༔ རྒྱལ་སྲིན་སྡེ་བརྒྱད་མཐོང་ན་དཔལ་ཆེན་སྐུ༔ རྩ་ 
གསུམ་མཇལ་ནས་ཧཱུཾ་རལ་རྡོ་རྗེ་ངས༔ མ་མྱོང་དགུ་མྱོང་ད་སྔ་ཤི་མ་མྱོང་༔ དེས་ཀྱང་ 
དམྱལ་ཁམས་བཅོ་བརྒྱད་ས་ལེར་དགོངས༔ དཔལ་རི་འོད་ཀྱང་ལན་གྲངས་མང་དུ་ 
ཕེབས༔ དེ་ཡང་མ་ངེས་ཁྲམ་པ་བན་རྫུན་ཟེར༔ འཇིག་རྟེན་འདི་ན་སྡེ་བརྒྱད་དམ་ལ་ 
བཏགས༔ འགྲོ་དྲུག་ཕན་བཏགས་ལེགས་སོ་ཟེར་ཞིང་འབར༔ ཉ་ནད་གློ་ནད་གོར་ནད་ 
གསུམ་གྱིས་ཐེབས༔ འཆི་ནི་མ་ཉན་པད་འབྱུང་དྲིན༔ སྐྱེ་མེད་འགག་མེད་འཁྲུལ་མེད་ 
ཟོབ་རྒན་ངས༔ དེ་ཡང་འདུ་བ་ནད་བཞིའི་ནད་ཀྱིས་ཐེབས༔ ནད་བཞིའི་ནང་ན་ཕྱི་ནང་
215

༄༅། །ཟངས་མདོག་དཔལ་རིའི་མཐོང་སྣང་སྐོར།
གསང་གསུམ་བཏབ༔ ཕྱི་ཡི་ནད་བཞི་ཉ་གོར་གློ་གསུམ་བཏབ༔ ནང་གི་ནད་ནི་བྱིང་རྒོད་ 
རྨུགས་གསུམ་འཐིབས༔ གསང་བའི་ནད་ནི་ཆོས་སྐུའི་འོད་མ་གསལ༔ ཡང་གསང་ནད་ 
ནི་ཤེས་རབ་དོན་མ་ལྡན༔ ཕྱི་ནང་གནམ་ས་གོ་ལྡོག་བྱེད་པའི་དུས༔ མདོ་ཁམས་གཡོན་ 
ཟུར་རྒྱལ་མོ་དམུ་རྡོར་ཕེབས༔ གསེར་གྱི་འུག་པས་སྐད་ངན་ཨེ་འདོན་བསམ༔ གསེར་ 
གྱི་རི་ལ་ཐོག་མདའ་ཨེ་འཕེན་བསམ༔ ཝ་མོ་སྣ་ནག་སྟག་སྐད་ཨེ་འདོན་བསམ༔ གནམ་ 
ས་སྤུ་གྲིའི་ཁ་བར་ཨེ་བཏུབ་བསམ༔ དེ་ཡང་ནད་བཞི་ཐར་ནས་གེགས་ལས་ཐར༔ ཀ་ 
དག་ཐིག་ལེ་ཉག་གཅིག་ལྷུན་འབྱམས་ངང་༔ ཆོས་དབྱིངས་ལྷུན་གྲུབ་ཟང་ཐལ་ལྷུག་པར་ 
གནས༔ ངར་འཛིན་མིན་ཏེ་རང་རིག་དོན་དེ་གོ༔ བདག་འཛིན་གཟུང་འཛིན་རྩ་བ་མ་ཆོད་ 
ལགས༔ གཉིས་འཛིན་འཁོར་འདས་ངང་ནས་ལྷ་འདྲེ་བརྡུངས༔ སྣང་སྟོང་ཟུང་འཇུག་ 
ངང་ནས་ཤེས་རབ་འབྲེལ༔ དབྱིངས་རིག་རྩལ་རྫོགས་ངང་ནས་རྩ་གསུམ་མཇལ༔ དུས་ 
ངན་སྤྲང་བན་ཀེང་རུས་ཧཱུཾ་ཁོད་ང་༔ པདྨ་འོད་ནས་མ་ཧཱ་གུ་རུའི་ཞབས༔ འོད་ལུས་དཔལ་ 
ཆེན་བསམ་གཏན་སྙིང་པོ་ཞེས༔ མངའ་བདག་ཞལ་ནས་ཧཱུཾ་རལ་རྡོ་རྗེ་གསུངས༔ དེ་ལ་ 
སོགས་པའི་ཐུགས་སྲས་བརྒྱད་ཀྱི་ཞལ༔ ཞལ་གདམས་ཡོད་དེ་འདི་རུ་མ་བཀོད་དོ༔ མི་ 
ཡུལ་སྒོམ་རྫུན་ཁྲམ་རྒོད་ཀོང་ཐོད་གྲགས༔ འགྲོ་དྲུག་ཀུན་ཕན་བདུད་རྩི་སྨན་མཆོག་ང་༔ 
གཞན་མ་ཕན་ཀྱང་ལྷ་འདྲེ་ཟིལ་གྱིས་གནོན༔ ཁྲོ་ཆས་རྒྱན་རྫོགས་བརྐྱང་བསྐུམ་གར་ 
སྟབས་འགྲོ༔ ཁྲོ་ལོད་སྒེག་གཟུགས་གཞན་དང་ཆ་མི་མཐུན༔ ཧེ་རུ་ཀ་སྐུ་དཔལ་ཆེན་ཁྲོ་ 
རྒྱལ་ང་༔ མཐོང་ཐོས་དྲན་རེག་བཟང་ངན་འབྲེལ་མཛད་རྣམས༔ འབཪ་སྐུར་བཏབ་ 
མཁན་འགྲོ་བ་ཕོ་མོ་ཀུན༔ བདག་གི་གདུལ་བྱར་གྱུར་ནས་གུ་རུའི་དྲུང་༔ དཔལ་རི་འོད་ 
ནས་ཕ་རྒན་གཙོ་འཁོར་མདུན༔ བདག་དང་འབྲལ་མེད་འཇའ་སྐུ་མཇལ་བར་ཤོག༔
216

༄༅། །ཟབ་གཏེར་ཆོས་ཀྱི་མཛོད་ཁང་།
ཟང་ཐལ་གདོད་མའི་བཙན་ས་ཟིན་པར་ཤོག༔ དེ་ཡང་ངན་སྐུར་འབར་ཤ་རེམ་རེམ་ 
གྱིས༔ བདག་ཀྱང་མི་ཚད་པད་འབྱུང་ཡིན་ཀྱང་འབར༔ ཆོས་དབྱིངས་ངང་ནས་འབར་ 
དང་ཟང་ཐལ་འགྲུབ༔ རོ་གཅིག་ངང་ནས་འབར་དང་ཁྱབ་བདལ་མཐོང་༔ ཀ་དག་ལྷུན་ 
གྲུབ་ངང་དུ་གྲོལ་བར་ཤོག༔ ཁྲོལ་པོ་བན་ཁྲམ་སྨྱོན་པ་གཅོད་སྨྱོན་ང་༔ ཕ་འཆི་མེད་ཀྱི་ 
རིག་འཛིན་པདྨ་འབྱུང་༔ མ་གསལ་འཚེར་ལྷུན་སྡུག་ཌཱཀྐི་མཿ བུ་དུས་ངན་གྱི་བསམ་ 
གཏན་སྙིང་པོ་ང་༔ དོན་ལ་དཔལ་ཆེན་ཁྲོ་རྒྱལ་ཧེ་རུ་ཀ༔ ཕ་འཇའ་སྐུ་རྡོ་རྗེ་པདྨ་འབྱུང་༔ 
མ་གཟུགས་སྟོང་ཡེ་ཤེས་མཁའ་འགྲོ་མ༔ བུ་བན་སྨྱོན་རྡོ་རྗེ་བདུད་འཇོམས་ང་༔ དོན་ 
ལ་རྡོ་རྗེ་ཁྲོས་མ་ནག་མོའི་སྐུ༔ ཕ་རིག་སྟོང་རྣམ་སྣང་བཻ་རོའི་སྐུ༔ མ་སྣང་སྟོང་མཉེན་ལྕུག་ 
འཁྲིལ་ལྡེམ་མཿ༔ བུ་ཟོབ་རྒན་ཧཱུཾ་རལ་བཛྲ་རྩལ༔ དོན་ལ་བགེགས་འདུལ་རྡོ་རྗེ་གཤོག་ 
རྒོད་རྩལ༔ སྤྱིར་འགྲོ་དྲུག་གཏེར་སྟོན་མ་ཉན་ཀྱང་༔ སྒོས་ཁ་ལག་འབྲེལ་མཛད་གཏེར་ 
སྟོན་ཨེ་ནུས་ཨང་༔ མཐོ་དམན་ཕྱི་ནང་ཕོ་མོ་གང་གིས་ཀྱང་༔ ལྷ་འདྲེ་མ་ཡིན་པ་ལ་འདྲེས་ 
མཐོང་འདྲ༔ སྤྱིར་སེམས་ཅན་ཀུན་གྱི་ཡི་དམ་མ་ཉན་ཀྱང་༔ སྒོས་ལས་འབྲེལ་ཕོ་མོའི་ 
ཡི་དམ་ཨེ་ཉན་ཨཾ༔ ཆོས་མེད་སེར་གཟུགས་གཏེར་རྫུན་ཟོབ་རྒན་ང་༔ སྟོང་སེར་གཟུགས་ 
ཀུན་གྱི་གཏེར་སྟོན་མ་ཉན་ཀྱང་༔ དད་མོས་སློབ་མ་འགའ་ཡི་སྨིན་གྲོལ་ཨེ་ནུས་ཨཾ༔ 
རྫུན་རྒན་བདག་ནི་གཏེར་སྟོན་ག་ལ་ཡིན༔ ཕ་མཆོག་མ་ཧཱ་གུ་རུའི་བསླུས་ཆོས་རེད༔ བན་ 
སྤྲང་བདག་གི་རིགས་ནི་ག་ལ་སད༔ ལོ་པཎ་བཻ་རོ་ཙ་ནའི་ཞལ་ཏ་རེད༔ དབང་ཆུང་ 
བདག་གི་བསྒོམ་ནི་ག་ལ་ཡོད༔ ཨ་མ་མཚོ་རྒྱལ་རིག་པ་རྗེན་ནེ་བུད༔ ཐིག་ལེ་ཉག་གཅིག་ 
ཀ་དག་རྫོགས་ཆེན་ངང་༔ སྐུ་གསུམ་ཞལ་མཇལ་ཕྱིར་མི་ལྡོག་པར་ཤོག༔ འགྲོ་དྲུག་ 
སྨིན་གྲོལ་བསྐལ་པ་མ་སྟོང་པར༔ དགེ་ལེགས་དར་རྒྱས་ཅི་སྲིད་བར་དུ་མ་རྫོགས་སོ༔
217

༄༅། །ཟངས་མདོག་དཔལ་རིའི་མཐོང་སྣང་སྐོར།
ས་མ་ཡ༔ རྒྱ་རྒྱ་རྒྱ༔ ཡི་གེ་པ་ནི་ལྷོ་རོང་ཨུ་རྒྱན་བཀྲ་ཤིས་ཀྱིས་བགྱིས་པའོ། །མངྒ་ལཾ། བཀྲ་ཤིས་བདེ་ལེགས་འཛམ་གླིང་རྒྱན་
དུ་ཤོག །
218

༄༅། །ཟབ་གཏེར་ཆོས་ཀྱི་མཛོད་ཁང༌།
༈ སྨིན་གླིང་ལོ་ཆེན་གྱིས་མཛད་པའི་ཨོ་རྒྱན་གཏེར་བདག་གླིང་པའི་ནང་ 
གི་རྟོགས་པ་བརྗོད་པ་ཡོན་ཏན་མཐའ་ཡས་རྣམ་པར་ 
བཀོད་པའི་རོལ་མོ་ཞེས་བྱ་བ་ལས།
དགུང་ལོ་ཉེར་གསུམ་བཞེས་པ་ས་སྤྲེལ་ཟླ་བ་བཞི་པའི་ནང་དུ་གོང་མའི་ལུང་ 
བཞིན་ལྷ་ས་དཀྱིལ་འཁོར་སྟེང་དུ་ཚེ་སྒྲུབ་ཀྱི་སྐུ་རིམ་ཟླ་ཕྱེད་བར་སྒྲུབ་པར་མཛད་པ་གྲོལ་ 
རྗེས། ཟླ་བ་ལྔ་པའི་ཚེས་བདུན་བརྒྱད་ནས་བཟུང་ཨེ་པ་དྲུང་ཡིག་དགེ་བཤེས་འཇམ་
དབྱངས་བྱ་བའི་ཡིག་མཁན་དང་གསོལ་ཆས་སོགས་མཐུན་རྐྱེན་གང་དགོས་སྩལ་ནས། 
གཏེར་ཤོག་རྣམས་འབེབས་པར་མཛོད་ཅེས་བཀའ་ལུང་ཕེབས་པ་ལྟར། གཞིས་ཀ་ཤར་
གྱི་ཡང་ཐོག་ཏུ་ཤོག་སེར་རྣམས་འབེབས་པར་མཛད་པ་ན། ངོ་མཚར་བའི་རྟགས་མཚན་
བཟང་པོའང་ཤར། ཕོ་བྲང་ཞོལ་ཏུ་རྡོ་རྗེ་རྡོ་བྲག་རིག་འཛིན་སྤྲུལ་པའི་སྐུས་སྤྱན་དྲངས་པ་
ལྟར་ཐེགས་ནས་རིག་འཛིན་ཐུགས་ཐིག་གི་དབང་ལུང་རྣམས་འབུལ་བར་མཛད་པ་ནས་
བཟུང་ཐུགས་ཡིད་གཅིག་འདྲེས་ལེགས་ཚོགས་ཀྱི་རྟེན་འབྲེལ་འགྲིག །ཟླ་བ་དེའི་ཉེར་
གཅིག་གི་ཉིན་ཕོ་བྲང་རྩེ་ནས་དབོན་པོ་གཡུང་དྲུང་བྱ་བ་ཞིག་ཆིབས་དང་བཅས་སྤྱན་
འདྲེན་དུ་འབྱོར་བ་ལྟར། དེ་འཕྲལ་ཕོ་བྲང་གི་ལྟག་སྒོ་བརྒྱུད་དེ་ཕེབས་པ་ན། མཆོད་ཁང་
རྩེའི་གཟིམས་ཆུང་ནུབ་ཏུ་གྲགས་པ་དེར་ཀུན་མཁྱེན་རྒྱལ་མཆོག་ལྔ་པ་ཆེན་པོ་བཞུགས་ 
པའི་སྤྱན་སྔར་ཕེབས་པ་དང་། བཀའ་ལས་ཤེལ་བྲག་གི་ཟབ་གཏེར་གེགས་མེད་དུ་
219

༄༅། །ཟངས་མདོག་དཔལ་རིའི་མཐོང་སྣང་སྐོར།
བཞེས་ཐུབ་པ་དང་ཤོག་སེར་འབེབས་པ་སོགས་གྲུབ་པ་ཤིན་ཏུ་ལེགས། ཆོས་བཀའ་ 
རིམ་བརྒྱུད་ཀྱི་ཞུ་བ་འདི་ཡང་བརྒྱུད་པ་འཕར་བས་བྱིན་རླབས་ཀྱི་ཚན་ཁ་ཆུང་དུ་འགྲོ་ 
བའི་སྐྱོན་དང་། རྟེན་འབྲེལ་གྱི་སྒོ་ཡང་གནོད་པར་གོ་བས། ད་རེས་ངོས་ཀྱིས་ཞུ་འདུན་ 
ཡིན་པས། དེ་རིང་གཟའ་ཚེས་ཀྱང་བཟང་བར་ཡོད་པས་ཆོས་ཐུན་གྱི་དབུ་ཚུགས་པ་ཙམ་ 
དགོས་ཞེས། བཀྲ་ཤིས་པའི་དར་དཀར་སྲིད་དུ་རིང་བ་དང་། སའི་སྙིང་པོ། བཟང་གོས་ 
དབང་གི་མདངས་ལྡན་རྣམས་སྩལ་ནས་མཎྜལ་གནང་བ་ལྟར། ཁ་བྱང་ནས་བཟུང་སྟེ་ 
ཆོས་ཚན་གསུམ་ཙམ་ཞིག་གི་ལུང་འབུལ་བ་གནང་རྗེས་ཐུགས་སུ་གཅག་པའི་བཀའ་ 
མཆིད་ཀྱང་ལྷུག་པར་སྩལ་གསུང་། ཟླ་བ་དྲུག་པའི་ཚེས་ལྔའི་ཉིན། གཤིན་རྗེ་གཤེད་ཀྱི་ 
དབང་བཀའ་འབུལ་བར་མཛད་ཅིང༌། དེ་ཉིན་ཕོ་བྲང་རྩེར་མེ་ཏོག་གི་ཆར་བཟུང་དུ་
གཏུབ་པ་བབས་པའི་རྟགས་ངོ་མཚར་བ་དང༌།
དེའི་ནུབ་མོ་མནལ་ལམ་དུ་རྔ་ཡབ་དཔལ་རི་པདྨ་འོད་ཡིན་དགོངས་པའི་ཁང་
བཟང་བཀོད་ལེགས་ཡིད་དུ་འོང་བ་ཞིག་ན། ཨོ་རྒྱན་ཆེན་པོ་རྒྱ་གར་པཎ་ཆེན་གྱི་ཆ་བྱད་
ཅན་གྱི་འཁོར་དུ་ལོ་ཆེན་བཻ་རོ་དང་ཆོས་རྒྱལ་ཡབ་སྲས་རྣམས་གྲལ་རིམ་དུ་བསྟར་བའི་
མཐའ་རིག་འཛིན་མཁའ་འགྲོ་མང་པོས་བསྐོར་ནས་བཞུགས་པའི་དབུས་དེར་འཇམ་
དཔལ་ཁྲོ་བོའི་ཡེ་ཤེས་ཀྱི་དཀྱིལ་འཁོར་མངོན་སུམ་དུ་གསལ་བར་དབང་བསྐུར་ནས་
བདེ་བ་ཆེན་པོའི་ཡེ་ཤེས་ཐུགས་རྒྱུད་ལ་ཉམས་སུ་མྱོང་བའི་ངོ་སྤྲོད་པར་མཛད་པའི་
མཐར། སློབ་དཔོན་གྱིས་ལྕགས་ཀྱུའི་ཕྱག་རྒྱས་བཀུག་པས། འཆི་བདག་གཤིན་རྗེ
རྒྱལ་པོ་གཟུགས་མི་སྡུག་ཅིང་ཞུད་པའི་ཕྱི་བཞིན་དུ་རྣམ་འགྱུར་སྣ་ཚོགས་པའི་གཟུགས་
ཅན་གྲངས་ཆོད་རྒྱུ་མེད་པ་མཐའ་མེད་པའི་ཕ་རོལ་ནས་ཡོང་བཞིན་པ་ལྟ་བུ་ལ་བཀའ་
220

༄༅། །ཟབ་གཏེར་ཆོས་ཀྱི་མཛོད་ཁང༌།
བསྒོས་ཤིང་དམ་བསྒྲགས་ནས་ཕྲིན་ལས་ཀྱི་ཕོ་ཉར་དབང་བསྐུར་བ་ལས། དེས་ཀྱང་
གུས་པས་ཁས་བླངས་བའི་མཐར། ཕྱི་ནས་འོང་བ་ཐམས་ཅད་སྔ་མ་ལ་རིམ་བཞིན་ཐིམ་
པ་ལས་མཐར་དེ་ཡང་མི་གསལ་བར་གྱུར་པའི་སྐད་ཅིག་ལ་མནལ་སད་པར་གྱུར་ཅིང་།
དགེ་མཚན་དེ་དག་ཀྱང་སྔོན་སློབ་དཔོན་ཆེན་པོ་པདྨ་འབྱུང་གནས་ཀྱིས་དཀྱིལ་འཁོར་
གཅིག་ཏུ་བསྡུས་པའི་སྨོན་ལམ་གྱི་རྟེན་འབྲེལ་དུས་སུ་སད་པའི་མཐུ་སྟེ། འགྱུར་མེད་
ཆོས་འདིའི་རྩ་བའི་བདག་པོའོ༔ ཁྱད་པར་ཆོས་འདིའི་འགྲོ་དོན་སྒོ་འབྱེད་འགྱུར༔ ཞེས་
པའི་ལུང་དོན་གཏན་ལ་ཕེབས་པར་གྱུར་ཅིང་དེའི་མཐུས་སྐུ་ཚེའི་འགལ་རྐྱེན་ཞི་ཞིང་
མངའ་ཐང་དང་ཆབ་སྲིད་རྒྱས་པས་བོད་འབངས་བདེ་ཞིང་སྐྱིད་པའི་བཀའ་དྲིན་གྱིས་
སྐྱོང་བའི་ཕྲིན་ལས་ལྷུན་གྱིས་གྲུབ་པ་སོགས་རྟེན་འབྲེལ་ལེགས་ཚོགས་སུ་འགྲིག་པ་
ཡིན་ནོ། །དེ་ལྟར་གོང་དུ་གཏེར་གསར་སྔ་ཕྱིའི་སྐོར་ཚང་མ་དང་། གཞན་ཡང་ཟླ་བ་
གསུམ་དུ་ཉེ་བར་རྩེར་བཞུགས་ནས་ཆོས་བཀའ་མང་དུ་འབུལ་བར་མཛད་ཅིང་། རྙེད་པ་ 
དང་བཀུར་སྟི་ཕུལ་དུ་བྱུང་བས་འཕྲལ་དང་ཡུན་དུ་མཆོད་པས་རྗེས་སུ་སྐྱོང་བར་མཛད་
དོ༑ ༑དེ་ནས་ཆུ་ཤུར་བརྒྱུད་དར་གླིང་དུ་ཕྱིར་ཕེབས་ནས་གོང་མའི་ལུང་བཞིན་ཨེ་གཉལ་
སོགས་སུ་ཆིབས་བསྐྱོད་པ་འཁོར་བ་གནང་རྗེས། ཟླ་ཤས་ཀྱི་བར་གཟིམས་ཆུང་བསམ་
གཏན་སྦུག་ཏུ་སྐུ་མཚམས་དམ་པར་བཅད་དེ་བསྐྱེད་རྫོགས་ཀྱི་ཉམས་བཞེས་ལ་རྩེ་ 
གཅིག་ཏུ་བཞུགས་པ་ལས། ས་བྱ་ཧོར་ཟླ་གཉིས་པའི་སྐབས་ཤིག །ཨོ་རྒྱན་ཆེན་པོ་ཡིད་ 
བཟང་གཞོན་ནུའི་ཚུལ་ཅན་ལྷའི་བུ་མོ་མང་པོའི་འཁོར་དང་བཅས་པ་ནམ་མཁའ་ལ་ཡུད་ 
ཀྱིས་སྣང་བ་གཟིགས་ཤིང་། དེའི་བྱིན་རླབས་ཀྱིས་མ་འོངས་འབྱུང་འགྱུར་གྱི་གནས་ 
ལུགས་མང་ པོ་ཞིག་ མེ་ ལོང་ནང་གི་གཟུགས་བརྙན་ལྟར་སྒྲིབ་མེད་དུ་གསལ་ལེར་
221

༄༅། །ཟངས་མདོག་དཔལ་རིའི་མཐོང་སྣང་སྐོར།
གཟིགས་པ་ཕྱིས་དེ་ཁོ་ན་བཞིན་མངོན་གྱུར་ཐོག་ཏུ་ཁེལ་བ་བྱུང་ངོ༌། ། 
སྐུ་མཚམས་དེ་གྲོལ་ནས་གཅུང་རྒྱལ་བའི་སྲས་པོ་སོགས་ཉུང་འདུས་ལ་གཤིན་ 
རྗེ་གཤེད་ཀྱི་དབང་ལུང་རྣམས་སྩལ། འདི་ཉིད་སྐལ་ལྡན་ཆོས་ཀྱི་བདག་པོར་ལུང་གིས་ 
ཟིན་པ་དང༌། མཁས་བཙུན་བཟང་པོའི་ཡོན་ཏན་དང་ལྡན་ཞིང་། བསྟན་འགྲོའི་དོན་ལ་ 
སྙིང་སྟོབས་ཕུལ་དུ་བྱུང་བ་མངའ་ཡང་། ཉམས་བཞེས་དུས་ལས་ཡོལ་བས་རྟེན་འབྲེལ་ 
འཆུགས་ཏེ་དགུང་ལོ་ཉེར་བདུན་པ་ལ་སྐུ་ཚེའི་བར་ཆད་དུ་གྱུར་པ་ཞིག་བྱུང་ངོ༌། །
ཞེས་གསུངས།
222

༄༅། །ཟབ་གཏེར་ཆོས་ཀྱི་མཛོད་ཁང་།
ཤྲྀ༔ དཔལ་རིར་བགྲོད་པའི་དག་སྣང་ངོ་མཚར་རྒྱ་མཚོ་ 
ཞེས་བྱ་བ་བཞུགས་སོ༔
ཧཱྃ༔ རྒྱལ་བ་ཀུན་དངོས་གུ་རུ་རིན་པོ་ཆེ་ལ་ཕྱག་འཚལ་ལོ༔ བདག་རྡོ་རྗེ་བདེ་ 
ཆེན་གླིང་པར་འབོད་པ་དེ་ཉིད་རང་ལོ་ཉེར་དགུ་པ་ཤིང་འབྲུག་ལོའི་བྱི་བ་ཟླ་བའི་ཉེར་ལྔ་
མཁའ་འགྲོའི་དགའ་སྟོན་གྱི་ཉིན༔ ཚོགས་ཀྱི་འཁོར་ལོ་འབུལ་བའི་སྐབས་ཉམས་སྣང་ 
འདི་འདྲ་བྱུང་༔ ལྷོ་ནུབ་ཀྱི་མཚམས་ནས་འཇའ་སྤྲིན་དཀར་པོ་རང་གི་ཐད་དུ་ཟུག་པའི་ 
ཉམས་བྱུང་༔ དེ་དུས་ཊཱ་དྲིལ་དང་བཅས་གར་སྟབས་ཀྱིས་དེ་ཕྱོགས་སུ་འགྲོ་བའི་སྣང་བ་ 
ལ་དལ་ཅིག་བརྒྱལ་སོང་༔ དེ་ནས་འོད་གསལ་གྱི་སྣང་བ་ཤར་ཚེ་མཁའ་འགྲོ་བདུན་བྱུང་
ནས་བུ་ཁྱོད་འདི་ལོར་བར་ཆད་ཀྱི་རྐྱེན་རྣམས་བསལ་བའི་ཕྱིར༔ གནས་ཁྱད་པར་ཅན་
དུ་འགྲོ་དགོས་པར་འདུག་ཟེར༔ གནས་གང་དུ་འགྲོ་བྱས་པས་གནས་ཨུ་ཙ་ལ་རུ་འགྲོ་ 
ཟེར༔ དེ་ནས་ངེད་རང་མཉམ་དུ་སོང་བས་ས་ལ་མ་རེག་པར་མཁའ་ལ་རྟེན་མེད་པར་ 
སྤྱོད་པར་འདུག༔ ཡུལ་ངོ་མི་ཤེས་པ་མང་པོ་སྣང་༔ ཡང་རི་གླང་པོ་འདྲ་བའི་ཞོལ་ན་ 
གཙུག་ལག་ཁང་མང་པོ་མཐོང་༔ རི་ཆུང་ངུའི་རྩེར་ཁང་པ་རྒྱ་ཕིབས་ཅན་རི་འདབས་སུ་ 
ཁང་པ་མང་པོ་ཡོད་པ་ཞིག་ཀྱང་མཐོང་༔ གང་ཡིན་དྲིས་པས་ལྷ་ས་དང་བསམ་ཡས་ཡིན་ 
ཟེར༔ རང་གི་བློས་སྤྲུལ་གྱི་ཡན་ལག་བདུན་པ་འདོན་ཞིང་སོང་༔ དེའི་ལྷོ་ཕྱོགས་སུ་རི་ 
དབྱིབས་སྙིང་འདྲ་བ་ཞིག་ན་མི་རིགས་མི་འདྲ་བ་མང་པོ་འདུག་པ་ཙ་རི་ཙ་གོང་ཡིན་
223

༄༅། །ཟངས་མདོག་དཔལ་རིའི་མཐོང་སྣང་སྐོར།
ཟེར༔ དེའི་ནུབ་ཕྱོགས་སུ་ཕྱིན་པས་གངས་རི་དཀར་ཟེང་བ་ཞིག་མཐོང་བ་ཏི་སེ་གངས་ 
ཡིན་ཟེར༔ རི་རྩེར་བདེ་མཆོག་འཁོར་ལོའི་དཀྱིལ་འཁོར་གྱི་བཀོད་པ་ཁྱད་པར་ཅན་ 
ཡོད་པར་མཐོང་༔ ཡང་རི་དབྱིབས་མཆོད་རྟེན་གྱི་བང་རིམ་འདྲ་བ་ཞིག་ན་ལྷ་ཁང་དང་ 
གསེར་གྱི་རྡོ་རྗེ་ཁྲུ་གང་ཡོད་པར་མཐོང་༔ དེ་ནི་གོ་མ་ས་ལ་གན་དྷེ་དང་ཕྱག་ན་རྡོ་རྗེའི་ 
ཕྱག་མཚན་ཡིན་ཟེར༔ ཡང་སྲང་མདོ་ཞིག་ན་མཆོད་རྟེན་ཆེན་པོ་ཞིག་ཡོད་པའི་བྲེ་ཡན་ 
ཟངས་གསེར་ལས་བྱས་པ་ཞིག་མཐོང་༔ དེ་བལ་ཡུལ་མཆོད་རྟེན་བྱ་རུང་ཁ་ཤོར་ཡིན་
ཟེར༔
གཞན་ཡང་ཆུ་ཆེན་པོ་དང་ཡུལ་གྲུ་མང་པོའང་མཐོང་༔ སྐབས་ཤིག་ན་ཐང་ཆེན་ 
པོའི་དཀྱིལ་གཙུག་ལག་ཁང་དང་མཆོད་རྟེན་མང་པོ་མཐོང་༔ རྒྱ་གར་ན་ལེནྡྲ་ཡིན་ཟེར༔ 
ཕྱོགས་གཅིག་ན་ཤཱ་རིའི་བུའི་སྐུ་གདུང་ཡིན་ཟེར་བའི་མཆོད་རྟེན་དཀར་ཙིག་གེ་བ་ཞིག་ 
ཀྱང་ཡོད༔ ཡང་རེ་ཞིག་མཐའ་ཡི་རྒྱ་མཚོ་ཡིན་ཟེར་བའི་མཐའ་མི་མངོན་པ་ནམ་མཁའ་
འདྲ་བ་ཞིག་ཀྱང་མཐོང་༔ དེ་ནས་ཨུ་ཙ་ལ་ཡིན་ཟེར་བའི་མཁར་དམར་པོ་ཐོད་སྐམ་གྱི་ཁ་
བད་ཅན་ཞིང་གི་རྒྱལ་མཚན་བཙུགས་པ་ཞིག་ཏུ་སླེབས་ནས༔ ཡུལ་དེ་ན་གནས་པའི་ 
དཔའ་བོ་མཁའ་འགྲོ་ཐམས་ཅད་རུས་པའི་རྒྱན་ཅན་སྟོད་ཁེབས་སྨད་གཡོགས་ཙམ་
ལས་གོས་གཞན་མེད་པ༔ སྤྱན་མིག་གསུམ་པ་སྐྲ་དམར་སེར་ཅན་དྲིལ་བུ་དང་གཡེར་
ཁའི་རྒྱན་བཏགས་པ་མང་པོ་དང་༔ གཞན་ཡང་ཤིང་གི་ལོ་མ་ཕྱིང་པ་ཙམ་གཅེར་བུར་
གྱོན་ཞིང་མེ་ཏོག་དཀར་དམར་སྡེར་མ་ཙམ་གྱིས་ཐོར་ཅོག་བཅིངས་པ་སོགས་རིགས་མི་
གཅིག་པ་མང་པོ་བརྗོད་ལས་འདས༔ སྐད་ནི་རྒྱ་སྐད་འདྲ་བ་གོ་རྒྱུ་མེད་པ་ཞིག་ཡིན་ 
འདུག༔ དེར་མཁའ་འགྲོ་ཞིག་གིས་བོད་སྐད་ཀྱིས་གཙུག་ལག་ཁང་གི་སྒོ་དྲུང་དུ་ཤོག་
224

༄༅། །ཟབ་གཏེར་ཆོས་ཀྱི་མཛོད་ཁང་།
ཟེར༔ དེར་ཕྱིན་ཚེ་དཔལ་ལྡན་རྡོ་རྗེ་རྣལ་འབྱོར་མ་ཡིན་ཟེར་བའི་སྐུ་མདོག་དམར་མོ་ 
སྟོད་གཡོགས་སྨད་ཤམ་ཅན༔ རུས་རྒྱན་དྲིལ་གཡེར་བཏགས་པ༔ རིན་པོ་ཆེའི་དབུ་རྒྱན་ 
ལ་མཐིང་གི་ཅོད་པཎ་འཕུར་བ༔ སྨ་ར་དང་སྨིན་མ་གསེར་འདྲ་བ་སེར་ཁྱུག་གེ་ཡོད་པ་ 
ཞིག་གིས་ཤིང་ཐོག་ཉམས་དགའ་བ་ཞིག་གཏད་ནས༔ ཞལ་འཛུམ་པ་དང་བཅས་ཁྱོད་ 
གོ་དོན་འགྲུབ་པར་འདོད་པ་ལ་འདི་ཟོ་ཤིག་ཟེར༔ བདག་གིས་ལེན་འདོད་པ་དང་ 
བཅས་ཟོས་པས་དྲི་དང་རོ་བདའ་བ་འདུག༔ ཟོས་ཚར་བའི་རྗེས་ཁོང་དུ་དུག་སོང་པ་ 
སྙམ་པའི་ཟུག་གཟེར་ཆེན་པོ་དང་སྐྱུག་ལོག་པས་ད་འཆི་བ་ཡིན་ནམ་སྙམ༔ 
དེ་ཚེ་རྣལ་འབྱོར་མའི་ཞལ་ནས་བརྡ་གོ་འམ་གསུངས་པས་ད་དུང་མ་གོ་ཞུས༔ 
ཡང་མི་གཙང་ཁང་པ་འདྲ་བ་ཞིག་ཏུ་བཙུད་ནས་སྒོ་མེད་པར་སོང་༔ དེར་སྐྱོ་བ་སྐྱེས་པས་
ཡང་བྱོན་ནས་བརྡ་གོའམ་གསུངས་པས༔ ད་དུང་མ་གོ་ཞུས༔ ཨོ་ན་ཁྱོད་སྒྲིབ་པ་ཆེ་བས་
ལན་པ་ཡིན་གསུངས་ནས་སྙིང་ཁར་བསྡིགས་མཛུབ་གཏད༔ དཔྲལ་བར་མཐེབ་མཛུབ་
རྡེག་བཞིན་ངོ་སྤྲད་པ་ནི༔ ཤིང་གི་སྡོང་པོ་ནི་རྟེན་འབྲེལ་ཐམས་ཅད་འཚོགས་པའི་བརྡ༔
ཤིང་གི་ཐོག་བུ་མཛེས་པ་ནི་འཁོར་བའི་ཡུལ་སྣང་གིས་བསླུས་པའི་བརྡ༔ ལེན་པ་བྱུང་བ་
ནི་འཁོར་བར་ཞེན་པའི་བརྡ༔ རོ་བདའ་བ་ནི་ཡུལ་བདེ་བར་མངོན་པའི་བརྡ༔ ཁོང་པར་
དུག་ཏུ་སོང་བ་ནི་ཞེན་པས་གཏན་དུ་བཅིངས་པའི་བརྡ༔ འཆི་བར་འདུག་སྙམ་པ་ནི་ཆོས་
ཉིད་ཀྱི་ཞལ་རས་བསྒྲིབ་པའི་བརྡ༔ མི་གཙང་ཁང་བུར་སྐྱོ་བ་སྐྱེ་བ་ནི་སྒྲིབ་པ་ཐམས་ཅད་
དང་བྲལ་དགོས་པའི་བརྡ་ཡིན་གསུངས༔ ད་ཚུར་སེམས་ཀྱིས་སེམས་ལ་ལྟོས་དང༔ 
ཡོད་པ་མ་ཡིན་གཟུགས་དང་ཁ་དོག་ནི་མ་གྲུབ༔ མེད་པ་མ་ཡིན་རང་བཞིན་གྱི་སྣང་བ་ 
སྣ་ཚོགས་སུ་འཆར་བའང་འདུག༔ གཉིས་སུ་འཛིན་པ་ནི་མ་ཡིན་འཁོར་བར་འཁྲུལ་
225

༄༅། །ཟངས་མདོག་དཔལ་རིའི་མཐོང་སྣང་སྐོར།
པའི་རྒྱུ༔དེ་བས་ན་སྣང་སྟོང་གཉིས་སུ་འཛིན་པ་མེད་པའི་ངོ་བོ་ལ་ནང་དུ་ལོག་ནས་བལྟ་
བ་ཡིན༔
དེ་ཚེ་འགྱུར་བ་མེད་པའི་གཏན་སྲིད་ཟུང་ཞིག་དང་༔ རང་རིག་པ་དོན་གྱི་དབང་ 
རྣམས་རྫོགས་པ་ཡིན་གསུངས་ནས་མི་སྣང་བར་གྱུར༔ དེ་ནས་ནུབ་ཕྱོགས་སུ་སོང་བས་ 
མི་མོ་ཡིད་དུ་འོང་བ་ཞིག་བྱུང་ནས༔ ཁོ་མོ་མཁའ་སྤྱོད་ཀྱི་རྣལ་འབྱོར་མ་སུ་ཁ་སིདྡྷིའི་ 
གཡོག་མོ་ཡིན༔ ངེད་རང་སྔོན་ཆད་རྟེན་འབྲེལ་རེ་ཞིག་འཛོལ་བས་མ་འཕྲད་ཀྱང༔ ད་ 
རིང་པོ་མ་ཡིན་པར་ཨ་ཇོ་ལགས་ཀྱི་ཞབས་ཕྱི་བྱེད་པའི་སྨོན་ལམ་ཞུ་བ་ཡིན་ཟེར་ཞིང་ 
ལག་པ་ལ་འཇུས་ནས༔ ཉིད་སྐུ་ཚེ་རིང་བའི་སྨོན་ལམ་འདེབས༔ བསྟན་པ་རྒྱས་པའི་ 
སྨོན་ལམ་འདེབས༔ མྱུར་དུ་མཇལ་བའི་སྨོན་ལམ་འདེབས༔ ཞེས་ཟེར་ཞིང་དགའ་སྤྲོ་ 
དང་བཅས༔ དེང་སྐབས་ཞལ་མཇལ་བ་བཟང་ངོ༔ ཞེས་གླེང་དེ་སོང༔ དེ་ནས་མུན་པ་ 
ཅན་གྱི་དུར་ཁྲོད་ཅེས་བྱ་བར་སླེབས་ཚེ༔ མི་མོ་གཡུ་ཡི་རྒྱན་ཆ་ཅན་ཞིག་གིས་ཤེལ་ཕོར་ 
བ་མིན་གྱི་འོ་མས་བཀང་ནས་སྟེར་བ་བྱུང༔ དེ་ནས་ཨོ་ཊི་ཡ་ན་བྱ་བ་ཡིན་ཟེར་བའི་མཚོ་ 
ཆེན་པོ་ཞིག་གི་ཁར༔ ལྷ་ཁང་མང་པོའི་ནང་དུ་གླེགས་བམ་ཆེ་ཕྲ་དཔག་མེད་ཡོད་པ་ 
མཐོང༔ རང་གིས་དེ་རྣམས་ཀྱི་ཁྲོད་ནས་པོ་ཏི་ཆུང་བ་སོར་བརྒྱད་པ་ཙམ་ཞིག་ཕྱུང་ནས་
ཁྱེར༔
དེ་ནས་ཀོ་དཱ་ཝ་རི་ཡིན་ཟེར་བའི་གླིང་ཞིག་ཏུ་ཕྱིན་ནས་གཡུ་དང་པདྨ་རཱ་གའི་ 
མདོག་ལྟ་བུའི་བྲག་རི་ཡོད་པའི་འདབས་ན་ཤིང་སྡོང་པོ་ལྕགས་ཚད་གསུམ་ཙམ་ལ་མེ་ 
ཏོག་དཀར་སེར་དམར་ལྗང་ཕྱིང་པ་ཆེན་པོ་ཙམ་ཡོད་པའི་རྩ་བ་ན༔ སྨན་སྣ་དང་ཆུ་མིག་ 
ཡོད་པའི་ཕུག་པ་ཞིག་གི་ནང༔ དྲང་སྲོང་རྒན་པོ་ཞིག་བཞུགས་འདུག༔ ཁྱེད་ཀྱི་མཚན་
226

༄༅། །ཟབ་གཏེར་ཆོས་ཀྱི་མཛོད་ཁང༌།
ལ་ཅི་ཟེར་བ་ཡིན་ཞུས་པས༔ ང་རང་མེས་བུ་གསིན་བྱ་བ་ཡིན་ཟེར༔ ཁྱེད་ཀྱི་སློབ་དཔོན་ 
སུ་ཡིན་ཞུས་པས༔ ངེད་ལ་སློབ་དཔོན་གཞན་མེད་དེ་སྔོན་སངས་རྒྱས་འཁོར་བ་འཇིག་ 
ལས་ཏིང་ངེ་འཛིན་གྱི་སྒོ་དུ་མ་མནོས་ཞེས་ཟེར༔ ཁྱེད་ཀྱི་སྐུ་དེ་ཙམ་ཐུབ་པ་ཅི་ཡིན་བྱས་ 
པས༔ ངས་ཟད་པ་རླུང་གི་ཏིང་ངེ་འཛིན་གྲུབ་པས་ཡིན་ཟེར༔ ཁྱེད་ལ་གདམས་པ་ཇི་ 
ཡོད་ཞུས་པས༔ འགྲོ་བའི་སྲོག་འཚོ་བའི་གདམས་པ་ཡོད་ཟེར༔ ངེད་ལ་སྣ་གཅིག་ཙམ་ 
བསླབ་ན་ཕྱག་རྟེན་མེད་ཀྱང་འགྲོ་བ་ཐམས་ཅད་ལ་ཕན་ཅི་ཐོགས་བྱེད་ཞུས་པས༔ དེས་ 
ཆོག་གསུངས་ནས་གསོ་དཔྱད་མི་འདྲ་བའི་ཟབ་ཁྱད་ཅན་བསླབས༔ དེ་ནས་ཕར་དེ་ཝི་
ཀོ་ཊ་བྱ་བའི་གནས་སུ་ཕྱིན་ནས༔ ཡུལ་དགེ་མཚན་ཕུན་སུམ་ཚོགས་པ་བདེ་བའི་སྣང་བ་ 
འབྱམས་ཀླས་པར་བྱུང༔ དཔའ་བོ་མཁའ་འགྲོ་མང་པོས་རྔ་ཡབ་གདུགས་དང་རོལ་མོས་
བསུ་བ་དང་བཅས་ལྗོན་ཤིང་གི་ཚལ་དུ་ཁང་བཟང་ཡོད་སར་སླེབས༔ གོས་ཀྱི་མཆོག་ 
པཉྩཱ་ཀ་མ་ལ་བྱ་བ་ཁ་དོག་སྣ་ཚོགས་པ༔ ལུས་ལ་གྱོན་པ་ཙམ་གྱིས་མཁའ་ལ་ཡང་བར་ 
སྤྱོད་ནུས་པ་དང༔ ཟས་ཀྱི་མཆོག་ཧ་རི་ཀ་བྱ་བ་དཀར་དམར་བུ་རམ་ལྟ་བུ་བཅུད་དང་ 
ལྡན་པ༔ བཏུང་བའི་མཆོག་སྭ་སྟི་ར་བྱ་བ་རོ་ནུས་ཁྱད་པར་ཅན༔ 
དེ་ལ་སོགས་པའི་ལོངས་སྤྱོད་བསམ་གྱིས་མི་ཁྱབ་པ་དང་ལྡན་པར་མཐོང༔ དེ་
ནས་མཁའ་འགྲོ་བདུན་དང་བཅས་ཟངས་མདོག་དཔལ་རི་ལ་བགྲོད་པའི་ལམ་བར་ན༔
མི་ཐུང་སྨ་ར་དཀར་པོ་ཅན་ཞྭ་གོས་སྐྱ་བོ་དྲེལ་རྟ་ནག་པོ་བཞོན་པ་ཞིག་དང་འཕྲད་ནས༔
ཞྭ་ཕུད་ས་ལ་བབ་ནས་ང་ནི་སྐྱེས་བུ་བཛྲ་ས་དྷུ་བྱ་བ་ཡིན༔ ཟངས་མདོག་དཔལ་རི་ནས་ 
ཁྱོད་བསུ་བར་འོང་གིས་ད་ཕན་ཆད་ཕྲིན་ལས་ཐམས་ཅད་རང་གིས་བསྒྲུབ་ན་གཏང་
རག་དང་རྒྱུན་དུ་མཆོད་པ་ཞུ་ཟེར༔ དེ་ནས་མཚོ་ཆེན་པོ་ཞིག་གི་ཕར་འགྲམ་ཀོ་ཀ་ཐང་
227

༄༅། །ཟངས་མདོག་དཔལ་རིའི་མཐོང་སྣང་སྐོར།
དམར་གླིང་ཞེས་བྱ་བ་དབྱིབས་ཞིང་ལྤགས་བརྒྱང་བ་འདྲ་བར་སླེབས༔ དེར་མེ་ལོང་ 
རཀྟའི་མཚོ་ཟེར་བའི་ཟླུམ་པོ་མདོག་དམར་ནག་ཏུ་འདུག་པ་དང༔ གྲོང་ཁྱེར་ཁྲ་ཆེམ་མེ་ 
བ་གྲངས་ཚད་བྱེ་བ་གསུམ་ཡོད་ཟེར་བ་ཞིག་ཀྱང་སྣང༔ དབུས་སུ་མཚོ་ཡིས་བསྐོར་བའི་
རི་དམར་གཏོར་འདྲ་བ་ཞིག་གི་དཀྱིལ་ན་ལམ་སྐྱ་ཤར་རེ་བ་ཕར་འཁྱོག་ཚུར་འཁྱོག་ཏུ་ 
འདུག༔ མཁའ་འགྲོ་རྣམས་ཀྱིས་ངེད་ལ་འཇུས་ནས་ཁྲ་འཕུར་བ་ལྟ་བུར་སོང༔ གཞན་
མི་ནི་མི་ཐར་བར་འདུག་པ་འདྲ༔ རིའི་རྩེར་ཐང་ཆེན་པོའི་དཀྱིལ་གཙུག་ལག་ཁང་ཐོག་ 
རིམ་གསུམ་པ་ལྕགས་རི་གཉིས་ཡོད་པ་མཐོང༔ ཕྱི་སྒོའི་མཚམས་སུ་ཕ་ཝང་ཞིག་ལ་གུ་ 
རུ་རིན་པོ་ཆེའི་ཞབས་རྗེས་ཤིན་ཏུ་གསལ་བ་ཞིག་འདུག༔ ཕྱི་རོལ་ཐམས་ཅད་ལྗོན་ཤིང་ 
གི་ཚལ་ཉམས་དགའ་བ་ལྷ་ཀླུ་དྲི་ཟ་སྲིན་པོའི་རིགས་མང་པོས་གང་ཞིང་དེ་དག་ཞི་ཞིང་
དུལ་བ་ཆོས་དང་མཐུན་པར་འདུག༔
ལྕགས་རི་ཕྱི་མར་སྒོ་བརྒྱད་ཡོད་པའི་ནང་དུ་ཞུགས་པས༔ ཕྱོགས་བཞི་རྒྱལ་པོ་ 
ཆེན་པོ་བཞི་བཞུགས་པའི་ཕོ་བྲང་དུ་དྲི་ཟ་དང་གྲུལ་བུམ་ཀླུ་དང་གནོད་སྦྱིན་གྱི་འཁོར་ 
མང་པོ་དང་བཅས་པ་སྣང༔ ལྕགས་རི་ནང་མ་སྒོ་བཞི་ཡོད་པའི་ཤར་སྒོ་ནས་ཞུགས་ 
པས༔ རིན་པོ་ཆེའི་དཔག་བསམ་གྱི་ལྗོན་ཤིང་དང་ཆུ་ཡན་ལག་བརྒྱད་ལྡན་གྱི་རྫིང་བུ༔ 
ས་གཞི་ཐམས་ཅད་གསེར་གཡུའི་བྱེ་མ་བདལ་བ་ལ་པདྨ་དང་པདྨ་ཆེན་པོ་དག་གིས་ 
ཁེབས་པ༔ བྱ་རིགས་སྣ་ཚོགས་པས་སྐད་སྙན་པར་སྒྲོག་ཅིང༔ བདེ་བ་ཅན་དང་པོ་ཊ་ལ་
སོགས་ཕྱོགས་བཅུའི་ཞིང་ཐམས་ཅད་ནས་བྱོན་པའི་རིག་འཛིན་བྱང་སེམས་དཔའ་བོ་
དཔའ་མོ་རྫུ་འཕྲུལ་ལ་རང་དབང་ཐོབ་པ་ཤ་སྟག་བཞུགས་པར་སྣང༔ གཙུག་ལག་ཁང་
འོག་མ་ཚད་མེད་སྒོ་བཞིའི་ནང་གི་ཤར་སྒོའི་གཡས་སུ་ཁྲི་ཞིག་གི་སྟེང་ན་སྔགས་པ་ཞིག་
228

༄༅། །ཟབ་གཏེར་ཆོས་ཀྱི་མཛོད་ཁང༌།
བཞུགས་འདུག་པས་ཕྱག་ཐལ་མོ་སྦྱར་ཞིང་འབྱོན་ལེགས་ཞུ་བའི་ཚུལ་བྱེད་འདུག༔ དེ་ 
སུ་ཡིན་དྲིས་པས་མདོ་ཁམས་རྫོགས་ཆེན་པ་ཡིན་ཟེར༔ སྒོ་ཡི་ནང་དེར་མཁའ་འགྲོ་ཡེ་
ཤེས་མཚོ་རྒྱལ་བོད་མོའི་ཆ་ལུགས་སུ་ཕྱག་ན་གསེར་གྱི་མཎྜལ་ཆེན་པོ་ཞིག་བསྣམས་
ནས་བྱོན་འདུག༔ དགྱེས་བཞིན་དུ་བུ་ཁྱོད་འདིར་འོང་བ་ལེགས་ཁྱོད་ཀྱི་ཕྱག་རྟེན་ལ་
མཎྜལ་འདི་ཐོགས་ལ་ཤོག་དང་གུ་རུ་རིན་པོ་ཆེ་མཇལ་དུ་འགྲོ༔ ངེད་རང་མ་བུ་ཞལ་ད་
རྗེས་སུ་འོང་གསུངས་ནས་ཕྱག་རྟེན་གཏད༔ དེ་ནས་ནང་དུ་ཕྱིན་པས་ཨ་ཙ་ར་ཡེ་ཤེས་བྱ་
བའི་བླ་མ་ཞལ་ཚོམ་རིང་པོ་ཅན་ཞིག་གིས་འདི་སུ་ཡིན་ཟེར༔ མཁའ་འགྲོའི་ཞལ་ནས༔
འདི་མཆོག་དབྱངས་ཀྱི་སྤྲུལ་པ་མདོ་ཁམས་སྨད་ནས་འོང་བའི་ཐུགས་སྲས་ཤིག་ཡིན་
གསུངས༔
ཨོ་ཨོ་ཟེར་ནས་དབུ་འགུག་བྱེད༔ དེར་རིག་འཛིན་གྱི་གྲལ་མང་པོའི་དབུས་
གསེར་གྱི་ཁྲིའི་སྟེང་ན་ཨོ་རྒྱན་ཆེན་པོ་ཆོས་གོས་རྣམ་གསུམ་དང་ཟ་བེར་ཤ་བའི་མཉེན་
ཞུ་མནབས་པ་ཕྱག་མཉམ་བཞག་གི་བཞུགས་པར་མཇལ༔ ཕྱག་རྟེན་ཕུལ་བས་དེར་
བཞུགས་པ་ཐམས་ཅད་ཀྱིས་ཡན་ལག་བདུན་པ་དང་མཎྜལ་གསུང་ཞིང་འདུག༔ ཕྱག་
འཚལ་གསོལ་བ་བཏབ་མིག་ནས་མཆི་མ་བྱུང་ཁྲི་ལ་མགོ་བོ་གཏུགས་ཏེ་གཡོན་ཐད་
བསྡད༔ གུ་རུའི་ཞལ་ནས་བུ་ཁྱོད་དེང་ཆར་གང་ནས་འོང་བ་ཡིན་གསུངས༔ ང་རང་ནི་
མཁའ་འགྲོ་བདུན་གྱི་གྲོགས་དང་བཅས་ཨུ་ཙ་ལ་དང་ཨོ་ཊི་ཡ་ན་ཀོ་དཱ་ཝ་རི་དེ་ཝི་ཀོ་ཊ་
རྣམས་སུ་སོང་ནས་འདིར་སླེབས་པ་ཡིན་ཞུས་པས༔ ཁྱོད་རྡོ་རྗེ་རྣལ་འབྱོར་མས་བྱིན་ 
རླབས་མཛད་པར་བྱུང་ངམ་གསུངས༔ བྱུང་ཞུས་པས་སྐལ་བ་བཟང་གསུངས༔ ཨོ་ན་ 
ཁྱོད་ སྒྲིབ་ པ་ དང་ བྲལ་འདུག་ པས་ སྣོད་རུང་དུ་གྱུར་པ་ལ་དབང་གིས་སྨིན་པར་བྱ་
229

༄༅། །ཟངས་མདོག་དཔལ་རིའི་མཐོང་སྣང་སྐོར།
གསུངས་ནས༔ རྩ་གསུམ་དགོངས་པ་འདུས་པའི་སྤྲོས་བཅས་ཀྱི་དབང་གིས་རྒྱུད་སྨིན་ 
པར་མཛད༔ རྗེས་སུ་དགའ་སྟོན་གྱི་བམ་ཚོགས་འགྱེད་ནས་དཔའ་བོ་མཁའ་འགྲོ་རྣམས་ 
ཀྱིས་ཚོགས་མགུར་གསུངས༔ དེ་ནས་རང་ལ་བསླབ་བྱ་ཞིག་གསུང་བར་ཞུས་པས༔
གུ་རུའི་ཞལ་ནས་ཨོ་ན་ཁྱོད་དེ་ལྟར་ཞུས་པ་ལེགས༔ ལར་གངས་ཅན་ལྗོངས་འདིར་ 
མདོ་སྔགས་ཀྱི་གཞུང་ལུགས་རྒྱ་ཆེ་ཡང༔ རེ་རེ་ནས་བསླབ་ཀྱིས་མི་ལང་༔ ཐམས་ཅད་ 
ཀྱི་རྩ་བ་སྔ་འགྱུར་རྙིང་མ་ཞེས་མདོ་སྔགས་ཟུང་འབྲེལ་གྱི་ལམ་མན་ངག་ཁོངས་སུ་མདོར་
དྲིལ་ནས་ཉམས་སུ་ལེན་པ་ཡིན༔ ཚེ་ལུས་གཅིག་གིས་སངས་རྒྱས་ཀྱི་གོ་འཕང་ཐོབ་པར་
བྱེད་པ་ནི་གསང་སྔགས་བླ་མེད་མ་གཏོགས་གཞན་ལ་མེད༔ ཆོས་ཀྱི་རྐང་འཛིན་པར་
བྱེད་པ་ལ་སྦྱོར་བ་སེམས་བསྐྱེད་དམ་པ༔ དངོས་གཞི་དམིགས་མེད་དམ་པ༔ རྗེས་སུ་
བསྔོ་བ་དམ་པ་དང་གསུམ་དགོས་པ་ཡིན༔ དེ་ལ་སེམས་ཅན་ཐམས་ཅད་ཀྱི་དོན་དུ་
དམིགས་པའི་སྙིང་རྗེས་ཟིན་པ་ནི་སྦྱོར་བ་སེམས་བསྐྱེད༔ དགེ་བ་གང་བསྒྲུབ་ཐམས་
ཅད་མཐར་མ་ཕྱིན་གྱི་བར་དུ་འདུན་པ་རྩེ་གཅིག་གིས་སེམས་གཟུང་བ་དངོས་གཞི་
དམིགས་མེད༔ དགེ་བ་བསྒྲུབ་ཚར་མ་ཐག་སེམས་ཅན་ཐམས་ཅད་སངས་རྒྱས་ཐོབ་
པའི་ཕྱིར་བསྔོ་སྙམ་པ་རྗེས་ལ་བསྔོ་བ་སྟེ༔ འདི་གསུམ་གྱིས་མ་ཟིན་པ་ཐར་ལམ་ཡང་ 
དག་པ་མ་ཡིན༔ ཟིན་ཚེ་ཐར་བ་ཆ་མཐུན་གྱི་དགེ་བ་སངས་རྒྱས་ཀྱི་གོ་འཕང་ཐོབ་པའི་ 
གནད་གལ་མདོ་ཞིག་ཡིན༔
སྡོམ་པ་གསུམ་གྱི་རྩ་བ་བསྐྱེད་རྫོགས་དང་བཅས་པ་གནད་འདི་གསུམ་ལ་འདུས་ 
པ་ཡིན༔ སེམས་ཅན་ཐམས་ཅད་ཀྱི་དོན་དུ་སྨོན་པ་དང་བསྒྲུབ་པ་ཡེངས་མེད་དུ་བརྩོན་ 
པས་གཞན་དོན་ལ་འཇུག་པ་གཉིས་ཀྱི་བྱང་སེམས་ཀྱི་སྡོམ་པའི་གནད་བསྡུས༔ ཐ་མལ་
230

༄༅། །ཟབ་གཏེར་ཆོས་ཀྱི་མཛོད་ཁང་།
གྱི་འཁྲུལ་རྟོག་ཐམས་ཅད་ཡེ་ཤེས་སུ་སྦྱངས་ནས་རྒྱུད་ཡང་དག་པར་སྡོམ་པ་ནི་སོ་ཐར་ 
གྱི་གནད་འགགས༔ བསྐྱེད་རྫོགས་ཟབ་མོའི་དོན་ལ་རིམ་གྱིས་འཇུག་པ་ནི་གསང་
སྔགས་རིག་འཛིན་སྡོམ་པའི་གནད་བསྡུས་པ་ཡིན༔ བསྐྱེད་རྫོགས་ཀྱི་རིམ་པ་ནི་སྔ་ 
འགྱུར་བཀའ་བབ་ཀྱི་ཆུ་བོ་བཞིའི་ནང་ཚན༔ རྒྱུད་ཀྱི་དངོས་པོ་བཅུ་ལ་བསྡུ༔ དེ་ལའང་
དབང་དམ་ཚིག་བསྐྱེད་རིམ་མཆོད་པ་བསྙེན་པ་བསྒྲུབ་པ་ལས་སྦྱོར་ལྟ་བ་བསྒོམ་པ་སྤྱོད་ 
པ་དང་བཅུ་ཡིན༔ དབང་ནི་བླ་མ་ལ་རག་ལས་པས་ལྟ་དགོངས་རྨད་དུ་བྱུང་བ་ ཞིག་ 
དགོས༔ དབང་གི་རྣམ་གྲངས་མཐའ་ཡས་ཀྱང་རྩ་བ་ཟབ་མོའི་དབང་བཞི་ལ་མ་འདུས་ 
པ་མེད༔ བུམ་དབང་གསང་དབང་ཤེར་དབང་ཚིག་དབང་དང་བཞི༔ བུམ་དབང་ལུས་ 
ལ་བསྐུར་བའི་ནུས་པས་རྡོ་རྗེའི་སྐུ་རུ་གྲོལ་བའི་དགོས་པ་ཡོད༔ གསང་དབང་ངག་ལ་ 
བསྐུར་བའི་ནུས་པས་རྡོ་རྗེའི་གསུང་དུ་གྲོལ་བའི་དགོས་པ་ཡོད༔ ཚིག་དབང་སེམས་ལ་
བསྐུར་བའི་ནུས་པས་རྡོ་རྗེའི་ཐུགས་སུ་གྲོལ་བའི་དགོས་པ་ཡོད༔ ཤེར་དབང་ཆ་མཉམ་
དུ་བསྐུར་བའི་ནུས་པས་རྩ་ཐིག་རླུང་གསུམ་སྐུ་གསུམ་དུ་གྲོལ་བའི་དགོས་པ་ཡོད༔ དེ་
ཡང་སྡོམ་པ་དང་དམ་ཚིག་གི་གནད་དབང་དང་བསྐྱེད་རྫོགས་གཉིས་ལ་འདུས་ཀྱང་སྒེར་
དུ་བཤད་ན༔ བླ་མའི་སྐུ་གསུང་ཐུགས་ཀྱི་དམ་ཚིག་ཡིན༔ སྐུའི་དམ་ཚིག་ནི་ལུས་ལྷ་སྐུར་ 
བསྒོམ་ཞིང་གང་སྣང་བ་ཐམས་ཅད་དག་པ་རབ་འབྱམས་སྐུའི་རོལ་པར་ཤེས་པའོ༔ 
གསུང་གི་དམ་ཚིག་ནི་ངག་སྔགས་བཟླ་བ་དང་སྒྲ་གྲགས་ཚད་ཐམས་ཅད་དག་པ་
རབ་འབྱམས་གསུང་གི་རོལ་བར་ཤེས་པ་ཡིན༔ ཐུགས་ཀྱི་དམ་ཚིག་ནི་ཡིད་ཏིང་ངེ་ 
འཛིན་བསྒོམ་པ་དང་༔ དྲན་རྟོག་རང་གྲོལ་དག་པ་རབ་འབྱམས་ཐུགས་ཀྱི་རོལ་ 
ཤེས་པ་ཡིན༔ དེའང་ཡེ་ནས་འཁོར་འདས་ཐམས་ཅད་བདེན་མེད་སྒྱུ་མ་ལྟ་བུར་རྟོགས་
231

༄༅། །ཟངས་མདོག་དཔལ་རིའི་མཐོང་སྣང་སྐོར།
པའི་ཚེ་ན་ཡེ་བསྲུང་ཆེན་པོའི་དམ་ཚིག་ཅེས་བྱ་སྟེ༔ དམ་ཚིག་གི་རྣམ་གྲངས་ཤེས་པར་ 
བྱ༔ བསྐྱེད་རིམ་ནི་ཏིང་ངེ་འཛིན་གསུམ་ནས་རིམ་པར་བསྒོམ་དགོས་ཏེ༔ གནས་ལུགས་ 
མ་བཅོས་པར་བཞག་པ་དེ་བཞིན་ཉིད་དང༔ རང་གདངས་འགག་མེད་ཀྱི་སྙིང་རྗེའི་རྩལ་ 
དུ་ཤར་བ་ཀུན་སྣང༔ སྟོང་དང་སྙིང་རྗེ་ཟུང་འཇུག་གི་རྩལ་སྣང་ས་བོན་དང་ཕྱག་མཚན་
ནམ་སྦྱང་བྱ་སྦྱོང་བྱེད་ཀྱི་བསྐྱེད་རིམ་རྒྱས་འབྲིང་བསྡུས་པ་དང༔ སྐད་ཅིག་དྲན་རྫོགས་ 
བཞི་ཡི་སྒོ་ནས་འཇུག་ཚུལ་ཇི་ལྟར་བསྒོམ་པའི་ལམ་ནི༔ ལྷ་ལ་སེམས་བཟུང་ཞིང་ཚད་དུ་ 
མ་ཕྱིན་གྱི་བར་དུ་བསྒོམ༔
དེ་ལ་གསལ་བའི་ཚད་ནི༔ ས་ལེ་སེང་ངེ་ལྷག་གེ་ལྷང་ངེ་བ་དང༔ བརྟན་པའི་ཚད་ 
ནི་མི་གཡོ་བ་མི་འགྱུར་བ༔ མངོན་པར་མི་འགྱུར་བ་ཅི་ཡང་བསྒྱུར་དུ་མི་བཏུབ་པ་སྟེ༔
གསལ་བརྟན་གྱི་ཚད་བརྒྱད་པོ་གྱད་དུ་མ་གྱུར་གྱི་བར་དུ་བསྒོམ༔ དེའི་ཡན་ལག་མཆོད་
པ་བདུན་ཡིན་ཏེ༔ འབྱོར་ཚོགས་ཡོ་བྱད་ལ་འཇུགས་སེམས་དང་བྲལ་བའི་སྒོ་ནས་ 
འབུལ་བ་སོགས་དངོས་འབྱོར་གྱི་མཆོད་པ༔ ཚད་མེད་དཔག་གིས་མི་ལང་བ་སྤྲུལ་ནས་
འབུལ་བ་ཡིད་སྤྲུལ་གྱི་མཆོད་པ༔ ལྷ་ཡི་གསལ་སྣང་ཏིང་ངེ་འཛིན་ལ་སྦྱོར་ཞིང་ཐ་མལ་
གྱི་འཁྲུལ་རྟོག་དབྱིངས་སུ་སྒྲོལ་བའི་སྦྱོར་སྒྲོལ་གྱི་མཆོད་པ༔ བདུད་བཞིའི་འཆིང་བ་ལྟ་
བསྒོམ་སྤྱོད་འབྲས་ཀྱི་རྩི་བཞིས་སྦྱང་ཞིང་གྲོལ་བར་བྱེད་པའི་ཨ་མྲྀ་ཏ་དང༔ སྣང་སྲིད་
གཞི་ལ་དག་པའི་གཞིར་བཞེངས་ཀྱི་གཏོར་མ༔ འཁོར་བའི་བག་ཆགས་རྩད་ནས་
གཅོད་པའི་རཀྟ་སྟེ་ཁྱད་པར་གྱི་མཆོད་པ༔ གཉིས་མེད་ཡེ་ཤེས་ཀྱི་དོན་ལ་གཉིས་ཆོས་ 
ཐམས་ཅད་རང་བཞིན་གྱིས་སྦྱོར་བའི་གླུ་བྲོའི་མཆོད་པ༔ འཛབ་དབྱངས་རྒྱུན་མ་ཆད་པ་ 
སྙིང་པོ་སྔགས་ཀྱི་མཆོད་པ༔ བློ་བྲལ་བརྗོད་འདས་ཀྱི་ངང་ལ་བཞག་པ་བླ་མེད་ཀྱི་མཆོད་
232

༄༅། །ཟབ་གཏེར་ཆོས་ཀྱི་མཛོད་ཁང་།
པ་སྟེ༔ མཆོད་པའི་དེ་ཉིད་མ་ནོར་བ་ཤེས་པར་བྱ༔ བསྙེན་པ་ལ་བསྙེན་བསྒྲུབ་ཡན་ལག་ 
བཞི་དང་མི་འབྲལ་བ་དགོས༔ ཐོག་མར་རང་ལུས་ལྷ་ཡི་སྐུར་གསལ་སྣང་ཐོན་པར་བྱེད་ 
པ་བསྙེན་པའི་ལག་ལེན་ཏིང་ངེ་འཛིན་གྱི་གཟེར༔ རང་ལྷ་ཡི་ང་རྒྱལ་ལ་གནས་པས་སྙིང་ 
པོ་སྔགས༔ གྲངས་བསྙེན་འབྲུ་འབུམ༔ དུས་བསྙེན་བཞི་འགྱུར༔ རྟགས་བསྙེན་རབ་ 
འབྲིང་ཐ་མ་གསུམ་མ་བྱུང་གི་བར་དུ་བསྒོམ་བཟླས་ལ་བརྩོན་པ་ཉེ་བསྙེན་གྱི་ལག་ལེན་
སྙིང་པོ་སྔགས་ཀྱི་གཟེར་ཞེས་བྱ༔
བསྒྲུབ་པ་དངོས་ལ་བསྒོམ་བྱའི་ལྷ་དང་བཟླ་བྱའི་སྔགས་སོགས་རྣམ་རྟོག་གིས་ 
བཏགས་པ་ཙམ་ལས་དངོས་གྲུབ་གཞན་ནས་ཚོལ་དུ་མེད་པའི་ཁོ་ཐག་ནང་ནས་ཆོད་
པར༌བྱས་ལ༔ བསྒོམ་བྱའི་གཉིས་ཆོས་བོར༔ སྒོམ་མཁན་གྱི་འཛིན་པ་རང་ཡལ་དུ་ 
སོང༔ དྲན་འཛིན་གྱི་ཞེན་ཐག་ནང་ནས་ཆད༔ ཆེད་འཛིན་གྱི་གཉེན་པོའི་རྩོལ་བ་ཞིག༔
རེ་མེད་དྭོགས་མེད་བསམ་བརྗོད་དང་བྲལ་བའི་ཡེ་ཤེས་མངོན་དུ་བྱེད་པ་བསྒྲུབ་པའི་
ལག་ལེན་དགོངས་པ་མི་འགྱུར་བའི་གཟེར་ཡིན་ཏེ༔ དེ་ལྟར་ཤེས་པས་མཆོག་གི་དངོས་ 
གྲུབ་ལྷ་ཡི་རང་ཞལ་མངོན་དུ་གྱུར་པ་ཡིན༔ ལས་སྦྱོར་ནི་འགྲོ་བའི་སྡིག་སྒྲིབ་ཞི་བ༔ ཚེ་ 
བསོད་དཔལ་འབྱོར་ཡེ་ཤེས་ཡོན་ཏན་རྒྱས་པ༔ རླུང་སེམས་སྣང་སྲིད་དབང་དུ་འདུ་བ༔
ཞིང་བཅུ་ལོག་འདྲེན་ཚར་གཅོད་པ་སོགས་ལས་རབ་འབྱམས་གང་ཡང་ལྷ་གཅིག་པུ་ 
དེའི་སྒོ་ནས་འཕྲུལ་ཤེས་པ་ནི་བསྒྲུབ་པ་ཆེན་པོའི་ལག་ལེན་འཕྲོ་འདུ་ཕྲིན་ལས་ཀྱི་ 
གཟེར་ཞེས་བྱ་བ༔ དེ་ནས་གང་སྣང་བ་ཐམས་ཅད་དག་པ་རབ་འབྱམས་ཀྱི་རོལ་པར་ 
ལམ་དུ་ཁྱེར་བའང་ཤེས་དགོས་པ་ཡིན་ཏེ༔ ཆོ་གའི་མགོ་བརྩམས་ནས་བསྡུ་རིམ་ལ་མ་
ཐུག་གི་བར་དུ་གདན་གསུམ་ལྷའི་གསལ་སྣང་དང་མ་བྲལ་བ་སྐྱེ་བ་སྤྲུལ་སྐུའི་ལམ་ཁྱེར་
233

༄༅། །ཟངས་མདོག་དཔལ་རིའི་མཐོང་སྣང་སྐོར།
ཞེས་བརྟན་པ་ཐོབ་ནས་སྲིད་པ་བར་དོར་འོག་མིན་གྱི་ཞིང་དུ་བགྲོད་པ་ཡིན༔ བསྐྱེད་ 
རིམ་གྱི་སྣང་ཆ་རྫོགས་རིམ་སྣང་མེད་ཀྱི་དབྱིངས་སུ་བསྡུས༔ དེ་ཡང་དམིགས་མེད་དུ་
བཞག་ནས་གཉིད་དང་འོད་གསལ་བསྲེ་བ་ནི་འཆི་བ་ཆོས་སྐུའི་ལམ་ཁྱེར་ཞེས་བརྟན་པ་
ཐོབ་ནས་ནམ་ཞིག་དབུགས་ཆད་པ་དང་སངས་རྒྱས་པ་དུས་མཉམ་དུ་འོང་བ་ཡིན༔
མཚན་མོར་རྨི་ལམ་གྱི་སྐབས་སུ་ཡང་མཚན་སྣང་ངོ་ཤེས་པར་བྱས་ནས་ཉིན་པར་གྱི་
བསྐྱེད་རྫོགས་དང་རྨི་ལམ་གྱི་སྣང་བ་གཉིས་ལྷན་ཅིག་ཏུ་བྱ་བ་ནི་བར་དོ་ལོངས་སྐུའི་ 
ལམ་ཁྱེར་ཞེས༔ བརྟན་པ་ཐོབ་ནས་ཚེ་འདིར་མ་གྲོལ་ཡང་ཆོས་ཉིད་ཀྱི་བར་དོར་ལོངས་
སྤྱོད་རྫོགས་པའི་སྐུ་ཐོབ་པ་ཡིན༔
འདི་དག་ནི་བསྐྱེད་རིམ་གྱི་དོན་ཡིན་པས་ཐབས་ཀུན་རྫོབ་ཀྱི་ལམ་དུ་གདུལ་བྱ་ 
རྣམས་ཁ་དྲང་ཕྱིར་མ་དག་པ་འཁོར་བའི་སྒོ་དང་བསྟུན་ནས་བཤད་པ་ཡིན༔ ཤེས་རབ་ 
ཀྱི་རང་བཞིན་དོན་དམ་པ་མྱང་འདས་ཀྱི་ཆོས་ནི་རྫོགས་རིམ་ལ་བརྟེན་པ་ཡིན་ཏེ༔
མཚན་བཅས་ཀྱི་རྣལ་འབྱོར་གཏུམ་མོ་བསྒོམ་པ་ཡིན༔ མཚན་མེད་ཀྱི་རྣལ་འབྱོར་གཞི་ 
ཁྲེགས་ཆོད་རྩལ་ཐོད་རྒལ་གཉིས་ཡིན༔ དེ་ཡང་ལྟ་བསྒོམ་སྤྱོད་གསུམ་གྱི་གནད་ལ་སྦྱོར་ 
དགོས་ཏེ༔ ལྟ་བ་ནི་འཁོར་འདས་ཀྱི་སྤྱི་གཞི་སྐྱོན་ཀུན་ཟད་ཡོན་ཏན་ཡེ་ལྡན་གྱི་རང་ 
ངོ་
བཞིན༔ ཀ་དག་གི་རིག་པ་འོད་གསལ་འཁོར་ཡུག་དམིགས་མེད་ནམ་མཁའ་ལྟ་བུ༔
བོ་སྟོང་པ་མཐའ་དབུས་དང་བྲལ་བ་ཆོས་སྐུ༔ རང་བཞིན་གསལ་བ་འགགས་མེད་སྣ་ 
ཚོགས་སུ་ཤར་བ་ལོངས་སྐུ༔ ཐུགས་རྗེ་ཀུན་ཁྱབ་རྒྱ་ཁྱོན་ཚད་ལས་འདས་པ་སྤྲུལ་སྐུ་སྟེ༔ 
དག་པ་སྐུ་གསུམ་གྱི་ཞིང་ཁམས་རྒྱན་དང་བཀོད་པ་ཡེ་ཤེས་ཡོན་ཏན་ཐམས་ཅད་མ་ཚང་ 
བ་མེད་པ་འདི་ཡི་ཀློང་ན༔ འཁོར་འདས་མེད་པ༔ དགེ་སྡིག་མེད་པ༔ བཟང་ངན་མེད་
234

༄༅། །ཟབ་གཏེར་ཆོས་ཀྱི་མཛོད་ཁང༌།
པ༔ འཛིན་རྩོལ་མེད་པ༔ བླང་དོར་མེད་པ༔ འདི་ཡི་ཀློང་ན༔ རེ་དྭོགས་མེད་པ༔ ངོ་བོ་ 
ངོས་བཟུང་མེད་པ༔ རྟོགས་དང་མ་རྟོགས་མེད་པ་སྨྲ་བསམ་བརྗོད་མེད་དུ་ཤེས་པར་བྱ༔ 
ལམ་ཇི་ལྟར་བསྒོམ་པའི་ཐབས་ནི་སྔར་འདས་ཀྱི་རྟོག་པའི་རྗེས་མི་གཅོད༔ ཕྱི་མིའི་
རྟོག་ཚོགས་ཀྱི་མདུན་མི་བསུ༔ ད་ལྟའི་ཤེས་པ་རྐྱེན་ཡུལ་དུ་མ་ཤོར་བར་ཡིན་ལུགས་སུ་ 
བཞག༔ བློ་བཅོས་ཀྱིས་ཕར་མི་བཏགས༔ ཞེན་འཛིན་གྱིས་ཚུར་མི་བཅིང་བར་ལྟོས་དང་ 
ཤེས་བྱེད་ཀྱི་མཁན་པོ་ཅི་འདྲ་འདུག༔ དེའི་ངང་དུ་ཁོ་ཐག་ཆོད་པ་ལ་ཤིན་ཏུ་སྦྱངས་པ་ 
ཐོབ་པ་ཁྲེགས་ཆོད་ཀྱི་ལམ༔ རྩལ་རིག་གདངས་ཕྱིར་ཤར་གྱི་འོད་མདངས་སྒྲོན་མ་དྲུག་ 
ལ་བསླབ་པས་སྣང་བཞིའི་འཕེལ་རྫོགས་པ་ཉམས་ལེན་གྱི་བོགས་འདོན་ཐོད་རྒལ་ 
ཡིན༔ དེ་གཉིས་ལ་སྦྱང་སྟོབས་ཀྱིས་མཐར་ཕྱིན་པར་བྱ་བ་ཡིན༔ སྤྱོད་པ་ནི་རྣམ་པ་གསུམ་ 
ལས༔ དབང་པོ་ཐ་མས་སྡིག་ལས་བཟློག་པའི་དགེ་བའི་སྤྱོད་པ་ལ་འཇུག༔ དབང་པོ་ 
འབྲིང་གིས་བརྟུལ་ཞུགས་ལམ་སློང་གི་སྤྱོད་པ་ལ་འཇུག༔ དབང་པོ་རབ་ཀྱིས་སྤྱད་བྱ་ 
སྤྱོད་བྱེད་གཉིས་སུ་མེད་པའི་ངང་ལ་འཇོག་པ་ཡིན༔ མཐར་ཐུག་འབྲས་བུའི་གྲོལ་ཚུལ་
ནི་གཞི་ལྟ་བའི་ངང་གིས་ཡོན་ཏན་ཐམས་ཅད་ཉི་མ་སྤྲིན་ལས་གྲོལ་བ་ལྟར་འབྱུང་བ་
ཡིན༔ གསང་སྔགས་ཀྱི་བསྟན་པ་ལ་བྱ་བ་བྱེད་ན་བཤད་པ་དང་བསྒྲུབ་པ་ཉམས་སུ་ལེན་ 
པའི་ཚུལ་མདོར་དྲིལ་ན་འདི་བཞིན་དུ་ཤེས་རབ་ཆུང་བ་རྣམས་ལ་གདམས་པར་བྱ༔ ཤེས་ 
རབ་ཆེ་བ་རྣམས་ལ་ཐོས་བསམ་རྒྱ་ཆེ་བའི་ལམ་ནས་གདམས་པ་ཡིན་ནོ་རིགས་ཀྱི་བུ་
གསུངས་སོ༔
ཡང་ལམ་གཏུམ་མོའི་རྣལ་འབྱོར་རྫོགས་ཆེན་གྱི་སྐབས་སུ་མི་དགོས་ཞེས་ཟེར་
བ་དང༔ ལམ་ཐ་དད་པར་འདོད་པའང་འདུག་པས་དེའི་དོན་གང་ལྟར་ལགས་ཞུས་
235

༄༅། །ཟངས་མདོག་དཔལ་རིའི་མཐོང་སྣང་སྐོར།
པས༔ ལམ་གཏུམ་མོའི་རྣལ་འབྱོར་ནི་བསྐྱེད་རྫོགས་ཀྱི་བོགས་འདོན་ཡིན་པས་ཤིན་ཏུ་ 
དགོས༔ ལམ་ཐ་དད་པར་མི་འགྲོ་བའི་དོན་རླུང་སེམས་ལ་རང་དབང་ཐོབ་ཚེ་ཆོས་ 
ཐམས་ཅད་ཀྱི་གནད་དེར་འདུ་བས་ཐབས་ཀྱི་མན་ངག་ཡིན་པ་ཤེས་དགོས་གསུངས༔
ཡང་གཏུམ་མོ་ཉམས་སུ་ལེན་ན་ཇི་ལྟར་བྱ་ཞུས་པས༔ ཞལ་ནས་ཉམས་སུ་ལེན་ན་ལུས་
དང་རྩ་ཡིས་སྟོང་ར་བཅས་རླུང་སྦྱོར་བ་བཞི་ལྡན་གྱིས་ངང་ནས་ལུས་སྦྱོང་འཁྲུལ་འཁོར་
ཅི་ནུས་དང༔ ཨཿཧཿའབར་འཛག་ལ་བརྟེན་ནས་ཡེ་ཤེས་མངོན་དུ་བྱ་བ་ཡིན་གསུངས༔ 
དེ་ལ་ཕན་ཡོན་ཇི་ཙམ་བདོག་ཞུས་པས༔ ཕན་ཡོན་ཚད་ལས་འདས་མཆོག་ཐུན་མོང་གི་ 
དངོས་གྲུབ་འགྲུབ༔ པདྨ་ང་ཉིད་ཀྱང་རྩ་རླུང་ཐིག་ལེ་གནད་དུ་སྨིན་པས་འཆི་མེད་ཀྱི་ 
རིག་འཛིན་ཐོབ་པ་ཡིན་གསུངས༔ ཡང་གཞི་ཁྲེགས་ཆོད་དང་རྩལ་ཐོད་རྒལ་གཉིས་ཀྱི་ 
ཁྱད་པར་གང་ལགས་ཞུས་པས༔ འོ་ན་གཞི་ཁྲེགས་ཆོད་ཀྱིས་ལྟ་བའི་གནས་ལུགས་ 
མངོན་དུ་བྱེད་པ་ཡིན༔ རྩལ་ཐོད་རྒལ་གྱིས་དེ་ལ་གདེང་ཐོབ་ནས་ཆོས་ཉིད་མངོན་སུམ་ 
པར་མཐོང་བ་ལ་ཞུགས་ནས༔ ཡིད་དཔྱོད་ཀྱི་ལམ་ལ་མ་ལྟོས་པའི་ཐབས་ཀྱི་ཁྱད་པར་ 
ཡིན་གསུངས༔ ཁྲེགས་ཆོད་ལ་ གདེང་མ་ ཐོབ་པར་ཐོད་ རྒལ་ བསྒོམ་ པ་ གོལ་ སར་ 
གསུངས་པ་ཇི་ལྟར་ལགས་ཞུས་པས༔
འོ་ན་ཁྲེགས་ཆོད་ཀྱིས་ཕྱི་ནང་གི་ཆོས་ཐམས་ཅད་དབྱེར་མེད་རོ་གཅིག་ཏུ་རྟོགས་ 
ནས༔ རྩལ་ཐོད་རྒལ་གྱི་རིག་གདངས་ལ་ཕར་བལྟས་ཚེ་དངོས་པོ་ཕྱི་ནང་གི་འཛིན་ཞེན་ 
ཁྲོལ་ཁྲོལ་དུ་ཞིག་པ་ཡིན༔ དེ་ལྟར་མ་གྱུར་གྱི་བར་དུ་གཉིས་འཛིན་གྱི་ཞེན་པས་བཟུང་ 
ནས་བྱིས་པས་མེ་ཏོག་ཐུ་བ་དང་འདྲ་བས་དོན་མེད་དེ༔ ཕྱི་སྣང་བའི་འཕེལ་རྫོགས་ཀྱང་ 
ནང་དུ་ཡོན་ཏན་རྣམས་མི་འབྱུང་བས་དོན་མ་རྟོགས་པ་ཡིན་གསུངས༔ ད་ཉམས་སུ་ལེན་
236

༄༅། །ཟབ་གཏེར་ཆོས་ཀྱི་མཛོད་ཁང་།
པ་ལ་འཕེལ་འགྲིབ་ཀྱི་ཉམས་ཇི་ལྟ་བུ་ལགས་ཞུས་པས༔ ཡང་གསུངས་པ་ཉམས་སུ་ 
ལེན་པ་ལ་དང་པོ་སེམས་ཉོན་མོངས་པའི་རྟོག་པ་ཞི་ནས་གནས་པའི་ཉམས་བརྟན་པ་ 
ཞིག་འབྱུང་བ་ཞི་གནས་ཟེར༔ དེ་ནས་ཉམས་གསལ་ཞིང་རིག་པ་ལྷག་པར་མཐོང་བ་ 
ལྷག་མཐོང་དང༔ དེ་གཉིས་ཟུང་དུ་འབྲེལ་བས་ཞི་ལྷག་ཟུང་འབྲེལ༔ དེ་ལ་ཉམས་ 
གསུམ་སྐྱེ་སྟེ་སེམས་གནས་པ་བདེ་ཞིང་རྩེ་གཅིག་ཏུ་ལྷན་ནེ་བ་ཞིག་འབྱུང་བ་ནི་བདེ་བ་ 
འདོད་ཆགས་ཀྱི་ཉམས་ཡིན༔ ཞེན་ན་འདོད་ཁམས་སུ་གོལ་ཞིང་རླུང་ནད་དང་མོ་གདོན་ 
གྱིས་འཚེ༔ གསལ་བ་ནམ་ལངས་པ་ལྟ་བུ་འབྱུང་བ་ནི་ཞེ་སྡང་གི་ཉམས་ཡིན༔ ཞེན་ན་ 
གཟུགས་ཁམས་སུ་གོལ་ཞིང་ཚད་པའི་ནད་དང་ཡུལ་འདྲེས་འཚེ༔ མི་རྟོག་པ་རྒྱ་མཚོ་ 
རླབས་ཀྱིས་མ་བསྐྱོད་པ་ལྟ་བུ་འབྱུང་བ་ནི་གཏི་མུག་གི་ཉམས་ཡིན༔ ཞེན་ན་གཟུགས་ 
མེད་དུ་གོལ་ཞིང་སྨྱོ་འབོག་གི་ནད་དང་དམ་སྲིས་འཚེ༔ ཉམས་དེ་གསུམ་བླང་བ་ཡང་མ་ 
ཡིན༔ དོར་བ་ཡང་མ་ཡིན༔ འཛིན་མེད་རང་གྲོལ་དུ་སྐྱོང་བ་ཡིན་གསུངས༔ 
ཡང་ཚུལ་དེ་ལྟ་བུ་ལ་མ་ཞེན་པར་ཉམས་སུ་ལེན་པའི་སྐབས་གོལ་ཤོར་གྱི་འཕྲང་ 
ཡོད་དམ་ཞུས་པས༔ གསུངས་པ་འོ་ན་དབང་པོ་ཡང་རབ་སྦྱངས་པ་སྔོན་སོང་གི་གང་ 
ཟག་མ་གཏོགས་ཚུལ་འདིའི་གནད་མ་རྟོགས་པའི་ཚེ་ན་གོལ་ཤོར་གྱི་འཕྲང་ཡོད་དེ༔ 
ཆོས་ཐམས་ཅད་དམིགས་སུ་མེད་པ་ནམ་མཁའ་ལྟ་བུའོ་སྙམ་པའི་བློས་བཏགས་ནས་
མཉམ་པར་བཞག་པ་ནམ་མཁའ་མཐའ་ཡས༔ ཤེས་པ་འདི་ཚད་དང་རྒྱ་ཁྱོན་མཐའ་ 
ཡས་སོ་སྙམ་པའི་ བློས་ བཏགས་ནས་མཉམ་པར་བཞག་པ་རྣམ་ཤེས་མཐའ་ཡས༔ 
སེམས་ཉིད་ཡོད་པ་ཡང་མ་ཡིན་མེད་པ་ཡང་མ་ཡིན༔ ཡོད་མེད་གཉིས་ལ་མ་གཏོགས་ 
སོ་སྙམ་པ་ཡོད་མིན་མེད་མིན་ཡིན༔ སེམས་ཉིད་དངོས་པོར་མ་གྲུབ་པའི་སྟོང་པའོ་སྙམ་
237

༄༅། །ཟངས་མདོག་དཔལ་རིའི་མཐོང་སྣང་སྐོར།
པ་ཅི་ཡང་མེད་པའི་སྐྱེ་མཆེད་སྟེ༔ བློས་བཏགས་དང་འཛིན་ཆགས་ཀྱི་ཉོན་མོངས་པའི་དྲི་ 
མ་ཡོད་པས་གོལ་སའོ༔ འདི་ལ་དྲན་ཤེས་བག་ཡོད་ཀྱང་དགོས་ཏེ༔ ལྟ་བའི་སྟངས་མ་ 
ཤོར་བའི་དྲན་པ་དང་མ་ལྡན་ན༔ རྣམ་རྟོག་གི་མཐའ་ལ་ལྷུང་བས་རིག་པ་མི་མཐོང༔
རྩོལ་མེད་ཡང་དག་མཐོང་བའི་ཤེས་བཞིན་དང་མ་ལྡན་ན་སྣང་རྐྱེན་ལམ་དུ་མི་སློང༔ 
བསལ་བཞག་མེད་པའི་བག་ཡོད་དང་མ་ལྡན་ན་ཤེས་པ་སྙིང་ཁར་འདུས་ནས་འབོགས་
པ་དང་སྨྱོ་འབོག་འབྱུང༔
དེ་རྣམས་ལ་སྤང་བླང་མེད་པར་བཞག་པའི་གནད་མ་ཤེས་ན་གོལ་ས་ཡིན༔ འདི་ 
དུས་བྱིང་རྨུགས་འཐིབ་གསུམ་གྱི་སྐྱོན་མ་བསལ་ན་བཏང་སྙོམས་ཡན་པར་ཐལ་བས་
གནད་སྟོར་བའི་གོལ་ས་ཡིན༔ དེ་ལ་བྱིང་བ་ཞེས་རིག་གདངས་མི་གསལ་ཞིང་ཕྱི་རོལ་
རྣམ་གཡེང་གི་རྐྱེན་གྱིས་བསྒྱུར་བ༔ རྨུགས་པ་ཞེས་ཤེས་པ་ཡུལ་ལ་མི་འཕྲོ་ཞིང་གང་
ལའང་དམིགས་གཏད་མེད་པ་ན་བུན་ལང་ལོང་དུ་སྲོད་མུན་འཁྲིགས་པ་ལྟ་བུ་གཉིད་
རྨུགས་ཀྱིས་ནོན་པ༔ འཐིབ་པ་ཞེས་གསལ་ཆ་མེད་ཅིང་ཤེས་པ་ནང་དུ་སྡུད་པ་སྟེ༔ སྤང་
བླང་མེད་པར་ལྷོད་དེ་བཞག་པ་གནད་ཡིན་གསུངས༔ ཡང་གནད་ཐམས་ཅད་ཆིངས་སུ་ 
བསྡུ་ན་གང་ལྟར་ལགས་ཞུས་པས༔ གནད་ཆིངས་སུ་བསྡུ་ན་ཉམས་རྟོགས་ཚད་ལ་མ་
ཕྱིན་གྱི་བར་དུ་ལྷ་ཡི་གསལ་སྣང་དང་ཆོས་སྤྱོད་ཐམས་ཅད་སྣང་བ་ཐབས་ཀྱི་ཆ་རུ་དགོས༔ 
སྟོང་པ་ཤེས་རབ་ཀྱི་ཆ་ལ་སྣང་སྲིད་འཁོར་འདས་ཀྱི་ཆོས་ཐམས་ཅད་བདག་མེད་རང་
བྱུང་གི་ངང་དུ་བཤིགས་ནས་བདག་མེད་ཡུལ་མེད་སྒྱུ་མ་ལྟ་བུར་སྦྱང་བ་ཡིན་གསུངས་ 
སོ༔ ཡང་ཚེ་འདིར་ཉམས་ལེན་ལ་མཐར་ཕྱིན་པར་མ་གྱུར་ན་ཇི་ལྟར་བྱ་ཞུས་པས༔ འོ་ན་ 
ཚེ་འདིར་ཉམས་ལེན་མཐར་མ་ཕྱིན་ན་འདའ་ཀ་འཕོ་བ་དང་བར་དོའི་མན་ངག་བཏགས་
238

༄༅། །ཟབ་གཏེར་ཆོས་ཀྱི་མཛོད་ཁང༌།
གྲོལ་སོགས་གནད་དུ་སྦྱོར་བས་སྐུ་གསུམ་གྱི་ཞིང་དུ་གྲོལ་བ་ཡིན་གསུངས༔ 
དེ་ནས་རང་ཡང་བློ་ཚིམ་པས་རིག་འཛིན་གྱི་ཚོགས་གྲལ་ལ་གཡས་སྐོར་དུ་ཕྱིན་ 
པས་ཁྲི་ཞིག་གི་སྟེང་ན་རྗེ་བླ་མ་མཁྱེན་བརྩེ་དབང་པོ་བཞུགས་པར་མཇལ༔ ཞལ་ནས་
ཞབས་བརྟན་གྱི་ཚིག་འདི་འདྲ་བ་ཞིག་གསུངས་པ་ཐོས༔ ཨོཾ་སྭ་སྟི་བྷ་ཝན་ཏུ༔ དོན་དམ་ 
མི་འགྱུར་འོད་གསལ་རྡོ་རྗེའི་གཞིར༔ ཕུན་ཚོགས་སྲིད་ཞིའི་ཕན་བདེའི་དཔལ་གྱིས་ 
ཕྱུག༔ འཕོ་བྲལ་རྟག་པ་དམ་པའི་ཡེ་ཤེས་ཀྱིས༔ རྣམ་ཀུན་མཁྱེན་ཅིང་གཟིགས་པའི་ 
ཤེས་པ་སྩོལ༔ འདྲེན་མཛད་རྒྱལ་བ་ཀུན་གྱི་བརྗོད་བྱའི་ལམ༔ ཐེག་གསུམ་ཡོངས་ 
རྫོགས་བསྟན་པ་རིན་ཆེན་གྱི༔ མངའ་བདག་ཆོས་ཀྱི་རྒྱལ་པོ་བླ་མ་རྗེའི༔ ཞབས་པད་ 
རྟག་ཏུ་འཚོ་གཞེས་བརླིང་གྱུར་ཅིག༔ ཟག་བྲལ་དྭངས་མ་མི་ཤིགས་སྙིང་པོའི་སྲོག༔ ཚེ་ 
དབང་གྲུབ་པ་རྣམས་ཀྱིས་བྱིན་བརླབས་ནས༔ སྟོབས་བཅུའི་དབང་ཕྱུག་འཆི་མེད་ 
མགོན་པོ་ལྟར༔ སྐྱེ་དགུ་ཀུན་གྱི་གཙུག་ཏུ་རབ་བརྟན་ཤོག༔ གང་ཐུགས་མཁྱེན་ཅིང་ 
བརྩེ་དང་ནུས་པར་ལྡན༔ རྒྱལ་བའི་རྒྱལ་ཚབ་མཆོག་ལ་དབང་བསྐུར་བཞིན༔ བདུད་ 
བཞིའི་དཔུང་རྣམས་སྟོབས་ཀྱིས་ཟིལ་གནོན་ཅིང༔ ཕྱོགས་ལས་རྣམ་རྒྱལ་ཞབས་པད་ 
ཡུན་བརྟན་ཤོག༔ སྐྱེ་འཆིའི་མཚན་མ་ཀ་དག་དབྱིངས་སུ་ཞི༔ འཁྲུལ་པའི་འཁོར་ལོ་ 
མཉམ་ཉིད་ངང་དུ་སྦྱོར༔ རིག་སྟོང་ཟུང་འཇུག་སྒྱུ་འཕྲུལ་དྲ་བའི་སྐུ༔ ལྷུན་གྲུབ་བདེ་བ་ 
ཆེན་པོར་ཞབས་བརྟན་ཤོག༔ ཆོས་ཉིད་གདོད་ནས་རྣམ་དག་བདེན་པའི་སྟོབས༔ 
ཆོས་ཅན་རྟེན་འབྲེལ་བསླུ་བ་མེད་པ་དང༔ རྨད་བྱུང་རྒྱལ་ཀུན་གསང་གསུམ་ནུས་པའི་ 
མཐུས༔ ཇི་ལྟར་སྨོན་བཞིན་གེགས་མེད་འགྲུབ་གྱུར་ཅིག༔ ཅེས་རྡོ་རྗེའི་བདེན་ཚིག་འདི་ 
ཉིད་བརྒྱུད་འཛིན་གྱི་སློབ་བུ་རྣམས་ལ་ཞལ་འདོན་དུ་བསྐུལ་ན་དེ་བཞིན་དུ་དོན་ཐམས་
239

༄༅། །ཟངས་མདོག་དཔལ་རིའི་མཐོང་སྣང་སྐོར།
ཅད་འགྲུབ་པར་འགྱུར་ཞེས་གསུངས༔
གཡོན་ཕྱོགས་སུ་གཡུ་ཡི་ཁྲི་ལ་བཻ་རོ་བཞུགས་པའི་ཞལ་ནས༔ བ་གོར་ང་ནི་མཉམ་ 
ཉིད་དོན་ལ་མཁས༔ སྐྱེས་བུ་ཁྱོད་ཀྱང་ཆོས་ཉིད་དོན་ལ་སྤྱོད༔ ལྟ་བའི་རྒྱལ་པོ་རིག་པ་ 
རང་སྣང་ལྟོས༔ བསྒོམ་པའི་རྒྱལ་པོ་མ་བཅོས་ཅོག་བཞག་ངང༔ སྤྱོད་པའི་རྒྱལ་པོ་བླང་ 
དོར་རེ་དྭོགས་བྲལ༔ འབྲས་བུའི་རྒྱལ་པོ་རང་གྲོལ་བླ་ན་མེད༔ གདམས་པའི་མཐར་ 
ཐུག་འདི་ཉིད་ཡིད་ལ་ཟུང༔ དེ་ལས་བསྟན་དུ་མེད་དོ་ས་མ་ཡ༔ ཞེས་གསུངས༔ དེ་ནས་ 
བར་ཁང་རྣམ་ཐར་སྒོ་གསུམ་ཅན་དུ་ཕྱིན་པས་སློབ་དཔོན་དགའ་རབ་རྡོ་རྗེ་དང་མཇལ་ 
ནས་གསུངས་པ༔ མཁས་པ་ང་ནི་རང་རིག་ལྟ་བའི་ཀློང༔ བསལ་བཞག་མེད་པར་ 
འཁོར་འདས་འུབས་སུ་ཆུབ༔ བློ་འདས་ཀ་དག་དབྱིངས་ལ་ཅེ་རེ་ལྟོས༔ བལྟས་པས་ 
མཐོང་རྒྱུ་མེད་པའི་ས་ལེ་བ༔ འདི་འདྲ་རང་བབ་རང་བཞག་ཀུན་བཟང་ཉིད༔ ཐེ་ཚོམ་ 
གཞི་ལས་འདས་སོ་རིགས་ཀྱི་བུ༔ ཞེས་གསུངས༔ དེ་ནས་མཁས་པ་ཤྲཱི་སེང་ཧས༔ ང་ལ་ 
ཨ་ཏི་ཀློང་ཆེན་བཀའ་བབ་པས༔ སྡེ་གསུམ་བཅུད་དུ་དྲིལ་བའི་གསང་ཚིག་ནི༔ ཡིན་ 
མིན་ཡོད་མེད་ཡིད་དཔྱོད་ཚིག་ལས་འདས༔ མཐའ་དང་བྲལ་བའི་དགོངས་པ་ཀློང་ 
ཡངས་ལ༔ བཅོས་བསྒྱུར་མེད་པར་བཞག་པས་འབྲས་བུ་བརྙེས༔ གདམས་ངག་དེ་ལས་ 
མེད་དོ་རིགས་ཀྱི་བུ༔ ཞེས་གསུངསཿ༔
དེ་ནས་དམ་པ་རྒྱ་གར་གྱི་ཞལ་ནས༔ ང་ནི་ཨོ་རྒྱན་གྱི་ཞལ་སློབ་པཎྜི་ཏ་ཀ་མ་ལ་ཤྲཱི་ 
བྱ་བ་ཡིན༔ གདམས་པའི་ཁྱད་པར་གཞན་མ་མཆིས་ཀྱང༔ ཁྱེད་རང་ཚེ་འདིའི་འཛིན་ 
ཞེན་སྤོང་ལ་བདག་མེད་ཀྱི་དོན་སོམས༔ སྐྱིད་སྡུག་རོ་སྙོམས་སུ་ལྟོས༔ རང་ཉིད་ལ་ 
གཅེས་འཛིན་ཐོང༔ ལྟས་ངན་གཡང་དུ་ཁུག༔ རེ་དྭོགས་ཀྱི་བློ་རྩོལ་མེད་པར་ཞོག་དང༔
240

༄༅། །ཟབ་གཏེར་ཆོས་ཀྱི་མཛོད་ཁང་།
དོན་གཉིས་འབད་མེད་དུ་འབྱུང་བའི་རྟེན་འབྲེལ་ཡོད་གསུངས༔ དེ་ནས་མི་ཉག་པ་བཀྲ་ 
ཤིས་སྟོབས་རྒྱལ་གྱིས༔ ཨ་བ་ཧོར་ཕྲུག་སྣ་ལེབ༔ ཁྱོད་གཞན་གྱི་ངོ་བསྟོད་དང་རང་ 
མཐོང་གི་ཡོན་ཏན་ལ་ང་རྒྱལ་དང་དགའ་བ་མ་བྱེད༔ བསླུ་བྲིད་ཀྱི་བདུད་ཡིན་ངེས༔
རང་ཚོད་ཟུང་མ་གཏོགས་རང་གཞན་གྱི་མགོ་འཁོར་བའི་རྒྱུ་མིན་རེ་ཀན་ཞེས་དབུ་བསྙུང་
དང་བཅས་བཀའ་བཀྱོན་འདྲ་བ་མཛད་འདུག༔ དེ་ནས་སྟེང་ཁང་ཕྱག་རྒྱ་ཆེན་པོའི་སྒོ་ 
གཅིག་པའི་རྣམ་པ་ཅན་དུ་ཕྱིན་པས༔ ཐུགས་དམ་ཀྱི་རྟེན་ཁང་ནང་བྱུ་རུའི་འོད་དཔག་ 
མེད༔ དུང་གི་སྤྱན་རས་གཟིགས༔ སྦུར་ལེན་གྱི་འཇམ་དཔལ༔ མུ་མེན་གྱི་ཕྱག་རྡོརཿ༔ 
གཡུ་ཡི་སྒྲོལ་མ་རྣམས་ཆེ་ཆུང་ཁྲུ་ཚད་གང་ཙམ་རེ་ཡོད་པར་མཇལ༔ ཕྱག་འཚལ་སྨོན་ 
ལམ་བཏབ་ནས༔ འོག་ཁང་གི་ཁྱམས་ལ་སླེབས་ཚེ༔ ཨ་ཙར་ཡེ་ཤེས་དབྱིངས་ཀྱི་ཞལ་ 
ནས༔ ང་རང་གུ་རུ་རིན་པོ་ཆེ་བོད་ན་བཞུགས་དུས་བཀའ་ཡི་ཡི་གེ་པ་ཡིན་ཏེ༔ ཁྱོད་ལ་ 
གདམས་པ་སྣ་གཅིག་བཤད་ན༔ ཀུན་མཐོང་ཆུ་ཡི་རི་མོ་བཞིན་དུ་བྱུང་རྒྱ་ཡན་པར་ཐལ་ 
ལ་བཏང༔ ཡེངས་སུ་མེད་ཅིང་བསྒོམ་དུ་མེད་པར་བཞག་ན་སྣང་སྲིད་དཔེ་ཆར་ཤར་བའི་ 
མན་ངག་ཡིན་གསུངས༔
ཡང་སྐྱེས་བུ་གེ་སར་བྱུང་ནས་ཁྱོད་ལ་བར་ཆད་བྱེད་པའི་དམ་སྲི་མི་གཟུགས་སུ་ 
བརྫུ་བ་འགའ་རེ་ཡོད༔ དགའ་ཞིང་འདུན་པ་འདྲ་བའི་ཟོབ་ཀྱིས་བསླུས་ནས་བསྟན་པ་ 
དང་མཛད་ཕྲིན་སྐྱོང་བ་ལ་གནོད༔ དེ་གཞན་ཞིག་ན་མེད་ཁྱོད་ཀྱི་ཉེ་ཆར་འོང་བ་འདི་ 
རྣམས་ཡིན༔ ཞེས་རྣ་བར་ཤབ་ཤུབ་ཏུ་བསྒྲགས་པས་གེ་མོ་ཡིན་རྒྱུ་བ་རེ་ཡིན་པར་ 
འདུག༔ ཐབས་ཀྱིས་ཆོས་ལ་ཚུད་ན་བསྟན་པ་ལ་གནོད་ཚབས་ཆེ་བར་མི་འོང་ཟེར༔ རེ་ 
ཞིག་འགོང་པོ་ཧོར་བ་སེ་ཞེས་བྱའི་སྤྲུལ་པས་རྒྱ་ནག་ཁྲི་རང་གཤགས་ཀྱི་སྒོ་མོ་ནས་ངན་
241

༄༅། །ཟངས་མདོག་དཔལ་རིའི་མཐོང་སྣང་སྐོར།
གཡོ་བ་འགྱེད་པས་བོད་ཀྱི་རྒྱལ་སྲིད་འཕྲོག་པར་སེམས་ཀྱང༔ བློན་པོ་མགར་གྱི་སྤྲུལ་ 
པ་ཞིག་གིས་འདུལ་བར་འོང༔ རྒྱལ་ཁམས་སྡུག་པར་མི་འགྱུར༔ སྐྱེས་བུ་ང་ཡང་སེམས་ 
ཅན་གྱི་དོན་བྱེད་པའི་དམ་བཅའ་ཡོད་ཟེར༔ དེ་ནས་ཡར་ཕྱིན་པས་ཨོ་རྒྱན་གྱི་མདུན་ 
གཡུ་ཁྲི་ལ་བཀོད་ནས༔ མཁའ་འགྲོ་མཚོ་རྒྱལ་གྱིས་བདུད་རྩི་ཐོད་པ་གང་གནང་བྱུང༔ 
བདག་གིས་ལྷག་མེད་དུ་བཏུང་ནས་མ་སྐུ་དྲིན་ཅན་གྱིས་བདག་ལ་རྟག་ཏུ་ཐུགས་རྗེ་མ་
ཆུང་ཞིག་ཞུས་པས༔
མ་ཅིག་གི་ཞལ་ནས༔ བུ་ཁྱོད་སེམས་སྟོབས་མ་ཆུང༔ སྤྱིར་བོད་ཁ་བ་ཅན་གདུལ་ 
དཀའ་བའི་སེམས་ཅན་ཡིན་པ་དང༔ ཁྱད་པར་དུ་སྙིགས་དུས་ཀྱི་སེམས་ཅན་ལོག་ལྟ་ཆེ་ 
བ༔ དག་སྣང་ཞན་པ་བརྩོན་འགྲུས་ཆུང་བ༔ ལེ་ལོས་གཡེང་བ་རྟག་འཛིན་གྱིས་ 
བཅིངས་པ༔ ཤེས་པ་རྨོངས་པ༔ འདོད་སྲེད་ཆེ་བ༔ བློ་སྣ་མང་བ་ཚུགས་མི་ཐུབ་པ༔ 
མངོན་ལྐོག་ཡོད་པ༔ ངོ་དགའ་དང་གསར་འགྲོག་ཆེ་བ༔ དམ་ཚིག་ལ་རྟག་མི་ཐུབ་པ་དེ་ 
ལྟ་བུ་ཡིན་ཡང༔ ཁྱོད་རང་བླ་མ་དང་ལྷག་པའི་ལྷས་བྱིན་གྱིས་བརླབས་ནས་འགྲོ་བའི་ 
དོན་ལ་མངག་པ་ཡིན་པས༔ འཁོན་དང་གནོད་པའི་སེམས་མ་འཆིང༔ འགྲོ་བ་རྣམས་ལ་ 
རྒྱུད་དྲང་པོར་སྲོངས༔ སྙན་པ་དང་ལེགས་པའི་དོན་བརྗོད༔ གཞན་དག་མི་དགའ་བ་ 
དང་བློ་སུན་པར་མ་སྦྱོར༔ ཆོས་དང་དམ་རྫས་མཐོང་ཐོས་དྲན་རེག་རྣམས་དང་ཟག་པ་ 
ཚུན་ཆད་ཀྱིས་འགྲོ་བའི་དོན་དཔག་མེད་འབྱུང་བ་ཡིན༔ ཁྱོད་ཀྱི་གཏེར་ཆོས་རྣམས་ངེད་ 
མ་མཁའ་འགྲོའི་སྙིང་ནོར་ཡིན༔ གུ་རུ་རིན་པོ་ཆེའི་ཐུགས་ཀྱི་བཅུད་དྭངས་མ་ལྟ་བུ་ཡིན་ 
པས༔ དེའི་དོན་བསྐྱེད་རྫོགས་མན་ངག་དང་བཅས་པ་ཡིད་ལ་ཟུང༔ གཞན་ལ་ཡང་ཚུལ་ 
བཞིན་གདམས་པར་གྱིས་དང་ངེད་རང་མ་བུ་རྟག་ཏུ་འབྲལ་བ་མེད་པར་གསུངས་སོ༔
242

༄༅། །ཟབ་གཏེར་ཆོས་ཀྱི་མཛོད་ཁང༌།
དེར་ཁྲི་ལས་བབས་ནས་གུ་རུའི་ཞབས་པད་སྤྱི་བོས་གཏུགས་ནས༔ ང་རང་ལས་ངན་ 
པའི་སེམས་ཅན་རང་རྒྱུད་མ་ཐུལ་བའི་དམུ་རྒོད་ཀྱིས་གཞན་དོན་མི་ནུས་པས༔ ཞིང་
འདིར་སྤྲོ་བ་དང་བཅས་པ་ལགས་ཏེ༔ ཉིད་ཀྱི་ཞབས་འབྲང་བར་བགྱིད་ན་རྗེས་སུ་ 
གནང་དུ་གསོལ་ཞུས་པས༔
ཞལ་ནས༔ ཨ་བུ་སེམས་སྟོབས་མ་ཆུང་ཞིག༔ འགྲོ་དོན་ལ་སྤྱོད་འཚལ་གསུངས༔ 
དེར་བདག་གི་འཕྲལ་ཕུགས་ཀྱི་བྱ་བ་ལེགས་ཉེས་ཀྱི་འབྱུང་འགྱུར་སོགས་གང་ལྟར་ཡིན་
པ་གསུང་དུ་གསོལ་ཞུས་པས༔ བུ་ཁྱོད་དེང་ནས་སེམས་ལ་གང་ཤར་འགགས་མེད་དུ་ 
སྤྱོད༔ འཛིན་པ་མེད་པར་བག་ཡེངས་སུ་ཞོག༔ པདྨ་ང་ཉིད་ཀྱང་ཁྱོད་ཀྱི་རིག་ཀློང་དུ་
དབྱེར་མེད་པར་བཞུགས་པ་ཡིན༔ ལེགས་ཉེས་གང་ཡིན་གྱི་དོན་ཐམས་ཅད་རྩོལ་མེད་
དུ་ཡིད་ལ་ཤར་བའི་ཚེ་ཐེ་ཚོམ་དང་འགོག་པ་མ་བྱེད་བསླུ་བ་མེད་དོ་གསུངས་སོ༔ རང་
གིས་འགྲོ་དོན་འགྲུབ་པའི་སྨོན་ལམ་བཏབ་ནས་ཡིད་རྨུག་པའི་ངང་ལ་ཕྱི་རོལ་ཏུ་སོང་
བས་སྔར་གྱི་མི་མོ་བདུན་པོ་བྱུང་ནས༔ གཞོན་ནུ་དཔའ་བོ་ཁྱོད་མདོ་ཁམས་ཀྱི་གདུལ་བྱ་
རྫོགས་པའི་ཚེ་ངེད་རང་མཁའ་འགྲོའི་ཚོགས་དཔོན་དུ་འབྱོན་པར་ཞུ་ཟེར༔ དེ་ནས་ཨ་ཙ་
ར་གཟན་དཀར་པོ་གྱོན་ཞིང་ལག་ན་སྦ་འཁར་འཛིན་པ་ཞིག་བྱུང༔ སྦ་འཁར་བདག་གི་
སྙིང་གར་གཏད་ནས་འདི་སྐད་ཟེར༔ སྤྲོས་པ་ཀུན་རྨི་ལམ་ཡུལ་དང་འདྲ༔ སྤྲོས་མེད་ཀྱི་
རང་ས་འཛིན་རེ་རན༔ སངས་རྒྱས་དང་སེམས་ཅན་འདི་གཉིས་མཉམ༔ དམྱལ་བ་དང་ 
ཞིང་ཁམས་མངོན་སུམ་མཉམ༔ ཉིན་སྣང་དང་མཚན་སྣང་དབྱེར་མེད་མཉམ༔ ཆོས་ཉིད་ 
ཀྱི་ཡོ་ལང་འགྱེད་པ་ཡིས༔ མ་རིག་པའི་གྲོང་ཁྱེར་ཆོམ་ལ་ཕོབ༔ འཁོར་ཡུག་གི་འོད་ 
གསལ་རང་དབང་བསྒྱུར༔ ཐོལ་བྱུང་གི་རིག་རྩལ་སྐྱེ་གྲོལ་ངང༔ མཉམ་བརྡལ་གྱི་སྣང་
243

༄༅། །ཟངས་མདོག་དཔལ་རིའི་མཐོང་སྣང་སྐོར།
བར་ལྟོས་ཤིག་བུ༔ ཞེས་ཟེར་ཚེ་གཉིད་སད་པ་འདྲ་བ་བྱུང༔ ཡུན་དགོང་མོ་ནས་ནམ་ 
གུང་གི་བར་དུ་རྨི་ལམ་འཐུག་པོ་ལྟར་སོང་བ་ཡིན་འདུག༔ སླར་བལྟས་པའི་ཚེ་སྔར་ 
བཞིན་ཐ་མལ་གྱི་སྣང་བ་ལ་ཡོད་པས་བུ་ཕྲུག་མ་ཡིས་བོར་བ་ལྟར་དུ་གདོང་མཆི་མས་
ཆར་ཕབ༔ ཆ་མེད་པའི་ཡུལ་དུ་རྒྱུས་མེད་པའི་མི་ཐོན་པ་དང་འདྲ་བ་དལ་ཅིག་བྱུང༔ དེ་
ནས་དྲན་པ་རྙེད་པས་རང་ཡང་ཉེར་དགུའི་ལོའི་ཚེ་གེགས་ཞི་བ་དང༔ འགྲོ་དོན་འགྲུབ་ 
པའི་རྟེན་འབྲེལ་འདྲ་བ་ཡིན་ནམ་སྙམ་པས་ཀུན་ལ་ངོ་མཚར་གཏམ་ཉོབ་ཏུ་སྦྱར་ནས་
བྲིས་པ་ཡིན་ལགས༔ སྤྲང་བན་རྡོ་རྗེ་བདེ་ཆེན་གླིང་པའི་འཁྲུལ་ཉམས་སོ༔ དགེའོ། །
དགེའོ། །དགེའོ། །
244

༄༅། །ཟབ་གཏེར་ཆོས་ཀྱི་མཛོད་ཁང་།
༈ རིག་འཛིན་འཇིགས་མེད་གླིང་པའི་ཡང་སྲིད་སྔགས་འཆང་འཇའ་ 
ལུས་རྡོརྗེའི་རྣམ་ཐར་མཁའ་འགྲོའི་ཞལ་ལུང་ལས།
སྐབས་དེར་རྨི་ལམ་ཞིག་ན་ལྷ་ཁང་ཞིག་གི་ནང་དུ་ང་རང་བསྡད་འདུག་པར།
བླ་མས་ཐུགས་ཤིན་ཏུ་ཁྲོས་པའི་ཉམས་ཀྱིས། ལས་ངན་གྱི་སེམས་ཅན་ཁྱོད་ལྟ་བུ་མི་ 
ཡུལ་དུ་སྡོད་པ་དགོས་པ་ཆུང་གསུངས་ནས། ཕྱག་ན་རལ་གྲི་ཞིག་འདུག་པ་དེས་ང་རང་ 
གི་མགོ་བོ་བྲེགས། ཤི་ནས་གཅེར་བུ་བར་དོར་འཁྱམས་འདུག་པ་ལ། ཡང་བླ་མ་མདུན་
དུ་བྱོན་ནས་ཁྱོད་བསད་ཀྱང་འཆི་ཁ་དང་ཆོས་ཉིད་བར་དོར་མ་གྲོལ་སོང་། འདི་སྲིད་པ་
ལས་ཀྱི་བར་དོ་ཡིན་པས་ལུས་ལ་རྐང་རྗེས་གྲིབ་མ་སོགས་འདུག་གམ་ལྟོས་གསུངས།
དེ་ལྟར་བལྟས་པས་གྲིབ་མ་དང་འཇིམ་པ་ལ་རྐང་རྗེས་སྤར་ཡང་མི་སྣང༌། བར་དོ་ཟེར་
བའི་སྒྲ་བོ་ཆེ་དེ་རེད་སྙམ་ནས། ཤིན་ཏུ་སྐྲགས་ནས་བླ་མ་ལ་གསོལ་བ་ཕུར་ཚུགས་སུ་
བཏབ་པས་ཇི་ལྟར་ཡང་བཅོས་མིན་གྱི་དད་པ་རང་ཤུགས་ལ་ཡོད་ཕྱིར་ལོག་ལྟ་མི་སྐྱེ་
བར་གདའ། འོན་ཀྱང་ལན་གཅིག་དམྱལ་བར་འགྲོ་དགོས་གསུངས། བླ་མ་ནི་གར་བྱོན་ 
ཆ་མེད། རང་གི་སྲིང་མོ་ཡིན་སྙམ་པའི་བུ་མོ་ཞིག་དང་འགྲོགས་ཏེ་ཐང་ཆེན་པོ་ཞིག་ནས་ 
ཕར་སོང་བས་དེར་མི་སྐྱ་ཕོ་མོ་གོས་ཡོད་མེད་དཔག་ཏུ་མེད་པ་ཞིག་འདུག ། འདི་རྣམས་ 
སུ་རེད་དྲིས་པར། བར་དོའི་སེམས་ཅན་ཡིན་པར་གདའ་ཟེར། དེར་ལ་ཁ་ཞིག་ཏུ་སླེབས་ 
ནས་མར་བལྟས་པས་ལྕགས་བསྲེགས་ཀྱི་ཡུལ་ལྗོངས་མུན་པ་ནག་ ངམ་ པ་ ཞིག་ ཏུ་
245

༄༅། །ཟངས་མདོག་དཔལ་རིའི་མཐོང་སྣང་སྐོར།
སླེབས། མི་གཅེར་བུ་དཔག་ཏུ་མེད་པས་ངུ་འབོད་ལྷང་ལྷང་བྱེད་འདུག་པར་ སྙིང་རྗེ་
བཟོད་བླག་མེད་པ་སྐྱེས། འདི་དག་ཀུན་འདི་ལས་ཐར་པའི་ཐབས་ཤིག་ཅི་དྲག་སྙམ་ 
ནས་ངུས་ཤིང་བླ་མ་ལ་གསོལ་བ་དྲག་ཏུ་བཏབ་པས། བུ་མོ་དེས་གཞན་གྱི་དོན་ལ་ངུས་ 
པས་ཅི་བྱེད། ཁྱེད་རང་ལ་ཡང་འདི་ལྟ་བུ་འོང་རན་ཟེར། ང་རང་ལ་ཇི་ལྟར་བྱུང་ཡང་ 
བཟོད་དེ་འདི་རྣམས་སྙིང་རེ་རྗེ་སྙམ་པ་བྱུང་བར། མགོ་བརྙན་ཅན་གཉིས་གློ་བུར་དུ་བྱུང་ 
སྟེ༑ ཁྱོད་གཤིན་རྗེ་ཆོས་ཀྱི་རྒྱལ་པོའི་མདུན་དུ་མྱུར་བར་ཤོག་ཅིག་ཟེར་ནས། ལག་པར་ 
བཟུང་ནས་ཁྲིད་པའི་སྣང་བ་བྱུང་།
དང་པོ་ཤིན་ཏུ་སྐྲག་ཀྱང་ང་ལ་ལུས་ནི་མེད་པས་ཁོང་རྣམས་ནས་ཅི་ཡང་བྱེད་རྒྱུ་
མི་རྙེད་པས་སྐྲག་མི་དགོས་སྙམ་པ་བྱུང༌། དེས་ང་ལ་ལྕགས་མཁར་འཇིགས་སུ་རུང་བ་ 
ཞིག་གི་ནང་དུ་སླེབས་འདུག་པར། ཁྲི་མཐོན་པོ་མི་ལྤགས་ཀྱི་གཡང་གཞི་བཀྲམ་པ་ཞིག་ 
གི་ཁར། བེར་ནག་ཅན་ཁྲམ་ཤིང་དང་མེ་ལོང་ཐོགས་པ་ཞིག་འདུག་པར་ཞིབ་ཏུ་བལྟས་ 
པས། ཆ་ལུགས་མ་གཏོགས་སྐུ་ནི་སྐྱབས་མགོན་ཐམས་ཅད་མཁྱེན་པ་རང་དུ་འདུག ། 
ཕྱག་འཚལ་ཞིང་ཞབས་སྤྱི་བོར་བླང༌། བླ་མ་རིན་པོ་ཆེ་མ་གི་དམྱལ་བའི་སེམས་ཅན་འདི་
རྣམས་སྡུག་བསྔལ་འདི་ལས་དགྲོལ་བར་ཐུགས་རྗེས་གཟིགས་ཤིག་ཞུས་ནས་ངུས་
པས། ཞལ་འཛུམ་པ་དང་བཅས་ཧ་ཧ། སྐྱེས་བུ་ཁྱོད་ཀྱིས་ང་ཡང་བླ་མར་མཐོང་བར་ 
གདའ། །དག་པ་ཡེ་ཤེས་སྣང་ངོ་རུ། །ང་ནི་ཆེ་མཆོག་ཧེ་རུ་ཀཿ༔ ། མ་དག་འཁྲུལ་པའི་ 
སྣང་ངོ་རུ། །ང་ནི་དམྱལ་བའི་དེད་དཔོན་ཆེ། །འཁྲུལ་སྣང་ལས་ཀྱི་ས་པ་ལ། །འཕྲལ་དུ་ 
གྲོལ་བ་ག་ལ་སྲིད། །སྐྱེས་བུ་ཟངས་མདོག་དཔལ་རིའི་རྩེར། །པདྨ་ཀཱ་རིའི་དྲུང་དུ་ 
དེངས། །ཞེས་ཟེར་ཞིང་སྡིགས་མཛུབ་ཅིག་གཏད་བྱུང་བས་སྔར་གྱི་ལ་ཁ་དེར་སླེབས་
246

༄༅། །ཟབ་གཏེར་ཆོས་ཀྱི་མཛོད་ཁང༌།
འདུག །སྔར་གྱི་སྲིང་མོ་ཡིན་སྙམ་པའི་བུ་མོ་དེ་དང་། དགེ་སློང་བླ་མ་ཅན་ཞིག་ཀྱང་དེར་ 
འདུག་པས། ང་རང་ཟངས་མདོག་དཔལ་རིར་འགྲོ་དགོས་པ་རེད། ལམ་ཡང་མི་ཤེས་ 
སྨྲས་པས། བུ་མོ་དེས་ལམ་ངས་ཤེས་ཡ་གིའི་ལམ་གསུམ་ཡོད་པའི་བར་མ་དེར་ཞུགས་ 
ནས་འགྲོ་དགོས་ཟེར། དེར་གཏད་དེ་ཕྱིན་པས། ལམ་འོད་དམར་ལྟ་བུ་ཞིག་ལས་དངོས་ 
སུ་མི་འདུག་ཅིང༌། རང་ལ་ལུས་ནི་མེད་པས་ཐར་འོང་སྙམ་ནས་ཕྱིན་པས་རེ་ཞིག་གི་ 
མཚོ་འགྲམ་ཞིག་ཏུ་སླེབས་པ་དེར་ཀེང་རུས་དཀར་པོ་བཞི་འདུག་པས་འཆམས་སྟབས་ 
སྣ་ཚོགས་ཀྱིས། ངེད་ཅག་ལ་སྐོར་བ་བྱེད་ཀྱིན་བགེགས་བསྐྲད་པའི་ཚུལ་མཛད་འདུག ། 
བན་དེ་ཝ་བ་ཅན་དེས། དཔལ་ཆེན་པོའི་ལམ་མཁན་ལམ་བསྟན་དུ་གསོལ། ཞེས་ཟེར་
བར།
ཁོང་རྣམས་མཚོ་སྟེང་ནས་ཕར་སོང་བའི་ཤུལ་དུ་འོད་སྣམ་དཀར་བརྐྱངས་པ་ལྟ་ 
བུ་ཞིག་འདུག་པར། ངེད་ཅག་རྣམས་ཀྱང་དེར་ཞུགས་ཏེ་ཕྱིན་པས་ཕ་རིར་སླེབས་ཚེ་འོད་
དེའི་སྣ་བར་སྣང་ལ་ཟུག་པ་དེར་ཞུགས་ཏེ་ཕྱིན་པས། མར་བལྟས་ཚེ་ཡུལ་ཀུན་མདོག་ 
དམར་ཞིང་གྲོང་ཁྱེར་ལ་ལ་ནི་ཟངས་ལས་གྲུབ། ལ་ལ་ནི་ལྕགས་ལས་གྲུབ། ལ་ལ་ནི་མི་ 
མགོ་དང་ཀེང་རུས། ལ་ལ་ནི་འཇག་མའི་སྐྱིལ་བུ་ལ་བརྟེན་པ། མི་རྣམས་ལ་ལ་ནི་སྲིན་ 
པོའི་དྲག་ཆས་ཅན་མགོ་གསུམ་པ་མན་བཟུང་ནས་དཔག་ཏུ་མེད་པ། ལ་ལས་ནི་སྲོག་ 
གཅོད་ཀྱི་ལས་བྱེད། ལ་ལས་ནི་བྲོ་གར། ལ་ལས་སོ་ནམ། ལ་ལས་ཤིང་སྡོང་རེའི་དྲུང་ 
ན་ཏིང་ངེ་འཛིན་ལ་གནས། ལ་ལས་ནི་རྩེད་འཇོ་བྱེད་པ་དཔག་ཏུ་མེད་པ་མཐོང༌། 
རྣམས་བར་སྣང་གི་ལམ་དེ་ནས་ཐོགས་པ་མེད་པར་སྒོ་དྲུང་ཆེན་པོ་ཞིག་ཏུ་སླེབས་སོང་
བར། སྒོ་འགྲམ་དེ་ན་བུད་མེད་དམར་མོ་ལག་ན་ཟོར་བ་ཐོགས་པ་ཞིག་བྱུང་སྟེ། ཁྱོད་ཅི་
247

༄༅། །ཟངས་མདོག་དཔལ་རིའི་མཐོང་སྣང་སྐོར།
ལ་འོང་བ་ཡིན་ཟེར། ང་དམྱལ་བའི་གནས་སུ་སོང་ནས། བླ་མས་ཟངས་མདོག་དཔལ་ 
རིར་ཨོ་རྒྱན་ཆེན་པོའི་དྲུང་དུ་སོང་གསུངས་ནས་མངགས་པ་ཡིན། ད་གར་འགྲོ་དགོས་ 
ཞུས་པར། གཤིན་རྗེ་ཆོས་ཀྱི་རྒྱལ་པོ་མི་འདུག་གམ་གསུངས། མ་མཐོང་ལགས་ཞུས་ 
པས། ཁྱོད་ཀྱི་བློ་མིག་མ་བསྒྲིབས་པར་འདུག ད་སྒོ་འདིའི་ནང་ནས་སོང་དང་འོག་ཁང་ 
ཚོགས་ཆེན་འདུས་པའི་ཕོ་བྲང་སྟེ། གུ་རུ་རཀྴ་ཐོད་ཕྲེང་བཞུགས་པའི་གནས་སྦྱོར་སྒྲོལ་ 
གསང་བ་མཆོག་གི་དཀྱིལ་འཁོར་ཡིན། དེར་ད་རུང་འགྲོ་བའི་དུས་ལ་མ་བབ། བློར་ 
ཡང་མི་ཆུད། བར་ཁང་དང་སྟེང་ཁང་རྣམས་སུ་ཡང་འགྲོ་བའི་དུས་ལ་མ་བབ། གཡས་ 
ཕྱོགས་དེར་སྐས་ཤིན་ཏུ་རིང་པོ་ཞིག་ཡོད་པ། སྐས་དེར་འཛེགས་ཏེ་སོང་ན། གུ་རུ་སྣང་ 
སྲིད་ཟིལ་གནོན་གྱི་སྐུར་བཞེངས་ཏེ། བོད་ཀྱི་ཁ་གནོན་ལ་དགོངས་པ་གཏད་དེ་བཞུགས་ 
ཡོད་པའི་དེའི་དྲུང་དུ་སོང་ཆོག་ཟེར།
ང་རང་ཡང་སྤྲོ་བ་དང་བཅས་ཤེལ་གྱི་སྐས་ཐེམ་བརྒྱ་ལྷག་ཙམ་འདུག་པར་དེར་ 
འཛེགས་ཏེ་ཕྱིན་པས། དེའི་རྩེ་མོར་ཕྱིན་རིན་པོ་ཆེའི་ཕུག་པའི་རྣམ་པ་ཤིན་ཏུ་རྒྱ་ཆེ་བ། 
བྲག་གསེབ་ནས་ཨཱ་ལི་ཀཱ་ལིའི་རང་སྒྲ་སྒྲོགས་ཤིང༌། མཁའ་གྲོ་མང་པོས་གར་སྟབས་ 
ཤིག་ཤིག་བྱེད་པའི་དབུས་སུ། ཟ་འོག་འབོལ་བརྩེགས་ཀྱི་ཁར། སྐྱབས་མགོན་ཆོས་ཀྱི་ 
རྒྱལ་པོ་དེ་ཉིད། གུ་རུ་ཟ་ཧོར་མའི་ཆ་བྱད་ཀྱིས་བཞུགས་འདུག་པར། ང་རང་གིས་ 
བཅོས་མིན་གྱི་དད་པ་གཏིང་ནས་སྐྱེས་ཤིང་སྐྱབས་མགོན་ཆོས་ཀྱི་རྒྱལ་པོ་ཁྱེད་མཁྱེན། 
མ་དག་པའི་ལུས་ངན་དེ་ལས་བསྒྲལ་ནས་དག་པའི་ཞིང་ཁམས་འདིར་ཉིད་དང་མཇལ་ 
བ་ངོ་མཚར་ཆེ། ཐུགས་རྗེས་བཟུང་དུ་གསོལ། བྱིན་གྱིས་བརླབ་ཏུ་གསོལ། ཞེས་ཞུས་ 
པས། སྤྱན་འབྲུ་ཚུགས་སུ་བདག་ལ་གཟིགས་ནས། དང་པོར་མ་མཁྱེན་པའི་ཚུལ་གྱིས།
248

༄༅། །ཟབ་གཏེར་ཆོས་ཀྱི་མཛོད་ཁང༌།
ཁྱེད་འདི་གར་གང་ནས་སླེབས་པ་ཡིན་གསུངས། སྔར་གྱི་ལོ་རྒྱུས་རྣམས་ཞིབ་པར་ཞུས་ 
པས། ངས་ཁྱོད་བསད་པ་ཡང་མེད། དམྱལ་བའི་གནས་སུ་ཡང་ང་མེད་དོ་གསུངས། 
ཡང་ཞུ་མ་ནུས་པར་དར་ཅིག་ལུས། ཡང་ཞལ་འཛུམ་པ་དང་བཅས། ཁྱོད་བག་ཆགས་ 
དང་ལས་ཀྱི་སྒྲིབ་པས་ཆེར་མ་གོས་ཤིང་། རང་གི་བླ་མ་ལ་མོས་གུས་ཀྱི་གདེང་ཚུགས་པ་ 
ཞིག་འདུག་པ་ལེགས། བླ་མས་བསད་གཏུབ་ཀྱི་སྣང་བ་ཤར་བ་ནི། ཐེ་ཚོམ་དང་ལོག་ལྟ་ 
ཡོད་མེད་ཀྱི་ཉམས་བརྟགས་པ་དང་། འཁོར་བའི་འཛིན་ཞེན་བསྒྲལ་བའོ། །དམྱལ་བའི་ 
གནས་སུ་ལན་ཅིག་སླེབས་པ་ནི། འཁོར་བའི་ཉེས་དམིགས་སྟོན་ཕྱིར་རོ། ། ཆོས་ཀྱི་ 
རྒྱལ་པོ་བླ་མར་མཐོང་བ་ནི། སྔོན་གོམས་བག་ཆགས་བློ་མིག་དག་པའོ། །ང་ནི་བླ་མ་བླ་ 
མ་ང༌། །ཐམས་ཅད་ང་ཡི་སྤྲུལ་བསྒྱུར་ཏེ། །ང་མཐོང་སངས་རྒྱས་ཀུན་མཐོང་ངོ༌། །བུམ་ 
པའི་དབང་གིས་རྒྱུད་སྨིན་ཞིང༌། །མི་རྟག་འཆི་བས་རྒྱུད་བསྐུལ་ནས། །བླ་མར་མོས་ 
གུས་གདེང་ཚུགས་པ། །ད་དུང་རང་གྲོལ་གཉུག་མའི་གཤིས། །འཕོ་མེད་བཙན་ས་མ་ 
ཟིན་པར། །བདུད་ཀྱི་འཇུག་སྒོ་གྲངས་མང་བས། །ང་ལ་རྩེ་གཅིག་གསོལ་བ་ཐོབ། ། 
གདུག་པ་གླང་དང་ཞེ་སྡང་སྦྲུལ། །ཚེ་ཆོས་བར་ཆད་བརྩམས་གྱུར་ཀྱང་། །སྔགས་ཀྱི་སྲུང་ 
མས་སྐྱོབ་པར་ངེས། །འདི་ནི་རྨི་ལམ་སྣང་བ་སྟེ། །མྱུར་དུ་རང་གི་གནས་སུ་སོང༌། ། 
འབྲེལ་ཚད་དོན་དང་ལྡན་པར་ཤོག །
ཅེས་གསུངས་ཤིང༌། ཕྱག་གཡས་གསེར་གྱི་རྡོ་རྗེ་དང་བཅས་སྤྱི་བོར་བཞག་
ཅིང་། བུད་མེད་དཀར་མོ་ཞིག་གིས་ཐོད་པའི་བདུད་རྩི་ཧུབ་གསུམ་བླུད། ཀུན་གྱིས་ཐོད་ 
ཕྲེང་རྩལ་གྱི་འཛབ་དབྱངས་སྒྲོགས་པ་དང་། ཆབས་གཅིག་ང་རང་ཕྱིར་ཐོན་སྔར་གྱི་སྒོ་ 
ཆེན་འགྲམ་དེར་སླེབས་འདུག་པར། སྔར་གྱི་བུད་མེད་དམར་མོ་དེས། ཁྱོད་གུ་རུ་སྣང་
249

༄༅། །ཟངས་མདོག་དཔལ་རིའི་མཐོང་སྣང་སྐོར།
སྲིད་ཟིལ་གནོན་དང་མཇལ་ནས་བྱིན་རླབས་ཐོབ་པ་ཡིན། གཡོན་ཕྱོགས་དེར་སྐས་ 
ཤིག་འདུག་པ་འདིར། གུ་རུ་པདྨ་རྒྱལ་པོའི་བཞུགས་གནས་ཡོད། གུ་རུའིསྤྲུལ་པ་དགུ་ 
ཡིས་སེམས་ཅན་གྱི་དོན་མཛད་ཅིང༌།།སྤྲུལ་པ་རྣམ་གསུམ་གཅིག་བསྡུས་བོད་དུ་ 
བྱོན། །པདྨ་སམྦྷ་ཞིང་ཁམས་ཀུན་ཏུ་ཉུལ། །སྤྲུལ་པ་ལྔ་ཡིས་གནས་འདིར་དོན་མཛད་ 
ཅིང༌།།བོད་ལ་ཐུགས་རྗེས་རྒྱུན་ཆད་མེད་པར་གཟིགས། །ད་དུང་མ་འོངས་དུས་ལ་མ་ 
བབ་པར། །སྦྱངས་པའི་ཡོན་ཏན་མཐའ་རུ་ཕྱིན་པར་གྱིས། །ཞེས་གསུངས་ཤིང༌། རྒོད་ 
ཐང་དཀར་གཉིས་ཀྱི་གཤོག་སྟེང་དུ་ང་རང་བཞག་ནས། རང་གནས་སུ་བསྐྱལ། དེར་
རྨིས་སད་པས། བླ་མ་འདི་ཨོ་རྒྱན་ཆེན་པོ་དངོས་སུ་འདུག་སྙམ་པའི་མོས་གུས་ལྷག་པར་ 
སྐྱེས། འཕྲལ་དུ་ཞུ་མ་ནུས་ཀྱང་ཞག་གསུམ་ཙམ་ནས་རྨི་ལམ་རྣམས་ཞུས་པས། ལར་ནི་ 
རྨི་ལམ་འཁྲུལ་པ་ལ་སྣ་ཚོགས་འོང༌། དེའི་ནང་ནས་བྱིས་པ་རྩ་རིག་དྭངས་པ་རྣམས་ཀྱི་རྨི་ 
ལམ་ནི་བརྟག་དཔྱད་མེད་གསུངས་ཤིང་དར་ཅིག་བཞུགས། གང་ལྟར་ཡང་གཞན་ལ་མ་
སྨྲ། ཡིད་དུ་ཟུངས་ལ་མ་བརྗེད་པར་གྱིས་ཤིག་གསུངས།
ཞེསགསུངས། །
250

༄༅། །ཟབ་གཏེར་ཆོས་ཀྱི་མཛོད་ཁང་།
༄༅། །ཟངས་མདོག་དཔལ་རིར་བགྲོད་པའི་དཀར་ 
ཆག་ཉུང་བསྡུས་བཞུགས་སོ། །
ཨེ་མ། སངས་རྒྱས་ཀུན་འདུས་པདྨ་ཐོད་ཕྲེང་ལ། །ཐལ་མོ་ལན་བརྒྱར་སྦྱར་ནས་ 
སྤྱི་བོར་མཆོད། །བཞག་ལྷང་ལྷང་ནོར་བུའི་ཡང་རྩེ་རུ། རྩེ་གཅིག་སྒྲུབ་ལ་གཞོལ་བའི་ 
སྐབས། ལུག་ཟླ་བའི་ཚེས་པ་བཅུའི་ནུབ་མོར་རྨི་ལམ་དངོས་ཀྱང་མ་ཡིན་པར་འོད་ 
གསལ་ཉམས་ཀྱི་སྣང་ངོ་ལ། བདག་ལྷང་ལྷང་བྲག་གི་རྩེར་མེ་ཏོག་དམར་པོ་སྨན་གྱི་དྲི་ 
ལྡན་པ་མང་པོ་ཞིག་གི་ནང་དུ་འདུག་ཡོད་པའི་སྣང་བ་ལ། བུད་མེད་གཞོན་ནུ་མ་བྱ་རྒོད་ 
ཀྱི་ཐུལ་བ་གྱོན་པ་ཞིག་གིས་སེངྒེ་དཀར་མོ་ཞིག་ཁྲིད་ནས་བདག་གི་མདུན་དུ་བྱུང་ནས། 
ཀྱཻ་ཧོ་ང་ནི་ཁྱོད་འབོད་དུ་འོང་བ་ཡིན་པས་ད་ལྟ་སེངྒེ་འདི་ལ་ཞོན་དང་། ལྷོ་ནུབ་དཔལ་རི་ 
རུ་འགྲོ་ཟེར། བདག་འགྲོ་སྣང་སྐྱེས་ནས་ཤིན་ཏུ་དགའ་སྟེ་སེངྒེ་ལ་ཞོན་མ་ཕོད། བདག་ 
གིས་བུ་མོ་ལ་ཤིན་ཏུ་འགྲོ་མོས་ཏེ། སེངྒེ་ལ་ཞོན་མི་ཕོད་དེ་མིན་འགྲོ་ཐབས་ཅི་དྲག་ཅེས་ 
ཞུས་སོ། །བུད་མེད་དེ་ཡིས་སྔགས་འདི་བརྗོད་དང་ཞོན་ཕོད་ཟེར། བཛྲ་ཧཱུྃ་ཧཱུྃ་སེང་ཧ་ 
རཏྣ་སིདྡྷི་ཧཱུྃ་ཞེས་བདག་གིས་སྔགས་ཏེ་བདུན་བརྗོད་ནས་སེམས་དཔའ་ཞིང་སེངྒེ་ལ་
བཞོན་ནས་ནམ་མཁའ་ཡར་གྱིས་བཏེགས་ནས། ཡུལ་གྲུ་མང་པོ་བརྒལ་ཏེ་ཕྱིན་པ་ལ། 
ཤར་ཕྱོགས་སུ་བལྟས་པ་ལ་ཞིང་ཁམས་ཤིག་མཐོང་སྟེ། ཤེལ་གྱི་ཕོ་བྲང་རྒྱ་ཕིབས་ 
བཅས་པ་འཇའ་འོད་ཀྱི་གུར་ཁྱིམ་རིམ་པ་གསུམ་དུ་བསྐོར་བ། རྔ་དུང་རོལ་མོའི་རིགས་
251

༄༅། །ཟངས་མདོག་དཔལ་རིའི་མཐོང་སྣང་སྐོར།
བྱེད་ཀྱི་སྒྲ་ཐོས་ཚེ། བདག་གིས་བུ་མོ་ལ་ཤར་ཕྱོགས་ཀྱི་ཞིང་ཁམས་འདི་གང་ཡིན་དྲིས་ 
ཚེ༑ བུད་མེད་དེ་ཡིས་འདི་ཤར་ཕྱོགས་མངོན་པར་དགའ་བའི་ཞིང་ཁམས་དོན་ཞེ་སྡང་ 
རྣམ་པར་དག་པ་མེ་ལོང་ཡེ་ཤེས་ཀྱི་ཞིང་ཁམས་འདི་རྩལ་མདངས་ཡིན་གསུངས། 
ཡང་བར་སྐབས་ཤིག་ཏུ་ནུབ་ངོས་ཀྱི་སྟེང་ཕྱོགས་དཔག་ཚད་ཙམ་ལ་བལྟས་ཚེ།
ཞིང་ཁམས་ལྷུན་སྡུག་པ་འོད་གྱི་དྲ་བས་སྤྲས་པ་ཞིག་ན། བུད་མེད་དམར་མོ་རུས་པའི་ 
རྒྱན་གྱིས་བརྒྱན་པ་གཉིས། ཌཱ་དྲིལ་ཐོགས་ཏེ་རང་མདུན་གྱི་ནམ་མཁའི་དབྱིངས་སུ་གར་ 
སྟབས་མཛད་དེ། སྐད་ཀྱིས་བརྡ་མི་གོ་བའི་དབྱངས་དང་བཅས་ཏེ་སླར་ཞིང་ཁམས་དེ་ན་ 
བཞུགས། བདག་གིས་ལམ་མཁན་ཀྱི་བུ་མོ་དེ་ལ་སྟེང་ཕྱོགས་ཀྱི་ཞིང་ཁམས་ཇི་ལྟར་ 
ལགས། བུད་མེད་དམར་མོ་གཉིས་དེ་སུ་ཞིག་ཡིན། དབྱངས་གླུ་དེ་ཇི་སྐད་གསུང་པ་ 
ཡིན་ཞུས་པས། བུད་མེད་དེ་ཡིས་སྟེང་ཕྱོགས་ཀྱི་ཞིང་ཁམས་དེ་འོག་མིན་སྟུག་པོ་བཀོད་ 
པའི་ཞིང་ཁམས་ཕྱི་ཡི་ཁྱོན་རེད། བུད་མེད་གཉིས་ན་རེ། མཁའ་སྤྱོད་དང་ནི་གུ་མཁའ་ 
སྤྱོད་གཉིས་རེད། དབྱངས་མགུར་མ་དེ་མཁའ་འགྲོའི་བརྡ་སྐད་དུ། བཻ་ཧ་རི་ནི་ས་མ་མ་ 
གུ་ཧྱ་ཛཱ་ན་རུ་ལུ་རུ་ལུ་ཧཱུྃ་ཧ་ཧེ་ཕཊ། བུ་ཁྱོད་རྔ་ཡབ་དུ་བགྲོད་པ་ལ་ས་ལམ་གྱི་བར་ཆད་ 
ཐམས་ཅད་བསལ་བའི་རིག་སྔགས་བརྗོད་པ་ཡིན་པས། མོས་གུས་གྱིས་ཤིག གསོལ་ 
བ་ཐོབ་ཅིག་གསུངས། བདག་དད་པ་མོས་གུས་ཀྱིས་ཡིད་དུང་སྟེ། ཨེ་མ། རྒྱལ་བ་ 
བསྐྱེད་པའི་ཡུམ་མཆོག་ཀུན་བཟང་མོ། །ལྷུན་གྲུབ་འགག་མེད་མཁའ་འགྲོ་ཕག་གདོང་ 
མས། །གང་འདུལ་སྤྲུལ་སྒྱུར་མཛད་པ་མཁའ་སྤྱོད་མར། །གསོལ་བ་འདེབས་སོ་ཕྱི་ནང་ 
བར་ཆད་སོལ། །གེགས་མེད་མྱུར་དུ་བསྒྲོད་པར་བྱིན་གྱིས་རློབས། །ཞེས་གསོལ་བ་ 
བཏབ་བོ། །མཁའ་འགྲོ་གཉིས་དེ་མཁའ་སྤྱོད་དུ་གཤེགས་སོ། །ཡང་ལ་ལུང་མང་པོ་
252

༄༅། །ཟབ་གཏེར་ཆོས་ཀྱི་མཛོད་ཁང༌།
བརྒལ་ཏེ་ཕྱིན་པ་ལ། བྲག་རི་དཀར་པོ་དགུང་ལ་ཟུག་པ་འདྲ་བའི་རྩེ་ནས་ཡར་མདའ་ 
རྒྱང་གང་གི་མཚམས་ནས་བལྟས་ཚེ། ལྷོ་ནུབ་མཚམས་སུ་བྲག་རི་དམར་པོ་ཟངས་མ་ལྟ་
བུ་ཤིན་ཏུ་མཐོ་བ་རྔམ་བརྗིད་ཆགས་པའི་དམར་འོད་ལམ་ལམ་འཕྲོ་བ་དེ་དང་མི་ཉེ་བ་ 
ཞིག་ན་ཆུ་བོ་ཆེན་པོ་ཁམ་ནག་བྱང་ནས་ལྷོ་ཕྱོགས་སུ་བབས་པ་མཐོང་ངོ་། ། 
བདག་གིས་ལམ་མཁན་གྱི་བུ་མོ་དེ་ལ། ལྷོ་ནུབ་མཚམས་སུ་བྲག་རི་དམར་པོ་ 
རྔམ་བརྗིད་ཆགས་པ་འདི་གང་ལགས་ཞུས་པས། བུ་མོའི་ཞལ་ནས། བུ་རྗེས་འཇུག་
ཁྱེད་རང་རྣམས་ཀྱིས་སྨོན་པའི་ཞིང་མཆོག་ལྷོ་ནུབ་རྔ་ཡབ་དཔལ་རི་ཞེས་པ་དེ་ཡིན་ནོ་ 
ཞེས་ཞུས་སོ། །ཡང་བྲག་རི་དེ་ཡི་རྒྱང་གྲགས་གཅིག་གི་ཚུར་ལ་ཆུ་བོ་ཆེན་པོ་བྱང་ནས་ལྷོ་ 
རུ་འབབ་པ་ཞིག་མཐོང་ཚེ། འདི་དམར་ནག་རཀྟའི་ཆུ་བོ་ཡིན་གསུངས། ཆུ་བོའི་ཕ་རོལ་ 
ཏུ་ཟངས་ཐང་ཆེན་པོ་མཐོང་བས་འདི་ལང་ཀ་ཟངས་ཐང་བརྡལ་སྲིན་ཡུལ་གྱི་ས་ཆ་ཡིན་ 
ཏེ། གྲོང་ཁྱེར་འདི་རྣམས་རབ་འཇིགས་ཁྲོ་གཏུམ་སྲིན་པོའི་གྲོང་ཁྱེར་ཡིན་གསུངས་ 
པས། དུད་སྤྲིན་ལྟ་བུའི་ཀློང་དུ་ལྕགས་ཟངས་ལྟ་བུའི་ཁང་པ་ཞིང་ལྤགས་ཀྱི་རྒྱལ་མཚན་
ཐོད་སྐམ་གྱི་ཏོག་གིས་བརྒྱན་པའི་གྲོང་ཁྱེར་མང་པོ་མཐོང༌། གྲོང་ཡུལ་དེར་སྲིན་པོ་རེད་ 
སྙམ་པའི་མི་དམར་མོ་གཅེར་བུ་མགོ་གཅིག་པ་དང་མགོ་གསུམ་པ། སྐྲ་དམར་པོ་གྱེན་དུ་ 
གཟེངས་པ་རེས་འགའ་ཞིང་ལྤགས་ཀྱི་སྟོད་གཡོགས་ཅན་དང༌། རེས་འགའ་སྟག་ཤམ་
ཅན་མང་པོ་མཐོང་།
ཡང་ངེད་རང་གཉིས་ནམ་མཁའ་ལ་ཕྱིན་པའི་སྣང་བ་ལ། རྒྱང་གྲགས་གསུམ་གྱི་
མཚམས་ནས་བལྟས་ཚེ། སྔར་གྱི་མཐོང་བའི་ཟངས་མདོག་དཔལ་རི་རེད་བསམ་པའི་
ཟངས་ཀྱི་བྲག་རི་རྔམ་བརྗིད་ཆགས་པ་ཤིན་ཏུ་རྒྱ་ཆེ་བ། ལྕགས་རིས་བསྐོར་བ་ལྟ་བུའི་
253

༄༅། །ཟངས་མདོག་དཔལ་རིའི་མཐོང་སྣང་སྐོར།
དབུས་སུ། པདྨ་འོད་ཀྱི་གཞལ་ཡས་ཁང་ཆེན་པོ་ཕོ་བྲང་དམར་པོ་སུམ་ཐོག་གསེར་དང་ 
གཡུ་ཡི་ཇོ་འབེར་ཅན། ཕོ་བྲང་གི་སྟེང་ཁང་དང༌། ཏོག་རྣམས་འཇའ་སྤྲིན་གྱི་ཀློང་དུ་ 
སྐབས་རེ་མཐོང་ཡང་སྐབས་རེ་མི་མཐོང་བར་གྱུར། བྲག་དེ་ཡི་ཤར་ཕྱོགས་སུ། བྲག་ 
ལོག་དཀར་པོ་གྲུ་བཞི་ཞིག་ཡོད་པ་དེ་ཡི་ཐོག་ཏུ་བབས་སོ། །སེངྒེ་དེར་བཞག་ནས་བུད་ 
མེད་དེ་ཡི་ཞལ་ནས། ཨ་ཧོ་གསོན་དང་སྐྱེས་བུ་ལས་འཕྲོ་ཅན། །ཨ་མ་ང་དང་ཡང་ཡང་ 
འབྲེལ་བའི་བུ། །རྩ་ཁམས་ཉམས་སྣང་དྭངས་པའི་འོད་གསལ་དང༌། །འཁོར་བ་ཟིལ་ 
གནོན་རྟོགས་པའི་སེངྒེ་ཞོན། །ཉོན་མོངས་འཁྲུལ་པའི་ལ་ལུང་མང་བསྒྲལ་ནས། །སྒྱུ་ 
ལུས་འཁྲུལ་གྱིས་སྲིན་པོའི་གྲོང་ཁྱེར་དབུས། །དྭངས་མའི་ཙིཏྟ་ཟངས་མདོག་དཔལ་རི་ 
ན༑ ༑རང་རིག་རྒྱལ་པོ་པདྨ་འབྱུང་གནས་དྲུང་། །འདི་རུ་བཞུགས་ཤིག་ཟེར་ནས་ལམ་ 
མཁན་བྱས། །དེ་ནས་རྡོ་སྐས་རང་སོར་བགྲོད་ནས་ཕྱིན་པ་ལ། བྲག་རི་སྒོ་ཟླུམ་པོ་ 
གཡས་གཡོན་གཉིས་ན་མི་ནག་ཁྲོ་གཏུམ་ཅན་གཉིས་གཡས་ན་གྲི་དང་གཡོན་པ་ཙིཏྟ་
ཐོགས་པ་མི་ལྤགས་ཀྱི་སྟོད་གཡོགས་ཅན། ཞལ་ནས་ཧ་ཧ་ཧེ་ཧེ་ཞེས་བརྗོད་པས། 
བདག་འཇིགས་ཤིང་བུ་མོ་དེ་ལ་འདི་གཉིས་གང་ལེགས་ཞེས་ཞུས་པས། 
འདི་ཕྱི་ཡི་སྒོ་སྲུང་རྡོ་རྗེ་གཏུམ་པོ་མཆེད་གཉིས་ཡིན་པས། དེ་ལ་འཇིགས་དགོས་ 
པ་མ་ཡིན་གསུངས་ཏེ། ནང་དུ་ཕྱིན་པ་ལ་མེ་ཏོག་གི་སྐྱེད་མོས་ཚལ་གྱི་ལྗོངས་ལ། རབ་ 
མཛེས་ལྟ་ན་སྡུག་པའི་དྲི་ངད་ལྡན་པའི་ལྗོན་ཤིང་སྣ་ཚོགས་དང༌། བདུད་རྩིའི་རྫིང་བུ་ 
འཁྱིལ་བ། ལྗོན་ཤིང་ཐོག་ཏུ་བྱ་རིགས་སྣ་ཚོགས་སྙན་པའི་སྒྲ་སྐད་སྒྲོགས་པ། རྩི་ཐོག་ 
ཐམས་ཅད་སྨན་སྣ་ཚོགས་ཀྱི་འབྲས་བུ་དང་ལྡན་པ། བསིལ་དྲོད་སྙོམས་ཤིང་ཤིན་ཏུ་
སྐྱིད་པའི་ཁྲོད་ན་གཡག་དང་ར་ལུག་སོགས་སེམས་ཅན་དུ་མས་སྐྱེད་མོས་ཚལ་དེ་ལ་
254

༄༅། །ཟབ་གཏེར་ཆོས་ཀྱི་མཛོད་ཁང་།
ལོངས་སྤྱོད་པར་མཐོང་། ཤིན་ཏུ་སྐྱིད་པའི་སྣང་བ་ཤར་བས་དེ་ལ་དལ་ཅིག་བསྡད། བུ་ 
མོ་དེ་ལ་སེམས་ཅན་ལོངས་སྤྱོད་ཅན་འདི་རྣམས་ལས་ཅི་བསགས་པ་ཡིན་ཞུས་པས། 
སེམས་ཅན་འདི་རྣམས་པདྨའི་ཕོ་ཉ་སྤྲུལ་པའི་གཏེར་སྟོན་རྣམས་ལ་ཁྲག་གི་འབྲེལ་བ་ 
ཡོད་པའི་སེམས་ཅན་ཡིན། འདི་ནས་འཕོས་ཚེ་རིག་འཛིན་གྱི་གྲལ་དུ་འཁོད་ངེས་པ་ 
ཡིན་གསུངས། དེ་ནས་ཡང་ཕྱིན་པ་ལ། རིན་པོ་ཆེའི་ལྕགས་རི་ལྟ་བུའི་མུ་ཁྱུད་ཀྱིས་ 
བསྐོར་བ་ཤིན་ཏུ་མཐོ་བ་མུ་མེན་གྱི་རུ་བཞི་དང་། སྒོ་ཤིང་ཤེལ་ལས་བྱས་པ་ཞིག་གི་སྒོ་རུ་
ཕྱིན་ཏེ། སྒོའི་གཡས་གཡོན་དུ་མཁར་རྔ་ཆེན་པོ་གཉིས་བཏགས་ཏེ་ཧོར་སྒྲ་རང་གྲག་ཏུ། 
ཆོས་རྔ་ཆེན་པོའི་སྒྲ་ཡིས་ནི་སོགས། འབྲུག་སྐད་ལྟ་བུ་རང་གྲག་ཏུ་འབྱུང་ངོ༌། །སྒོ་དེ་ཡི་ 
ནང་དུ་ཕྱིན་ཚེ། གཡས་ཕྱོགས་སུ་མཆོད་རྟེན་དཀར་པོ་ཞིག་གི་རྩར། ཁྲི་མཐོ་བ་ཞིག་གི་ 
ཐོག་ཏུ་རྣལ་འབྱོར་གར་ཆས་ཅན་གཅིག་གི་ཕྱག་ན་ཌ་དྲིལ་ཐོགས་ཏེ། འཁོར་རང་འདྲ་ 
མང་པོས་དཀྱིལ་འཁོར་ཤིན་ཏུ་ཆེ་བ་ཞིག་བསྐོར། ཚོགས་ཀྱི་འཁོར་ལོ་གསུངས། 
གཡོན་ཕྱོགས་སུ་མཆོད་རྟེན་དམར་པོ་ཞག་གི་རྩ་རུ་ཁྲི་ཐོག་ཏུ། བུད་མེད་རུས་
རྒྱན་ཅན་དམར་པོ་ཕྱག་ན་ཌཱ་དྲིལ་ཐོགས་པ་འཁོར་རང་འདྲ་དུ་མས་བསྐོར་ཏེ། ཡང་གོང་
དུ་ཚེས་བཅུའི་ཚོགས་འཁོར་བྱེད་ལྟར་ཚོགས་འཁོར་གསུངས། བདག་གིས་ལམ་མཁན་
གྱི་བུ་མོ་ལ་འདི་རྣམས་སུ་ཞིག་ཡིན་ཞུས་པས། འདི་རྣམས་དཔའ་བོ་དང་དཔའ་མོ་
རྣམས་ཀྱིས་དུས་རྒྱུན་དུ་ཚེས་བཅུའི་ཚོགས་འཁོར་བྱེད་པ་ཡིན་གསུངས། དེ་དང་མཉམ་
དུ་དཔའ་མོ་རྣམས་ཀྱི་ཚོགས་གྲལ་ནས་བུད་མེད་རུས་རྒྱན་ཅན་གཅིག་གིས་བདག་ལ་
ཁྱེད་འདི་རུ་བཞུགས་པ་ཁམས་བདེ་ཟེར་ནས་གུས་པ་བྱས་སོ། །བདག་གི་ཁྱོད་སུ་ཞིག་
ཡིན། ངས་མི་ཤེས་སོ་ཞུས་ཚེ། བུད་མེད་དེ་ཡིས། ཀྱཻ་ཧོ་སྔར་ཐང་ལྷའི་མགུལ་དུ། གཡུ་
255

༄༅། །ཟངས་མདོག་དཔལ་རིའི་མཐོང་སྣང་སྐོར།
མཚོའི་འགྲམ་དུ། སོག་སྐོར་ནང་དུ་ཁྱེད་སོགས། བླ་མ་རས་པ་ཟླ་བ་རྒྱལ་མཚན་ཞེས་སུ་ 
གྲགས་ཚེ། ང་སོག་རྒྱུ་མགོན་རྡོར་གྱི་བུ་མོ་ལྷ་མཚོ་ཞེས། ཁྱོད་ལ་སྦྱིན་བདག་བྱས། རྗེས་ 
སུ་བཟུང་བ་དེ་ཡིན་པ་ཁྱེད་ཀྱིས་ཤེས་སམ་གསུངས། དེ་དང་མཉམ་དུ་བདག་ལ་སྔོན་ 
གནས་རྗེས་སུ་དྲན་པ་ཡིན་ངེས་པར་ཐག་ཆོད་པ་བྱུང་།
ཡང་ཡར་ཕྱིན་པས་གཞལ་ཡས་ཁང་གི་རྩ་རུ་ཐོན་པས་འདོད་སྣམ་ལ་འདོད་ཡོན་
གྱི་ལྷ་མོ་མང་པོའི་ལག་ན། མཆོད་རྫས་སྣ་ཚོགས་ཐོགས་ནས་གླུ་གར་རོལ་མོའི་སྒྲ་དང་ 
བཅས་དེ། མ་བཅོས་སྤྲོས་བྲལ་སོགས་ཀྱི་བསྟོད་པ་མཛད་པ་མཐོང་། གཞལ་ཡས་ཁང་ 
གི་ནང་སྒོའི་རུ་གཞི་གསེར་ལས་བྱས་པ་ལ། སྒོ་ཤིང་བྱུ་རུ་ལས་གྲུབ་པ་བརྩིག་པ་རྣམས་
ཟངས་ལས་གྲུབ་པའི་ཕོ་བྲང་སུམ་ཐོག་ལྟ་ན་སྡུག་པ་རིན་པོ་ཆེའི་རྒྱ་ཕིབས་དང་། ཕྱོགས་
བཞི་ན་ལྕོགས་བཞི་ལས་བཞིའི་མདོག་དང་མཐུན་པ། རིན་པོ་ཆེ་སྣ་ཚོགས་ཀྱི་དྲ་བ་དྲྭ་
ཕྱེད་དང་དྲིལ་བུ་གཡེར་ཁ་རྣམས་རླུང་གིས་བསྐྱོད་ཚེ། སྙན་པའི་སྒྲ་སྐད་སྣ་ཚོགས་གྲག་
པ་དེའི་སྟེང་གི་ནམ་མཁའ་ལ་འཇའ་འོད་ཀྱི་ཀློང་ན་ལྷ་མོ་མང་པོས་ལག་ན་མཆོད་རྫས་
སྣ་ཚོགས་དང་བདུད་རྩི་བུམ་པ་ཐོགས་ཏེ། ཕོ་བྲང་ལ་ཁྲུས་གསོལ། ཡང་མེ་ཏོག་སྣ་
ཚོགས་རབ་གནས་གཏོར་བ་སོགས་མཐོང༌། དེ་ཡི་སྒོ་འགྲམ་དུ་རྡོ་རྗེ་ཕག་མོ་རེད་སྙམ་
པའི་ཌཱཀྐི་དམར་མོ་གྲི་ཐོད་ཐོགས་པ་ཕག་ཞལ་གྱིས་མཚན་པ་ཁྲོ་མོའི་ཆས་ཀྱིས་བརྒྱན་ 
པར་མཐོང༌། བདག་གིས་མ་རྒྱུད་མཁའ་འགྲོ་ཡོངས་ཀྱི་རྗེ་མོ་ལགས། བུ་མོ་འདི་ང་ 
འབོད་དུ་འོངས་ཏེ་པདྨ་འོད་ཀྱི་ཕོ་བྲང་དུ་རྗེ་བཙུན་ཨོ་རྒྱན་ཆེན་པོའི་དྲུང་དུ་འགྲོ་བ་ཡིན་
པས་སྒོ་འདི་ཕྱེས་ཤིག་ཞུས་པས། ཅི་ཡང་མི་གསུང་བར་སྤྱན་གསུམ་ཁྲ་གྱི་ལེ་ནམ་ 
མཁའ་ལ་དལ་དུ་གཟིགས་ཚེ། སྐད་ཅིག་དེ་ལ་ནམ་མཁའ་ནས་འཇའ་སྤྲིན་གྱི་ཀློང་དུ་ལྷ་
256

༄༅། །ཟབ་གཏེར་ཆོས་ཀྱི་མཛོད་ཁང་།
སྐུ་མདོག་དཀར་པོ་སྐུ་སྨད་སྤྲིན་དུ་ནུབ་པ། ལོངས་སྤྱོད་རྫོགས་པའི་རྒྱན་གྱིས་བརྒྱན་པ། 
ཕྱག་ན་ཤེལ་བུམ་ཐོགས་པ་ཞིག་བྱུང་ནས་བདག་ལ་ཁྲུས་བྱས་སོ། །
བདག་གིས་ཡིག་བརྒྱ་བརྗོད་པས་ལུས་བཀྲུས་པས་ལུས་དག་ནས་དཀར་པོར་ 
གྱུར་སྣང་ཡང་ཤར། ཡང་ཌཱཀྐི་དེ་ཡིས་ཕྱག་གི་གྲི་གུག་གིས་སྒོ་ལ་བརྡ་ལྟ་བུར་ཐག་ཐག་ 
བྱས་ཚེ། མཁའ་འགྲོ་གཉིས་བྱུང་ནས་སྒོ་གཉིས་དེ་ཕྱེས་སོ། །དེ་ཡི་ནང་དུ་ཕྱིན་པ་ལ། 
གཞལ་ཡས་ཁང་གི་དབུས་སུ་སེང་ཁྲི་པདྨ་ཉི་ཟླའི་གདན་ལ་རྗེ་བཙུན་ཨོ་རྒྱན་ཆེན་པོ་སྐུ་ 
མདོག་དཀར་དམར་གཟི་འོད་འབར་བ་ཁྲོ་འཛུམ་ཅན་རྒྱན་གོས་ཐམས་ཅད་ཟ་ཧོར་མ་
མངོན་སུམ་ཇི་ལྟ་བ་བཞིན་དུ་མཇལ། གཡས་གྲལ་དུ་རས་པ་གཟན་དཀར་ཅན་གྱི་ 
ཚོགས་དང༌། གཡོན་གྲལ་དུ་པཎྜི་ཏ་ཡི་ཚོགས་དུ་མས་ཆོས་ཀྱི་བགྲོ་གླེང་མཛད་ང པར་ 
མཐོང་ངོ༌། །གུ་རུས་མདུན་ངོས་གཡས་གཡོན་དུ་བུད་མེད་མཁའ་འགྲོའི་ཆ་བྱད་ཅན་
གཉིས་གཡས་ཕྱོགས་དེས་ཕྱག་ན་པདྨ་དམར་མོ་ཞིག་བསྣམས་པ། གཡོན་ཕྱོགས་དེས་ 
ཕྱག་ན་དཔལ་བེའུ་དམར་མོ་བྱེ་རུ་ལྟ་བུ་ཞིག་ལ་དར་དཀར་བཏགས་པ་ཞིག་བསྣམས་ 
པ༑ བདག་གིས་གཙོ་འཁོར་ཐམས་ཅད་ལ་གུས་པས་ཕྱག་འཚལ་ཏེ་གུ་རུའི་དྲུང་དུ་ 
བསྡད་ཚེ། གུ་རུའི་ཞལ་ནས་ཛ་ཧཱུྃ་གསུངས་ཚེ། ཌཱཀྐི་དམར་མོ་གྲི་ཐོད་ཐོགས་པ་གཉིས་ 
བྱུང་སྟེ་གྲོ་གར་འཁྲབས་པས་སྐད་ཅིག་གིས། གུ་རུའི་མདུན་དུ་དཀྱིལ་འཁོར་ཆེན་པོ་
ཞིག་གི་ཐོག་ཏུ་ཚོགས་ཀྱི་འཁོར་ལོ་བཟའ་བཏུང་གི་རིགས་སྣ་ཚོགས་བཤམས་ཏེ། གཙོ་ 
འཁོར་ཐམས་ཅད་ཀྱིས་ཚོགས་འཁོར་གསུངས་སོ། །དཀྱིལ་འཁོར་ཐོག་ཏུ་བམ་རོ་ཞིག་
ཡོད་པ་དེ་ཌཱཀྐི་དེ་གཉིས་ཀྱིས་དུམ་བུར་གཏུབས་ནས་ཚོགས་རྫས་དུ་མ་དང་ཁྲག་ཐོད་པ་ 
གང་སྙིང་དང་བཅས་ཏེ་སློབ་དཔོན་ལ་དྲངས་སོ། །
257

༄༅། །ཟངས་མདོག་དཔལ་རིའི་མཐོང་སྣང་སྐོར།
དེ་ནས་འཁོར་ཚོགས་ཐམས་ཅད་ལ་དྲངས། བདག་ལ་ཚོགས་རྫས་སྣ་ཚོགས་དང་ 
ཁྲག་ཐིགས་པ་གསུམ། བམ་རོའི་མིག་འབྲུ་གཅིག་ཕུལ། གཙོ་འཁོར་ཐམས་ཅད་ཚོགས་ 
ལ་རོལ། དཀྱིལ་འཁོར་མཐའ་རུ་ཞིང་ལྤགས་ཀྱི་ཐོག་ཏུ་ལྷག་མ་སྤུངས་ཏེ། སློབ་དཔོན་ 
གྱི་ཞལ་ནས་ཛ་ཧཱུྃ་གསུང་ཚེ། ནམ་མཁའ་ནས་ལྷག་མགྲོན་རེད་བསམ་པའི་མགོ་བརྙན་ 
སྣ་ཚོགས་ཅན་ལག་ན་ཐོད་པ་ཐོགས་པ། རུས་རྒྱན་ཅན་མང་པོ་བྱུང་ནས་ལྷག་མ་དེ་ལ་ 
རོལ་མཐར་མཁའ་ལ་གཤེགས་སོ། །ཡང་སྔར་གྱི་ལམ་མཁན་གྱི་བུ་མོས། ནས་འབྲུ་ 
བདུན་བདག་ལ་གཏད་ནས་མཎྜལ་ཕུལ་གསུངས། བུ་མོ་དེས་དབྱངས་མགུར་ལྟ་བུས་
མཎྜལ་གསུངས། བདག་གིས་དེ་དང་མཉམ་དུ་ནས་འབྲུ་བདུན་དེ་རྒྱལ་སྲིད་སྣ་བདུན་དུ་ 
སྤྲུལ་ནས་ཕུལ་ལོ། །དེ་ནས་སློབ་དཔོན་ཆེན་པོའི་ཞལ་ནས་བདག་ལ། ཨཱཿཧོཿརྒྱལ་ 
མཆོག་བྱིན་རླབས་སྐྱེས་བུ་རིག་པ་འཛིན། །ང་ཡི་བུ་འབངས་ཕོ་ཉ་སྙིང་གི་བུ། །གངས་ 
ཅན་ལྗོངས་འདིར་འགྲོ་བའི་དོན་ལ་བསྐུལ། །དབང་བསྐུར་བྱིན་རླབས་དགོངས་པའི་ 
དུས་ལ་བབས། །ཨ་མ་ཡེ་ཤེས་མཚོ་རྒྱལ་འབོས་སུ་བཏང༌། །ད་ནི་དབང་བསྐུར་བྱིན་ 
རླབས་དངོས་གྲུབ་སྩོལ། །
ཞེས་གསུངས་ནས་གཡས་ཕྱོགས་མཁའ་འགྲོའི་ཕྱག་གི་མེ་ཏོག་དམར་པོ་དེའི་ཟེའུ་
འབྲུ་ཐུགས་རྗེ་ཆེན་པོའི་དཀྱིལ་འཁོར་དང༌། འདབ་མ་རྣམས་དབང་ཆེན་རྟ་མགྲིན་གྱི་ 
དཀྱིལ་འཁོར་དུ་སྤྲུལ་ནས་མ་རྒྱུད་མཁའ་འགྲོའི་དབང་རྣམས་བསྐུར། གཡོན་ཕྱོགས་ 
མཁའ་འགྲོའི་དཔལ་བེའུ་ཁུག་དགུ་པ་སྟེ་ཆེ་མཆོག་དཔལ་དགུའི་དཀྱིལ་འཁོར་དུ་སྤྲུལ་
ནས། བདེ་གཤེགས་ཡོངས་རྫོགས་ཀྱི་དབང་བསྐུར། ཡང་ཕྱག་མཚན་གསེར་གྱི་རྡོ་རྗེ་ 
རྩེ་ལྔ་པ་ཞིག་ལ་དར་སྣ་ལྔ་བཏགས་ནས་བདེར་གཤེགས་དགོངས་འདུས་ཀྱི་དཀྱིལ་འཁོར་
258

༄༅། །ཟབ་གཏེར་ཆོས་ཀྱི་མཛོད་ཁང་།
དུ་སྤྲུལ་ནས་དབང་བཞིའི་ཆུ་བོ་གཅིག་ཏུ་དྲིལ་བ་བསྐུར། སློབ་དཔོན་གྱི་ཞལ་ནས། 
ལམ་མཁན་གྱི་བུ་མོ་ལ། བུ་འདི་ལ་སྟེང་དང་བར་ཁང་ཞིང་ཁམས་དང༌། ཕྱོགས་སོགས་ 
ཀྱི་ལྷ་རྣམས་སྟོན་ཅིག་གསུངས། དེ་ནས་ཤེལ་གྱི་སྒྲོལ་སྐས་རིང་པོར་འཛེགས་ནས་བར་ 
ཁང་དུ་ཕྱིན་པ་ལ། རིན་པོ་ཆེ་སྣ་ཚོགས་ལས་གྲུབ་པའི་གཞལ་ཡས་ཁང་ཡངས་ཤིང་རྒྱ་ 
ཆེ་བའི་ཀློང་དུ། མ་ཆགས་པདྨ་དམར་པོའི་དབུས་སུ། ཐུགས་རྗེ་ཆེན་པོ་སྐུ་མདོག་དམར་ 
པོ་ཞལ་གཅིག་ཕྱག་བཞི་ལོངས་སྐུའི་ཆས་ཀྱིས་བརྒྱན་པ། འཁོར་ལོངས་སྐུའི་ལྷ་ཚོགས་ 
རྣམས་ཀྱིས་བསྐོར་བར་མཇལ། ལོངས་སྐུ་སྒྱུ་འཕྲུལ་དྲ་བའི་དབང་ཡང་ཐོབ། ཡང་མུ་ 
མེན་ལྟ་བུའི་སྐས་རིང་པོར་བགྲོད་ནས་སྟེང་ཁང་དུ་ཕྱིན་པ་ལ། འཇའ་འོད་ཀྱི་གུར་ཁྱིམ་
རིམ་པ་གསུམ་གྱི་ཀློང་དུ། ཆོས་སྐུ་ཀུན་ཏུ་བཟང་པོ་སྐུ་མདོག་མཐིང་ག་གཅེར་བུ་མཉམ་ 
བཞག་གི་ཕྱག་རྒྱ་མཛད་པ་ལ། འཁོར་ནི་གཅེར་བུ་མཉམ་བཞག་གཙོ་བོ་དང་མཐུན་པ་ 
ལ༑ ཤར་དཀར། ལྷོ་སེར། ནུབ་དམར། བྱང་ལྗང་། ཀུན་གྱི་ཞལ་གཙོ་བོ་ལ་ཕྱོགས་ནས་ 
འཇའ་དང་འོད་ཕུང་གི་ཀློང་ན་དཔག་མེད་བཞུགས་པར་མཇལ། ཆོས་སྐུའི་སྟོན་པའི་ 
ཐུགས་ཀློང་དུ་དགོངས་པ་བསྲེས་ཚེ་ཆོས་སྐུ་འཕོ་འགྱུར་མེད་པའི་དགོངས་པ་ཡང་བདག་
གི་རྒྱུད་ལ་དབང་འབྱོར་སྣང་ཙམ་ཡང་བྱུང་།
ཡང་ཕོ་བྲང་དེའི་ཐོག་ནས་བལྟས་ཚེ། མཐའ་ནས་བྲག་རི་དམར་པོ་ཟངས་མ་ལྟ་
བུའི་རྔམ་བརྗིད་ཆགས་པས་མཐའ་ནས་ལྕགས་རི་ལྟ་བུས་བསྐོར་བ། ཕྱོགས་སོགས་ཀྱི་
བྲག་ངོས་ལ་རིན་པོ་ཆེ་ལྟ་བུའི་ཕོ་བྲང་དུ་མ་དང་ཕུག་པ་དུ་མའི་ནང་དུ། རྣལ་འབྱོར་ཧེ་རུ་ 
ཀ་ཡི་ཆ་བྱད་ཅན་མང་པོ་མཐོང༌། ལམ་མཁན་གྱི་བུ་མོ་དེ་ཡི་ཞལ་ནས། ཕྱོགས་སོགས་ 
ཀྱི་ཕོ་བྲང་འདི་ནས་སྤྲུལ་པའི་གུ་རུ་ཐོད་ཕྲེང་སྡེ་ལྔ་དང༌། ཕུག་པ་རྣམས་ལ་རྒྱ་གར་གྱི་
259

༄༅། །ཟངས་མདོག་དཔལ་རིའི་མཐོང་སྣང་སྐོར།
གྲུབ་ཆེན་བརྒྱད་ཅུའི་བཞུགས་གནས་ཡིན་གསུངས། བདག་གིས་འདི་རྣམས་མཇལ་དུ་ 
འགྲོ་བ་ལ་ཐབས་ཤིག་ཡོད་དམ་ཞུས་པས། ངའི་ན་བཟའི་སླེབ་མོ་ལ་འཇུས་ཤིག་གསུངས་ 
ནས་སྐད་ཅིག་གིས་བྲག་ངོས་དེ་ལ་ཕྱིན་པས། གུ་རུ་ཐོད་ཕྲེང་སྡེ་ལྔ་དང་མཇལ། ཀུན་ 
ཀྱང་སྐུ་མདོག་དཀར་སེར་དམར་ལྗང་མཐིང་ག་ཧེ་རུ་ཀ་ཡི་ཆ་བྱད་ཅན། ཕྱག་ན་ཌཱ་དྲིལ་
ཐོགས་ཏེ་འཁོར་ཌཱཀྐིའི་ཚོགས་ཀྱིས་བསྐོར་བར་འཇལ། སྐུ་གསུང་ཐུགས་ཡོན་ཏན་ཕྲིན་ 
ལས་ལྔའི་དབང་གདམས་པ་སྣ་རེ་ཐོབ། སྒྲུབ་ཕུག་རྣམས་སུ་གྲུབ་ཆེན་ཐམས་ཅད།
འཇམ་དཔལ་ས་ར་ཧ་སྐུ་མདོག་སྨུག་ནག་བམ་རོའི་ཁྲི་ལ་བཞུགས་པ་དང་མཇལ། 
བདག་གིས་རྒྱལ་བའི་དབང་པོ་ལགས་བདག་ལ་གདམས་ངག་ཅིག་གསུང་བར་ཞུ་ཞེས་ 
ཞུས་པས། རྡོ་རྗེ་སྙིང་གར་གཏད་ནས་དོན་རྡོ་རྗེ་ཕྲེང་བའི་གདམས་པ་གནང་ངོ་། ། 
ཡང་བྲག་སྟེང་རྒྱ་ཆེ་བ་མེ་ཏོག་དམར་པོ་སྨན་གྱི་དྲི་ངད་ལྡན་པའི་དབུས་ན། བཻ་རོ་ 
ཙ་ན་རེད་སྙམ་པའི་པཎྜི་ཏ་ཡི་ཆ་བྱད་ཅན་ཕྱག་གཉིས་ངལ་བསོའི་ཕྱག་རྒྱ་བྱས་ནས་ནམ་
མཁའ་ལ་ཁྲ་གྱི་ལེར་གཟིགས་སོ། །བདག་གིས་གྲུབ་པའི་དབང་ཕྱུག་ཆེན་པོ་ལགས། 
བདག་ ལ་གདམས་ངག་ཚིག་ཉུང་ལ་དོན་འདུས་པ་ཞིག་བསྟན་དུ་གསོལ་ཞུས་ཚེ། སྡིགས་ 
མཛུབ་མཁའ་ལ་གཏད་ནས་རྫོགས་ཆེན་སྡེ་གསུམ་གྱི་དགོངས་པ་གནད་གཅིག་ཏུ་དྲིལ་ 
བའི། བཻ་རོ་འདྲ་འབག་བསྒོམ་མེད་རང་གྲོལ་གནང་། དེ་ནས་བྲག་རིའི་རྩེ་ནས་ནུབ་ 
ཕྱོགས་སུ་བལྟས་ཚེ། དཔག་ཚད་མང་པོའི་ཕ་རོལ་ན། དུད་སྤྲིན་དང་སྤྲིན་དམར་ 
འཁྲིགས་པའི་ཀློང་སྟེང་གི་ནམ་མཁའ་ཆར་སྤྲིན་ལྟ་བུར་ཤིན་ཏུ་འཁྲིགས་པའི་ཀློང་ན། 
འབྲུག་སྒྲ་སྒྲོགས་པ་གློག་ཞགས་འཁྱིལ་བ་དུད་སྤྲིན་གྱི་ཀློང་དུ་མེ་ཡི་ཚོམ་བུ་དམར་ཐར་
ཐར་འཕྲོ་བ། མཐའ་ན་དམར་ནག་རཀྟ་ལྟ་བུའི་མཚོ་ཆེན་རྦ་ཀློང་འཁྲུགས་པས་འུར་འུར་
260

༄༅། །ཟབ་གཏེར་ཆོས་ཀྱི་མཛོད་ཁང༌།
དང་ཆེམས་ཆེམ་གྱི་སྒྲ་སྒྲོགས་པ་དེའི་དབུས་སུ། བར་བར་དུ་ཕོ་བྲང་དམར་པོ་ཞིག་ 
མཐོང་ཙ་དང༌། རྔ་སྒྲ་དང་དུང་སྒྲ་སོགས་གོ་ཙམ་ཡང་བྱུང༌། བུ་མོ་དེ་ལ་ནུབ་ངོས་ཀྱི་ཤིན་ 
ཏུ་འཇིགས་པའི་ཡུལ་ཞིག་མཐོང་བ་དེ་གང་ཡིན་ཞུས་པས། དེ་ནུབ་ཕྱོགས་ཨོ་རྒྱན་གྱི་ 
ཡུལ་ཡིན་པས། བུ་འགྲོ་འདོད་པ་ཡིན་ནམ་གསུངས་ཏེ། བདག་ཤིན་ཏུ་འཇིགས་སྔངས་ 
ཆེ་བས་འགྲོ་མ་ཕོད་ཁ་ཕྱིར་འཁོར་སྣང་ཙམ་ལ། སློབ་དཔོན་གྱི་དྲུང་དུ་ཐོན་འདུག །
ལམ་མཁན་གྱི་བུ་མོ་དེ་ཡིས། ཀྱེ་ཧོ་དཔལ་རིའི་བཀོད་པ་ཐམས་ཅད་མཇལ་
ཟིན་པ་ཡིན་པས། ད་ཡར་ངོའི་ཚེས་བཅུའི་དཔལ་རིའི་རྩེ་འཆམ་འདི་ལ་མཇལ་ཚེ་རང་ 
གནས་སུ་འགྲོ་རན་པ་ཡིན་གསུངས་པས། བདག་འགྲོ་དགོས་པ་དེར་སེམས་ཕམ་ནས་ 
འདི་རུ་སྡོད་མི་ཆོག་པ་ཅི་ཡིན་བསམ་ནས། གདོང་མཆི་མས་གཡོགས་ཏེ་གློ་འབུར་ལྟ་བུ་
ཞིག་ལ་བརྟེན་དེ་ཡོད་ལ། ལམ་མཁན་གྱི་བུ་མོས་བུ་ཡར་ནམ་མཁའ་ལ་ལྟོས་ཤིག་
གསུངས་ཡར་བལྟས་ཚེ་ནམ་མཁའ་ས་གཞི་བར་སྣང་ཐམས་ཅད་འཇའ་ཚོན་སྣ་ཚོགས་
ཟ་འོག་ཁ་ཕྱེས་པ་ལྟ་བུ་འདུག་པ་ལ་ཕྱོགས་བཞི་མཚམས་བརྒྱད་ནས། དྲིལ་བུ་གཡེར་ཁ་
པི་ཝཾ་གླིང་བུ་རྔ་དུང་རོལ་མོའི་སྒྲ་སྣ་ཚོགས་གྲགས། ཡང་ནམ་མཁའ་ནས་བཾ་ཧ་རི་ནི་ས་
མ་མ་གུ་ཧྱ་ཛྙཱ་ན་སིདྡྷི་ཧཱུྃ་ཧཱུྃ། ཞེས་སྒྲ་གྲགས་ཚེ་དེ་དང་མཉམ་དུ་ཕྱོགས་བཞི་ནས་ཌཱཀྐི་
དཀར་སེར་དམར་ལྗང་ཞལ་བཅུ་གཅིག་ཕྱག་གཉིས་གྲི་ཐོད་ཐོགས་པ། རུས་རྒྱན་གཡེར་ 
ཁས་བརྒྱན་པ་མང་པོ་བར་སྣང་ལ་བྱོན་པས་གར་འཆམ་སྣ་ཚོགས་པ་དེ་ནས་རིམ་པ་ 
བཞིན་དུ། སྔགས་པ་ཕུར་ཐོགས་དང་ཌཱཀྐི་སྡེ་བཞི་ཁྲོ་ཚོགས་མང་པོ་དང་། གུ་རུ་ཐུབ་ 
དྲུགརྒྱ་བོད་ཀྱི་རིག་འཛིན་ཐོད་ཕྲེང་སྡེ་ལྔ། རྗེ་འབངས་ཉེར་ལྔ། གངས་དཀར་གུ་རུ་ 
མཚན་བརྒྱད་སོགས། གྲུབ་ཆེན་བརྒྱད་ཅུ། རིག་འཛིན་རྣམ་བཞི་སོགས། ནམ་མཁའ་
261

༄༅། །ཟངས་མདོག་དཔལ་རིའི་མཐོང་སྣང་སྐོར།
ས་གཞི་བར་སྣང་རྣམས་སུ་འདོད་ཡོན་གྱི་ལྷ་མོ་དཔག་མེད་དང༌། ཆོས་སྐྱོང་ཕོ་རྒྱུད་མོ་ 
རྒྱུད་ཀྱི་ཚོགས་དང་བཅས་ཏེ་གར་འཆམ་སྣ་ཚོགས་མཛད་ནས་མཁའ་ལ་གཤེགས་སོ། ། 
དེ་ནས་ལམ་མཁན་གྱི་བུ་མོ་དེ་ཡིས་སློབ་དཔོན་གྱི་དྲུང་དུ་འགྲོ་གསུངས།ཕོ་
བྲང་ནང་དུ་ཕྱིན་ཚེ། སློབ་དཔོན་ཆེན་པོ་པདྨ་འབྱུང་གནས་ཀྱི་ཞལ་ནས། བུ་ཁྱོད་རང་ 
གནས་སུ་འགྲོ་རན་པས། བུ་མོ་ཁྱོད་ཀྱིས་ལམ་མཁན་གྱིས་ཤིག་གསུངས་ནས་སྤྱན་
གཉིས་སྐར་ཆེན་ཤར་བ་ལྟར་ཁྲ་གྱི་ལེར་མཁའ་ལ་གཟིགས་སོ། །བདག་ནི་འོང་དགོས་ 
པ་ལ་ཡིད་ཤིན་ཏུ་ཕམ་ཞིང་སྐྱོ་ནས། པུས་བཙུགས་ཐལ་མོ་སྦྱར་ཏེ། སངས་རྒྱས་ཀུན་ 
འདུས་རྒྱལ་སྲས་པད་འབྱུང་ལགས། བློ་དམན་བུ་འབངས་བདག་ལ་བརྩེ་བས་གཟིགས། 
བདག་ནི་ཕྱིར་ལོག་མི་བྱེད་གནས་འདི་རུ། རྗེ་བཙུན་ཁྱེད་ཀྱིས་རྗེས་སུ་འཛིན་པར་ཞུ་
ཞེས་ཞུས་ཚེ།
སློབ་དཔོན་གྱི་ཞལ་ནས། བུ་ཁྱོད་ལུས་སེམས་བྲལ་ནས་འདི་རུ་ཕྱིན་པ་ཡིན་ 
པས། མི་འགྲོ་བའི་ཐབས་མི་འོང༌། སྔོན་གྱི་ལས་སྨོན་དང་རྩ་ཁམས་དྭངས་པ་བག་
ཆགས་ཅུང་ཟད་སྲབ་པའི་སྟོབས་ཀྱིས་གནས་འདི་རུ་བགྲོད་ནས་ང་དང་མཇལ་བ་ཡིན། 
སྔོན་པདྨ་བཀོད་དུ་བསྐུལ་ཡང་འགྲོ་དོན་མཐར་མ་ཕྱིན་ཡང་བར་སྐབས་འབྲུག་ཡུལ་དུ་ 
མངགས་ཀྱང༌། འགྲོ་དོན་འབྲིང་ཙམ་ལས་མཐར་མ་ཕྱིན། བྱང་གནམ་མཚོའི་འགྲམ་དུ་ 
སོག་སྐོར་ནང་དུ་བསྐུལ་ཡང་འགྲོ་དོན་འབྲིང་ཙམ་ལས་མཐར་ཕྱིན་པ་མ་བྱུང༌། ད་རེས་ 
འདི་ལ་མདོ་ཁམས་བྱང་ཤར་མཚམས་སུ་བསྐུལ་བ་ཡིན་པས། ཟབ་མོའི་གཏེར་ཁ་ 
གསུམ་དང༌། གནས་སྒོ་གསུམ་ལ་དབང་འབྱོར། དབང་དང་བྱིན་རླབས་གདམས་པ་ 
གནང་ཟིན་པ་ཡིན་པས། ད་ལྟ་བཞུགས་ལ་འགྲོ་དོན་གྱིས་གསུངས།
262

༄༅། །ཟབ་གཏེར་ཆོས་ཀྱི་མཛོད་ཁང་།
བདག་གིས། ཀྱེ་བླ་མ་རྗེ་བཙུན་ཆེན་པོ་ལགས། སྤྱིར་སེམས་ཅན་གྱི་འགྲོ་དོན་ 
ཐ་བདག་ལྟ་བུ་ལ་ཅི་མོས། ཁྱད་པར་སྙིགས་མའི་ལས་ངན་རྣམས་དང་དགོས་སུ་གངས་ 
ཅན་གྱི་སེམས་ཅན་དམུ་རྒོད་རྣམས་ནི་འབངས་ཐ་བདག་ལྟ་བུས་མི་དགོས་རྗེ་བཙུན་ 
ཁྱེད་དངོས་སུ་འབྱོན་ཡང༌། འདུལ་དཀའ་བ་མཁྱེན་བཞིན་དུ་སྨོས་ཅི་དགོས། དེང་སང་ 
གི་དུས་ན་ཟོག་པོ་རྣམས་ནི་གཙུག་ཏུ་བསྐུར། ཀུན་གྱིས་བློ་གཏད་ཡིད་ཆེས་བྱེད། དྲང་ 
སྲོང་རྣམས་ནི་ཟོག་པོར་རློམ། ཡིད་ཆེས་བློ་གཏད་ཐུབ་པ་ཉུང༌། འགྲོ་དོན་འབྱུང་བ་ཤིན་ 
ཏུ་དཀའ། ལ་ལས་གཤེ་ཤིང་ལ་ལས་བཀུར། ལ་ལས་ཕྲག་དོག་རུ་ཟ་བྱེད་ཕྱི་ནང་གསང་ 
བའི་རྟགས་ཚར་འཛོམས་ནས་གྲུབ་རྟགས་སྣ་རེ་བསྟན་པ་ཡང༌། ཐེའུ་རང་རྒྱལ་པོས་ 
བསླུས་པ་ཟེར་ཡིད་མི་ཆེས་ཤིང་བློ་མི་གཏོད། དེ་འདྲའི་འགྲོ་བ་དམུ་རྒོད་ལ། །འགྲོ་དོན་ 
ཕྲན་བུ་ཅི་ཕྱིར་འབྱུང༌། །བརྩེ་བ་ཆེན་པོས་རྗེས་དགོངས་ལ། །བཀའ་ཡིས་གནང་བ་ 
མཛད་དུ་གསོལ། །ཞེས་ཞུས་ཚེ།
ལམ་མཁན་གྱི་བུ་མོ་མཚོ་རྒྱལ་གྱི་ཞལ་ནས། ཀྱེེ་ཧོ་གསོན་དང་ང་ཡི་བུ་གཅེས་ 
ཁྱོད། །སྙིགས་མའི་སེམས་ཅན་ལས་ངན་དམུ་རྒོད་རྣམས། །གདུལ་བྱ་འདུལ་དཀའ་ 
མདོ་སྔགས་ལུང་ལས་གསུངས། །བསྐལ་པ་བཟང་པོའི་སངས་རྒྱས་སྟོང་རྩ་དང༌། །པད་ 
འབྱུང་རྗེ་འབངས་ཉེར་ལྔ་གྲུབ་བརྒྱ་སོགས། །སྟོན་པ་རྡོ་རྗེ་འཆང་གི་ཐུགས་ལས་སྤྲུལ། ། 
རྒྱལ་བ་དེ་ལ་འགྲོ་བའི་དོན་ལས་མེད། །ཁམས་གསུམ་འཁོར་བའི་སེམས་ཅན་མ་ 
སྟོངས་པར། །དེ་སྲིད་འགྲོ་བའི་དོན་མཛད་ཞལ་གྱིས་བཞེས། །སྐྱོ་ངལ་མེད་པའི་འགྲོ་ 
དོན་རླབས་པོ་ཆེ། །གང་འདུལ་ཐབས་ཀྱིས་དེ་སྲིད་འགྲོ་བ་འདུལ། །སྤྲུལ་དང་ཡང་སྤྲུལ་ 
ཉང་སྤྲུལ་བསམ་མི་ཁྱབ། །རེས་འགའ་གཏེར་ཆེན་རེས་འགའ་གཏེར་ཆུང་དང༌། །རེས་
263

༄༅། །ཟངས་མདོག་དཔལ་རིའི་མཐོང་སྣང་སྐོར།
འགའ་གཏེར་ཕྲན་རེས་འགའ་སྔགས་པ་དང༌། །རེས་འགའ་བྱ་བྲལ་གྲུབ་ཐོབ་དགེ་ 
བཤེས་དང་། །དགེ་སློང་དགེ་ཚུལ་བཙུན་པ་སྨད་ཚོང་སོགས། རྒྱལ་བློན་དམག་དཔོན་ 
ཉམ་ཆུང་སྦས་ཚུལ་འཆང༌། །ཆ་ལུགས་མ་ངེས་གང་ལ་གང་འདུལ་དུ། །སྣ་ཚོགས་ཐབས་ 
ཀྱིས་འགྲོ་དོན་རྒྱུན་ཆད་མེད། །ཁམས་གསུམ་འཁོར་བའི་སེམས་ཅན་མ་སྟོངས་པར། ། 
དུས་གསུམ་རྒྱལ་བའི་འགྲོ་དོན་ག་ལ་རྫོགས། །བུ་འབངས་ཁྱོད་ཅག་རྣམས་ལ་སྨོས་ཅི་ 
དགོས། །སེམས་རྒྱ་མ་ཆུང་སེམས་ནི་ཤུགས་ཡངས་བསྐྱེད། །སྙིང་རུས་སྡུག་སྲན་གྱིས་ 
ལ་སྐྱོ་ངལ་སྤོངས། །སངས་རྒྱས་ཀུན་འདུས་པདྨ་ཐོད་ཕྲེང་ལ། །ཉིན་མཚན་དུས་དྲུག་ 
རྣམས་སུ་གསོལ་བ་ཐོབ། །ཨ་མ་ང་ཡིས་ལུས་དང་གྲིབ་་བཞིན་སྐྱོང༌། །ཟབ་མོའི་གཏེར་ 
ཁ་གསུམ་ལ་དབང་ཡང་འབྱོར། །ཁྱོད་ཀྱི་ས་གཏེར་ཁམས་དབུས་གཉིས་ན་ཡོད། །འགྲོ་ 
བ་ཡིད་ཆེས་སྐྱེ་ཕྱིར་རེས་འགའ་བཏོན། །དོན་དམ་གཏེར་གྱིས་འགྲོ་བ་འདུལ་བར་བྱ། ། 
ཉེ་རྒྱུད་ཁོ་མོ་བདག་དང་པད་འབྱུང་ལས། །དགོས་པའི་དུས་བབ་ནམ་ཡང་དྲན་ཡང་ 
ཆོག །དངོས་དང་ཉམས་དང་རྨི་ལམ་འོད་གསལ་ངང༌། །བྱིན་རླབས་དབང་བསྐུར་ 
གདམས་པ་ཡང་ཡང་གནང༌། །དུས་ནི་ལོ་རེ་བཞིན་དུ་མར་མར་འགྲིབ། །འགྲོ་བའི་རྒྱུད་ 
ཀྱི་ཉོན་མོངས་ཇེ་ཆེར་འཕེལ། །འགྲོ་དོན་རྒྱ་ཆེན་འབྱུང་བའི་ཕོ་ཉ་དཀོན། །སྣ་ཚོགས་ 
ཐབས་ཀྱིས་གང་ལ་གང་འདུལ་དུ། །ལ་ལ་རྒྱུ་འབྲས་ཟབ་མོ་སྟོན་ལ་འདུལ། ལན་རེ་ 
རྫ་ཁྲོད་གངས་ཁྲོད་དབེན་རི་འགྲིམས། །ལན་རེ་དྲག་སྒྲུབ་སྲེག་མནན་འཕང་གསུམ་ 
དང༌། །ལན་རེ་བརྟུལ་ཞུགས་ཐོ་བརྫིས་སྨྱོ་ཚུལ་འཆང༌། །སེམས་ཅན་སྣ་ཚོགས་ཁམས་ 
ལ་བསྟུན་ནས་ཀྱང་། །གང་འདུལ་ཐབས་ཀྱིས་འགྲོ་དོན་དེ་བཞིན་མཛོད། ། 
ཅེས་གསུངས་ནས། ཕྱག་གཡས་པའི་སོར་མོ་ལྔ་མཁའ་འགྲོ་སྡེ་ལྔ་དང༌། གཡོན་
264

༄༅། །ཟབ་གཏེར་ཆོས་ཀྱི་མཛོད་ཁང༌།
པའི་སོར་མོ་ལྔ་ཁྲོས་མ་སྡེ་ལྔ་རུ་སྤྲུལ་ནས། མ་རྒྱུད་མཁའ་འགྲོའི་དབང་རྣམས་རྫོགས་ 
པར་བསྐུར། དེ་ནས་སློབ་དཔོན་གྱི་ཞལ་ནས། ཀྱེ་ཧོ་ང་ནི་བླ་མ་ཡི་དམ་མཁའ་འགྲོ་ 
དང༌། །ཆོས་སྐྱོང་ཀུན་འདུས་ངོ་བོ་ང་ཉིད་ལ། །ཉིན་མཚན་རྒྱུན་དུ་གསོལ་བ་ལྷང་ལྷང་ 
ཐོབ། །དཀོར་ནོར་ལོངས་སྤྱོད་ཚོགས་དང་མཆོད་པ་གྱིས། །སྐད་ཅིག་མི་འབྲལ་བརྩེ་ 
བས་བུ་བཞིན་སྐྱོང༌། །ཨོ་རྒྱན་ང་དང་ཁོ་མོ་མཚོ་རྒྱལ་མས། །མ་ཡིས་བུ་ལ་གདུང་བཞིན་ 
འབྲལ་མེད་གཟིགས། །ང་ཡི་སྤྲུལ་པས་བོད་ཡུལ་ས་གཞི་གང་། །ལུང་པ་རེ་ལ་བྱང་ཆུབ་ 
སེམས་དཔའ་རེ། །དབེན་གནས་རེ་ལ་རྣལ་འབྱོར་རྟོགས་ལྡན་རེ། །ཁྱིམ་གནས་རེ་ལ་ 
མཆོག་ལྡན་དགེ་སློང་རེ། །ཡུལ་ཕྱོགས་རེ་ལ་ཟབ་མོའི་གཏེར་སྟོན་རེ། །དགོན་གནས་ 
རེ་ལ་སྤྲུལ་པའི་སྐུ་མཆོག་རེ། །བྱ་དང་རི་དྭགས་གཅན་གཟན་དུད་འགྲོ་སོགས། །ཀུན་ 
དང་རིགས་མཐུན་ང་ཡི་སྤྲུལ་པ་སྟེ། །ང་ཡི་སྤྲུལ་པ་བྱེ་བ་ཕྲག་བརྒྱ་འགྱེད། །གང་ལ་ 
གང་འདུལ་སྣ་ཚོགས་འགྲོ་བ་འདུལ། །བུ་ཁྱོད་གཅིག་པུས་འགྲོ་རྣམས་འདུལ་དཀའ་ 
དབེན། །འགྲོ་དོན་ཆེ་འབྲིང་ཆུང་གསུམ་ཐམས་ཅད་ལ། །ཆེ་བ་བླང་བྱ་ཆུང་བ་སྤང་བྱ་ 
ཡིན། ཐ་ན་སྲིན་བུ་གཅིག་གི་སྲོག་སྐྱོབ་ན། །དེ་ནི་ང་ཡི་སྤྲུལ་པའི་འགྲོ་དོན་ཡིན། །དུས་ 
སུ་བསྒྲུབ་བྱ་དང་ནི་སྤང་བྱ་ནི། །ལུང་བསྟན་ཁ་བྱང་བཞིན་དུ་སྤང་བླང་གྱིས། །རྒྱལ་བ་ང་ 
ལ་འགྲོ་བའི་དོན་ལས་མེད། །དེ་བཞིན་བུ་ཁྱོད་མ་སུན་བློ་བདེར་བཞུགས། །ནམ་ཞིག་ 
སྒྱུ་མའི་ཕུང་པོ་འདོར་བའི་ཚེ། །མཁའ་འགྲོ་སྡེ་བཞི་བུ་ཁྱོད་བསུ་མར་འབྱོན། །འོག་མིན་ 
མཁའ་སྤྱོད་པདྨ་དྲ་བའི་ཞིང༌། །མ་པང་བུ་འཇུག་བཞིན་དུ་འདི་རུ་ཕྱིན། །ཞེས་གསུངས་ 
ནས་ནམ་མཁའ་ལ་གཟིགས་སོ། །
ད་ནི་འགྲོའོ་བསམ་པའི་སྣང་བ་ལ། མགོན་པོ་ཕོ་རྒྱུད་དང་ལྷ་མོ་མོ་རྒྱུད་སོགས།
265

༄༅། །ཟངས་མདོག་དཔལ་རིའི་མཐོང་སྣང་སྐོར།
ཆོས་སྐྱོང་ཐམས་ཅད་ཀྱིས་སྐྱེལ་མ་བྱས་ཏེ། ལམ་མཁན་གྱི་བུ་མོ་དང་བཅས། སྔར་ 
བཞིན་ཕྱིར་བྱོན་ཏེ་སྔར་གྱི་བྲག་ལོག་ཐོག་ཏུ་བབས་ཏེ། བུ་མོ་དེ་ཡིས་བུ་ད་དུང་སྨོན་
ལམ་ཐོབ་གསུངས། བདག་གིས་སེམས་དགའ་སྐྱོ་བན་བུན་འདྲེས་ནས་གདོང་མཆི་མས་ 
གཡོགས་ཏེ། སྨོན་ལམ་འདི་ལྟར་བཏབ། ཨེ་མ་ཧོ། གནས་མཆོག་ལྷོ་ནུབ་ལྔ་ཡབ་ 
དཔལ་རི་ན། །རྒྱལ་ཀུན་ངོ་བོ་རྗེ་བཙུན་ཐོད་ཕྲེང་རྩལ། །རིག་འཛིན་དཔའ་བོ་མཁའ་ 
འགྲོ་ཆོས་སྐྱོང་བཅས། །སྨོན་ལམ་ཡོངས་སུ་འགྲུབ་པའི་དཔང་པོར་མཛོད། །རྒྱུད་དྲུག་ 
འཁོར་བར་འཁྱམས་པའི་འགྲོ་མང་ཁམས། །ཁྱད་པར་བདག་གི་གདུལ་བྱ་ཐུར་ བ་ 
ཡིས། །བདག་ལ་བཟང་ངན་ལས་ཀྱི་འབྲེལ་ཐོགས་ཀུན། ཡུན་རིང་མི་ཐོགས་གནས་ 
མཆོག་དམ་པ་འདིར། །མ་ལུས་བདག་གིས་འདྲེན་པའི་དེད་དཔོན་ཤོག ཅེས་དང༌། 
ཨེ་མ་ཧོཿརང་སྣང་རྣམ་དག་ཟངས་མདོག་དཔལ་རིའི་ཞིང༌། །རང་རིག་ངོ་བོ་ཨོ་རྒྱན་རྡོ་ 
རྗེ་འཆང༌། །བདེ་སྟོང་དབྱེར་མེད་མཁའ་འགྲོ་མཚོ་རྒྱལ་མར། །གསོལ་བ་འདེབས་སོ་ 
པདྨ་འོད་དུ་དྲོངས། །བསམ་པ་མྱུར་འགྲུབ་མཆོག་ཐུན་དངོས་གྲུབ་སྩོལ། །ཨོཾ་ཨཱཿཧཱུྃབཛྲ་ 
གུ་རུ་པདྨ་སིདྡྷི་ཧྰུྃ༔ ཞེས་གདུང་བ་དྲག་པོས་སྨོན་ལམ་བཏབ་བོ། །དེ་ནས་སེངྒེ་ལ་བཞོན་ 
ནས་ལམ་མཁན་གྱི་བུ་མོར་བཅས་སྔར་བཞིན་ཕྱིར་བྱོན་ཏེ། སྐད་ཅིག་གིས་ནམ་མཁའ་ 
ནས་ལྷང་ལྷང་བྲག་གི་རྩེ་རུ་ཕྱིན་པ་ཙམ་ལས། བུད་མེད་དེ་ནམ་མཁའ་ལ་འཇའ་ཡལ་བ་ 
བཞིན་དུ་དབྱིངས་སུ་ཡལ་ལོ། །དེ་དང་མཉམ་དུ་ཉམས་སད་དོ། །ཞེསདཔལ་རིར་བགྲོད་པའི་ 
དཀར་ཆག་ཆུང་བསྡུས་འདི་ཉིད། བཞག་ལྷང་ལྷང་ནོར་བུའི་ཡང་རྩེ། སྤྲོས་བྲལ་ཉི་ཟླ་ཀུན་མཛེས་ཀྱི་བསྒྲུབ་གནས། ཨོ་རྒྱན་ 
གསངབ་ཕུག་ཏུ་བསྒྲུབ་པ་སྙིང་པོ་ལགཞོལ་བའིསྐབས་སུ། གྲུབ་ཆེན་རིན་པོ་ཆེའི་སློབ་འབངས་ཡོངས་ཀྱིཡང་ཐ། གཏེརམིང་ 
འཛིན་པ་པདྨ་དྲི་མེད་ཀྱི་ཉམས་སྣང་ལ་ཤར་ཚུལ་འདི་ཡང་། ལོ་མང་བར་དུ་མ་བྲིས་ཀྱང་། མཐར་རང་སློབ་དམཔ་གཉིས་ཀྱིས་ 
བསྐུལ་ངོར་ཤར་མར་བྲིསཔ་དགེའོ། །
266

༄༅། །ཟབ་གཏེར་ཆོས་ཀྱི་མཛོད་ཁང་།
༄༅། །མཚོ་སྐྱེས་ཕྲིན་ལས་རྒྱས་པའི་སྨོན་ལམ་བཀྲ་ཤིས་འཁྱིལ་པའི་སྒྲ 
དབྱངས་ཞེས་བྱ་བ་བཞུགས་སོ། །
ན་མོ་ཤྲཱི་པདྨ་བཛྲ་ཡེ། །པདྨའི་འབྱུང་གནས་ཆེན་པོར་སོར་རྟོག་གི །ཡེ་ཤེས་དབང་འབྱོར་ 
སྐྱེ་བའི་རོལ་གར་གྱིས། །རྡོ་རྗེའི་རྣམ་ཐར་འཛམ་གླིང་ཁྱབ་སྟོན་པ། །རྔ་ཡབ་གླིང་པའི་ 
ཕྲིན་ལས་འབར་གྱུར་ཅིག །གྲངས་མེད་རྡོ་རྗེ་འཆང་དབང་དགོངས་པའི་མཐིལ། །འཕགས་ 
ཡུལ་གྲུབ་བརྙེས་བྱེ་བའི་ཞལ་གྱི་བཅུད། །མི་ཟད་བྱིན་རླབས་ཆུ་བོའི་རྒྱུན་འཁྱིལ་བ། ། 
མཚོ་སྐྱེས་རྒྱལ་བའི་རིང་ལུགས་རྒྱས་གྱུར་ཅིག །རྡོ་རྗེའི་གསུང་མཆོག་གཉིས་མེད་གཉིས་ 
སྣང་བའི། །མཁན་སློབ་ལོ་པཎ་རྒྱ་མཚོའི་ཐུགས་བསྐྱེད་མཐུ། །བསིལ་ལྗོངས་ཕན་བདེའི་ 
ལྗོན་པར་ལེགས་སྨིན་པ། །མཚོ་སྐྱེས་རྒྱལ་བའི་རིང་ལུགས་རྒྱས་གྱུར་ཅིག །གསུང་རབ་ 
དོན་ཀུན་སྐྱེས་བུ་གསུམ་གྱི་ལམ། །ཉམས་ལེན་གནད་ཀྱི་གོང་བུར་གཅིག་དྲིལ་བ། །རྒྱལ་ 
བ་དགྱེས་པའི་སྒྲུབ་བརྒྱུད་ངོ་མཚར་ཕུལ། །མཚོ་སྐྱེས་རྒྱལ་བའི་རིང་ལུགས་རྒྱས་གྱུར་ 
ཅིག །ཟབ་རྒྱས་ཐེག་ཆེན་ལུང་རྟོགས་ཆུ་བོའི་མཛོད། །རྨད་བྱུང་རིམ་གཉིས་ལམ་གྱི་ཀླུ་ 
དབང་བརྗིད། །དངོས་གྲུབ་རིན་ཆེན་བརྒྱ་ཡིས་ཡོངས་གང་བ། །མཚོ་སྐྱེས་རྒྱལ་བའི་རིང་ 
ལུགས་རྒྱས་གྱུར་ཅིག །ཁྱད་པར་རྒྱུད་སྡེ་གཞན་གྱི་མན་ངག་དང་། །ཐུན་མིན་རྡོ་རྗེ་སྙིང་ 
པོའི་རྣལ་འབྱོར་གྱིས། །འཕོ་ཆེན་འོད་ལུས་གྲུབ་པའི་ཤིང་རྟའི་སྲོལ། །མཚོ་སྐྱེས་རྒྱལ་བའི་
267

༄༅། །ཟངས་མདོག་དཔལ་རིའི་མཐོང་སྣང་སྐོར།
རིང་ལུགས་རྒྱས་གྱུར་ཅིག །སྙིང་རྗེའི་དབང་ཕྱུག་གདམས་པའི་རྫུར་ཞུགས་ནས། །དུས་ 
བབས་ཇི་བཞིན་སྣ་ཚོགས་འགྲོ་འདུལ་གྱི། །ཕྲིན་ལས་བྱེ་བ་ཕྲག་བརྒྱ་འཇུག་པའི་གཞི། ། 
མཚོ་སྐྱེས་རྒྱལ་བའི་རིང་ལུགས་རྒྱས་གྱུར་ཅིག།སྙིང་པོའི་དོན་ལ་མཁས་དང་མན་ངག་ 
གི༑༑དྲོད་ཐོབ་རིག་འཛིན་བརྒྱུད་པའི་ཕྲེང་བ་ཅན། །རྟོག་གེ་འཆལ་བའི་དྲི་མས་མ་བསླད་ 
པ༑ ༑མཚོ་སྐྱེས་རྒྱལ་བའི་རིང་ལུགས་རྒྱས་གྱུར་ཅིག །རིང་རྒྱུད་བཀའ་ཡི་ཆུ་བོ་མ་ཉམས་ 
ཤིང་། །སྔོན་མེད་དཔའ་བོ་མཁའ་འགྲོའི་གསང་གཏམ་གནད། །ཉེ་བརྒྱུད་ཟབ་གཏེར་ནོར་ 
བུའི་མཛོད་ནས་ཐོན། །མཚོ་སྐྱེས་རྒྱལ་བའི་རིང་ལུགས་རྒྱས་གྱུར་ཅིག །མདོར་ན་བྱང་ 
ཕྱོགས་འཕགས་པའི་ཞིང་ཁམས་སུ། །ཐུབ་པའི་བསྟན་དང་དེ་འཛིན་བརྒྱུད་མ་རུ། །འཕེལ་ 
བའི་འཇིག་རྟེན་དགེ་བའི་རྟེན་གཅིག་པུ། །མཚོ་སྐྱེས་རྒྱལ་བའི་རིང་ལུགས་རྒྱས་གྱུར་ 
ཅིག །མཁྱེན་བརྩེ་ནུས་པའི་དྲི་མེད་ལུགས་བཟང་འདི། །འཛིན་སྐྱོང་སྤེལ་མཛད་སྐྱེས་ 
བུ་ཆེན་པོ་རྣམས། །མི་ནུབ་སྐུ་ཚེའི་རྒྱལ་མཚན་རབ་བརྟན་ཅིང་། །མཚོ་སྐྱེས་རྒྱལ་བའི་ 
རིང་ལུགས་རྒྱས་གྱུར་ཅིག །སྨོན་ལོག་དམ་སྲིའི་འཕྲུལ་དང་རྒྱ་འདྲེའི་གཡུལ། །ཀླ་ཀློའི་ 
སྦྱོར་ངན་ལ་སོགས་ནག་ཕྱོགས་ཀྱི། །རྩུབ་འགྱུར་ལྡང་བའི་གོ་སྐབས་གཏན་བཅོམ་སྟེ། ། 
མཚོ་སྐྱེས་རིང་ལུགས་ཕྱོགས་མཐར་རྒྱས་གྱུར་ཅིག །ཕྱི་སྣོད་འབྱུང་བཞིའི་དགེ་མཚན་དར་ 
བབས་ཤིང་། །སྐྱེ་དགུའི་ཆོས་སྲིད་ཉི་ཟླའི་སྣང་བ་འབར། །བསྟན་འཛིན་རྒྱ་མཚོས་ས་ 
སྟེང་ཀུན་ཁྱབ་སྟེ། །མཚོ་སྐྱེས་རིང་ལུགས་ཕྱོགས་མཐར་འབར་གྱུར་ཅིག །དཀོན་མཆོག་ 
རྩ་གསུམ་བདེན་པའི་བྱིན་རླབས་དང་། །མཐུ་ལྡན་དམ་ཅན་སྲུང་མའི་ནུས་མཐུ་ཡིས། །
268

༄༅། །ཟབ་གཏེར་ཆོས་ཀྱི་མཛོད་ཁང༌།
རིས་མེད་བོད་ཁམས་བསིལ་བའི་སྨོན་ལམ་འདི། །དོན་ཡོད་ཞགས་པའི་མཐུ་ལྟར་འགྲུབ་
གྱུར་ཅིག །མཚོ་སྐྱེས་ཕྲིན་ལས་རྒྱས་པའི་སྨོན་ལམ་བཀྲ་ཤིས་འཁྱིལ་བའི་སྒྲ་དབྱངས་ཞེས་བྱ་བ་འདིའང་། རྡོ་རོང་ 
གི་སྨྱོན་པ་ཚངས་པའི་མེ་ཏོག་གསར་པའི་ཅོད་པཎ་འཆང་བ་འཇིགས་མེད་བསྟན་པའི་ཉི་མས་ཤིང་རྟ་ས་ཟླའི་དཀར་ཕྱོགས་ཀྱི་ 
ཚེས་བཅུའི་མཆོད་པ་དང་འབྲེལ་བར་བསྟན་འགྲོའི་ལེགས་ཚོགས་དབྱར་མཚོ་ལྟར་འཕེལ་བའི་སྒོ་ཆེན་པོར་གྱུར་ཅིག །
269

༄༅། །ཟངས་མདོག་དཔལ་རིའི་མཐོང་སྣང་སྐོར།
༄༅། །ཐེག་ཆེན་ཆོས་འཛིན་སྨོན་ལམ་བཞུགས་སོ། །
ཨོཾ་སྭ་སྟི། སངས་རྒྱས་ཀྱིས་ནི་བདུད་རྣམས་ཕམ་པར་གྱུར། །ཆོས་མ་ཡིན་པ་རྣམས་ནི་ 
ཆོས་ཀྱིས་སོ། །དགེ་འདུན་གྱིས་ནི་མུ་སྟེགས་ཕམ་པར་མཛད། །བདེན་པ་རྒྱལ་གྱུར་རྫུན་ 
པ་ཕམ་གྱུར་ཅིག།མཆོག་གསུམ་རྩ་གསུམ་ཐུགས་རྗེའི་ནུས་མཐུ་དང༌། །རྟེན་འབྲེལ་བསླུ་ 
བ་མེད་པའི་བདེན་པ་དང༌། །ཆོས་ཉིད་འགྱུར་བ་མེད་པའི་བྱིན་རླབས་ཀྱིས། །ཐེག་ཆེན་ 
བསྟན་ལ་ལྷག་པའི་བསམ་པ་ཡིས། །སྨོན་ལམ་གང་བཏབ་འདི་ཀུན་འགྲུབ་གྱུར་ཅིག །མ་ 
ལུས་བདེ་བར་གཤེགས་པ་དགོངས་སུ་གསོལ། །ཕྱོགས་དང་དུས་ཀྱིས་ཁྱབ་པའི་ཞིང་རྣམས་ 
སུ༑ ༑རྒྱལ་བའི་དགོངས་པ་མཐར་ཐུག་ནང་རྒྱུད་གསུམ། །དེ་ཡི་འཇུག་སྒོ་ཐེག་རིམ་ 
ཡན་ལག་བཅས། །མ་ཉམས་མ་ནོར་ཡོངས་སུ་འཛིན་པར་ཤོག །ཐེག་ཆེན་ཆོས་ལ་སྡང་ 
བའི་བསམ་པ་ཡིས། །སྦྱོར་བ་ངན་པ་གང་དུ་བྱུང་བ་དེ། །རྩྭ་སྐམ་མེ་བཞིན་བདག་གི་སྟོབས་ 
ཀྱིས་ནི། །མངོན་སུམ་རྩད་ནས་གཅོད་ཅིང་བརླག་གྱུར་ཅིག །ཐེག་ཆེན་ཆོས་ལ་བསམ་ 
པ་ལོག་པ་ཡིས། །སྨོན་ལམ་ངན་པ་གང་གིས་ཅི་བཏབ་ཀྱང༌། །ཅུང་ཟད་མི་འགྲུབ་དེ་ 
དང་དེའི་བསམ་སྦྱོར། །བསྟན་པའི་གྲོགས་སུ་བདག་གིས་བསྒྱུར་ནུས་ཤོག །ལས་དང་ 
ཉོན་མོངས་བག་ཆགས་སྒྲིབ་པ་ཡིས། །ཐེག་ཆེན་ཆོས་ལ་གཤེ་ཞིང་ཡིད་སྡང་བ། །དེ་དག་ 
བདག་གི་མིང་ཙམ་ཐོས་སོགས་ཀྱིས། །རང་དབང་མེད་པར་ཐེག་ཆེན་དགའ་བར་ཤོག །ཐེག་ 
ཆེན་ཆོས་ལ་དགའ་བ་དེ་དག་ལ། །འཇམ་པའི་དབྱངས་ཀྱི་བྱིན་རླབས་མྱུར་ཞུགས་ནས། །
270

༄༅། །ཟབ་གཏེར་ཆོས་ཀྱི་མཛོད་ཁང་།
སྤོབས་པའི་གཏེར་ཆེན་བརྒྱད་པོ་རང་གྲོལ་ཏེ། །མཚུངས་མེད་སྨྲ་བའི་སེང་གེར་མངོན་ 
གྱུར་ཅིག །འཕགས་མཆོག་ཕྱག་ན་པདྨའི་བྱིན་རླབས་ལས། །ཐེག་ཆེན་འཛིན་པ་གང་ 
དུ་བྱུང་བ་དེར། །རྒུད་པའི་མིང་མེད་བཀྲ་ཤིས་བདེ་ལེགས་ཀྱི། །སྣང་བ་ཆེན་པོས་རྟག་ 
པར་ཁྱབ་གྱུར་ཅིག །ཐེག་མཆོག་འཛིན་ལ་བྱང་ཆུབ་སྙིང་པོའི་བར། །བདུད་ཀྱི་བར་ཆད་ 
ནམ་ཡང་མི་འབྱུང་ཞིང༌། །རྡོ་རྗེ་འཛིན་པ་ཉིད་དང་དབྱེར་མེད་པས། །ཐེག་ཆེན་འཛིན་ 
ལ་མཐུ་དང་ལྡན་པར་ཤོག །ཐེག་ཆེན་འཛིན་སྐྱོང་སྤེལ་བར་འདོད་པ་རྣམས། །རྩ་གསུམ་ 
དམ་ཅན་སྲུང་མས་གེགས་མེད་ཡིད་བཞིན་འགྲུབ་གྱུར་ཅིག །ཐེག་ཆེན་གཤེ་བ་སྤྱན་ 
རས་གཟིགས་ཀྱིས་ ཐུལ། །ཐེག་ཆེན་དམ་ཆོས་འཇམ་ པའི་དཔལ་ གྱིས་ སྤེལ། །ཐེག་ཆེན་ 
འཛིན་པ་རྡོ་རྗེ་འཛིན་པས་སྲུངས། །ཐེག་ཆེན་བསྟན་པ་ཕྱོགས་བཅུར་རྒྱས་པར་ཤོག ། 
ཐེག་པ་མཆོག་འཛིན་དམ་པ་དེ་དག་རྣམས། །རྒོལ་བས་འཇིགས་དང་ཡིད་མི་བདེ་བ་ 
དང༌། །མི་སྙན་གྲགས་དང་འཁོར་གྱིས་ལོག་སྒྲུབ་དང༌། །འདོད་དོན་བར་ཆད་ཀུན་དང་ 
ཡོངས་བྲལ་ནས། །མ་འབད་བཞིན་ཡང་ཕྱོགས་བཅུའི་ཞིང་ཁམས་སུ། །ལྷུན་གྱིས་གྲུབ་ 
པའི་ཕྲིན་ལས་མངའ་དབང་གིས། །གདུལ་བར་དཀའ་བ་རྣམས་ཀྱང་དབང་བྱས་ཏེ། ། 
ས་གསུམ་བསྟན་ པའི་སྙིང་ པོས་ཁྱབ་པར་ཤོག །འདི་ཡང་ས་གླང་གི་ལོ་ལ་མི་ཕམ་རྣམ་པར་རྒྱལ་བས་བྲིས་
པ་དགེའོ། །
༈ ༀ། ཕྱོགས་དུས་རྒྱལ་བ་སྲས་བཅས་དགོངས་སུ་གསོལ། །བདག་གི་སྨོན་ལམ་འགྲུབ་ 
པར་བྱིན་གྱིས་རློབས། །བདག་ནི་འདི་ནས་བླ་མེད་བྱང་ཆུབ་མཆོག །མ་ཐོབ་བར་གྱི་ 
ཚེ་རབས་ཐམས་ཅད་དུ། །མཐོ་རིས་ཡོན་ཏན་བདུན་མཆོག་རྟེན་ཐོབ་ཅིང༌། །དད་སོགས་
24

༄༅། །ཟངས་མདོག་དཔལ་རིའི་མཐོང་སྣང་སྐོར།
དབང་པོ་ལྔ་དང་སྙིང་རྗེའི་སྟོབས། །བླ་ན་མེད་པའི་ཡོན་ཏན་ལྡན་པར་ཤོག །ཐེག་པ་
མཆོག་ལ་ཚུལ་བཞིན་ཞུགསནས༌ཀྱང༌།།མ་ཆགས་བློ་དང་འཇིགས་མེད་རང་དབང་ཐོབ། །
གཞན་ལ་ཕན་པ་འབའ་ཞིག་ལྷུར་ལེན་ཞིང༌། །རྒྱལ་སྲས་རྒྱ་མཚོའི་སྤྱོད་ལ་འཇུག་པར་ 
ཤོག །གང་ན་སྡུག་བསྔལ་ཅན་དང་ཉོན་མོངས་པས། །མནར་བ་མཐོང་ནས་སྙིང་རྗེའི་ 
སེམས་བསྐྱེད་དེ། །འགྲོ་བ་ཀུན་གྱི་ཉོན་མོངས་སྡུག་བསྔལ་ཀུན། །རྒྱུན་གཅོད་སྨོན་ལམ་ 
སྟོབས་ལ་འཇུག་པར་ཤོག །སེམས་ཅན་གནས་སྐབས་བདེ་དང་ཡོན་ཏན་ཅན། །མཐོང་ 
ན་ཕྲག་དོག་མེད་པར་དགའ་སེམས་ཀྱིས། །ཕན་དང་བདེ་བའི་ཐབས་ཚུལ་སྣ་ཚོགས་པས། ། 
ཉེ་རིང་མེད་པར་འགྲོ་ཀུན་སྐྱོང་གྱུར་ཅིག །བདག་གི་དོན་ལ་ཆགས་པ་ཡོངས་བྲལ་ཞིང༌། །
སེམས་ཅན་དོན་ལ་བདག་ལས་ལྷག་ལྟ་བུར། །རྒྱལ་སྲས་རྣམས་ཀྱི་སྤྱོད་པ་ཡོངས་རྫོགས་ 
ནས། །རླབས་ཆེན་འགྲོ་བའི་དོན་ལ་བརྩོན་པར་ཤོག །གང་ལ་ཉོན་མོངས་དྲག་ལྡན་གདུག་ 
སྤྱོད་ཅན། །དེ་དག་རྣམས་ལ་ཁྲོ་དང་འདོར་བའི་སེམས། །ཅུང་ཟད་མེད་པར་ལྷག་པར་སྙིང་ 
བརྩེ་བས། །ཕན་དང་བདེ་བ་མཆོག་ལ་སྤྱོད་གྱུར་ཅིག །བདག་ལ་ཕན་པར་བྱེད་དམ་གནོད་ 
པ་བྱེད། །མཐོང་ཐོས་དྲན་རེག་བཟང་ངན་འབྲེལ་ཐོགས་ཀུན། །བླ་མེད་བྱང་ཆུབ་ལམ་ལས་ 
མི་ལྡོག་པར། །མྱུར་དུ་རྒྱལ་བའི་དབང་པོ་འགྲུབ་པར་ཤོག །གང་ན་སྡུག་བསྔལ་རྒྱུ་ལ་ལོངས་ 
སྤྱོད་ཅིང༌། །བཟློག་དཀའ་རྣམ་སྨིན་ལྕགས་ཀྱུས་ཟིན་པ་དག །རང་གི་སྒྲིབ་པས་རྒྱལ་རྣམས་ 
ཐུགས་རྗེའི་ཤུགས། །འཇུག་པར་དཀའ་རྣམས་བདག་གིས་སྒྲོལ་བར་ཤོག །བདག་ནི་རྩི་ 
སྨན་མཆོག་དང་འདྲ་བ་ནི། །མཐོང་ཐོས་ཙམ་གྱིས་འགྲོ་ཀུན་ལུས་སེམས་ཀྱི། །ཀུན་ཏུའཇིགས་ 
པ་རྨོངས་པའི་ཉེས་པ་རྣམས། །ཡོངས་ཡེ་ཞི་ཞིང་གཏན་དུ་བདེ་བར་ཤོག །བདག་གིས་
272

༄༅། །ཟབ་གཏེར་ཆོས་ཀྱི་མཛོད་ཁང༌།
བལྟས་སམ་སྨྲས་དང་ཆགས་དང་ཁྲོ། །སྣ་ཚོགས་སྤྱོད་ལམ་གང་དང་ཅི་ཡིས་ཀྱང་། །འབད་ 
པ་མེད་པར་སེམས་ཅན་དོན་བྱེད་ཅིང༌།།གདུལ་དཀའ་རྣམས་ཀྱང་བདེ་བླག་འདུལ་ 
གྱུར་ཅིག །སྙིང་ལ་རྨོངས་ཆེན་མུན་པས་ཁེབས་པ་ཡི། །ཡང་དག་ལམ་སྟོར་བདུད་ཀྱིས་ 
ཟིན་རྣམས་ཀྱི། །སྙིང་ལ་ཡེ་ཤེས་འོད་ཟེར་རབ་བཀྱེ་ནས། །མྱུར་བ་ཉིད་དུ་བདེ་བླག་གྲོལ་ 
བར་ཤོག །མདོར་ན་འཇམ་པའི་དབྱངས་དང་ཀུན་ཏུ་བཟང༌། །སྤྱན་རས་གཟིགས་སོགས་ 
རྒྱལ་སྲས་སེམས་དཔའ་ཡི། །སྤྱོད་པ་རྒྱ་མཚོར་བདག་ནི་དབང་ཐོབ་སྟེ། །མཐའ་ཡས་ 
འགྲོ་བའི་དཔལ་དུ་འགྱུར་བར་ཤོག །དུས་གསུམ་སྲས་བཅས་རྒྱལ་བའི་ཐུགས་རྗེའི་ཤུགས། ། 
བདག་ལ་ཞུགས་ནས་ནམ་མཁའི་མཐར་ཁྱབ་པའི། །འགྲོ་བ་ཀུན་ལ་ཕྱི་མའི་མུ་མཐའི་ 
བར། །ཕན་བདེ་སྒྲུབ་ཅིང་རྣམ་གྲོལ་མཆོག་སྦྱིན་ཤོག །ཐེག་པ་ཆེན་པོའི་དགོངས་དོན་ཀུན་ 
ཤེས་ཤིང༌། །སྙིང་རྗེ་ཆེན་པོའི་ཁུར་ཆེན་ཡོངས་སུ་ཁྱེར། །ཡོན་ཏན་ཆེན་པོའི་ལུས་སྟོབས་ 
ཡོངས་རྫོགས་ནས། །རྫོགས་པ་ཆེན་པོའི་ས་མཆོག་ནོན་པར་ཤོག །འདི་ལྟར་ལེགས་པར་ 
སྨོན་པའི་དོན་འདི་དག །མཆོག་གསུམ་བདེན་པ་བསླུ་བ་མེད་པ་དང༌། །ལྷག་བསམ་རྒྱུ་ 
འབྲས་རྟེན་འབྲེལ་ནུས་པ་དང༌། །རང་བྱུང་ཡེ་ཤེས་སྟོབས་ཀྱིས་འགྲུབ་པར་ཤོག །ཅེས་
པའང་ཉེ་གནས་འོད་གསལ་ཐེག་པ་ཆེན་པོའི་དོན་ལ་བློ་གཞོལ་བའི་ཕྱིར་ཁོ་རང་གིས་གསོལ་བ་བཏབ་པ་བཞིན་ལྕགས་བྱི་ 
ཟླ་༡༡ཚེས་༢༥ལ་ནད་མལ་ནས་མི་ཕམ་པས་བྲིས་པ་མངྒ་ལཾ།། །།
273

༄༅། །ཟབ་གཏེར་ཆོས་ཀྱི་མཛོད་ཁང་།
ཕྱོགས་བཅུའི་འགྲོ་ཁམས་རྒྱ་མཚོ་ཇི་སྲིད་པ། ། 
དེ་སྙེད་རྒྱལ་ཀུན་ངོ་བོ་པདྨ་ཡི། ། 
ཕྲིན་ལས་བྱེད་པོར་བདག་ཉིད་གྱུར་ནས་ཀྱང་། ། 
སྲས་བཅས་རྒྱལ་བའི་སྤྱོད་ལ་འཇུག་པར་ཤོག །
ཅེས་མི་ཕམ་པས་སོ། །
ཨ
ཡི་གེ་ཉི་ཤུ་རྩ་དྲུག་པ་འདི་དབེ་ཆའི་ནང་དུ་བཞག་ན་དཔེ་ཆ་དེར་ཅི་འདྲར་ 
བགོམས་ཀྱང་ཉེས་པ་མི་འབྱུང་བར་འཇརྩ་རྒྱུད་ལས་གཟུངས་སོ། །
275

༄༅། །ཟངས་མདོག་དཔལ་རིའི་མཐོང་སྣང་སྐོར།
276

ཏཱཿ ཟབ་གཏེར་ཆོས་ཀྱི་མཛོད་ཁང་།
The text collections of lotus bom. 
伏藏深法宝库
དཔེ་ཚོགས་སྤྱིའི་བློ་འདྲི་ཡུལ། འཆི་མེད་རིག་འཛིན།
丛书顾问:齐美仁增
དཔེ་ཚོགས་སྤྱིའི་ཁ་བྱང་འདོགས་མཁན། འཆི་མེད་རིག་འཛིན།
丛书公题名: 齐美仁增
དཔེ་ཚོགས་སྤྱིའི་ཡོན་སྦྱོར་བ། དཀོན་མཆོག་ཚེ་རིང༌།
ABji+;; 贡乔才让
དཔེ་ཚོགས་སྤྱིའི་གཙོ་སྒྲིག་པ། གཡུ་ཚ་པད་ཁོ།
丛书主编:叶察臼考
དཔར་བསྐྲུན་ཕྱོགས་ཀྱི་ལག་རོགས། འཇིགས་མེད་རྡོ་རྗེ། ཀྲང་ཁྲིན།
印刷助理: 久美多杰 章成

ཟབ་གཏེར་ཆོས་ཀྱི་མཛོད་ཁང་།
རྩོམ་པ་པོ། མཁའ་འགྲོ་ཡེ་ཤེས་མཚོ་རྒྱལ་སོགས།
གཙོ་སྒྲིག་པ། གཡུ་ཚ་པད་ཁོ། 
རྩོམ་སྒྲིག་འགན་འཁུར་བ། ཀུན་ཐར་མཚོ།
རྒྱབ་ཤོག་མཛེས་བཟོ། ཀུན་ཐར་མཚོ།
དཔེ་སྐྲུན། ཀྲུང་གོ་རྒྱལ་སྤྱིའི་སྐད་ཡིག་དཔེ་སྐྲུན་ཁང་།
པར་ཁང་།སི་ཁྲོན་ཅ་ཁྲོང་པར་འདེབས་འགན་འཁྲི་ཚད་ཡོད་སྤྱི་གཉེར་ཁང་།
དེབ་ཚད།170mm230mm1/16
དཔར་ཤོག 175.5
པར་གཞི།༢༠༡༦ལོའི་ཟླ་༤པར་པར་གཞི་དང་པོ་བསྒྲིགས།
པར་ཐེངས།༢༠༡༦ལོའི་ཟླ་༤པར་པར་ཐེངས་དང་པོ་བཏབ།
པར་གྲངས།01-3000
དཔེ་རྟགས། ISBN: 978-988–12632-3-0
དཔེ་རིན། 210.00

图书在版编目(CIP)数据
伏藏深法宝库:藏文/(唐)益西措等著。——中国世界语出版社, 2016. 4
ISBN:978-988-12632-3-0
I. ①伏 II. ①益…HI. ① 藏传佛教一藏文-藏语IV
中国版本图书馆CIP数据核字(2016) 第263230号
伏藏深法宝库
作 者 喀卓·益西措嘉等著
责任编辑 格他磋
主编叶察白考
封面设计格他磋
技术设计叶察白考
出版发行中国世界语出版社
印刷四川嘉创印刷有限责任公司
开170mm×230mm 1/16
张175.5
印字
350 T
版次2016年4月第1版
印次2016年4月第1次印刷 
印数 01-3.000
标准书号ISBN:978-988-12632-3-0
定价 210.00(全1-10册)
版权所有翻印必究
དཔེ་སྐྲུན་གྱི་བདག་དབང་འདི་གར་ཡོད་པས་པར་བཤུས་བྱས་ན་ཁྲིམས་ཆད་ཕོག་ངེས།

༈ སྔགས་སྲུང་ཨེ་ཀ་ཙ་ཏི་མ།

༈ ཁྱབ་འཇུག་ཆེན་པོ་སྒྲ་གཅན་འཛིན། །

དམ་ཅན་རྡ་རྔ་འགས་པ།།
༈ རྡོ་རྗེའི་དགྲ་འདུལ་ལེགས་པ་རྩལ། །

མཚོ་སྐྱེས་པདྨའི་དཔེ་ཚོགས།
The text collections of lotus born.
སློབ་དཔོན་ཆེན་པོ་པདྨ་འབྱུང་གནས་ 
ལྷོ་ནུབ་སྲིན་པོའི་གླིང་དུ་གཤེགས་ནས་ལོ་ 
༡༡༣༩ འཁོར་བའི་རྗེས་དྲན་དུ་བསྐྲུན།
This book was printed on
time of the 1139 anniversary
of the coming of Padmasambhava
in the Southwest Land of the
Rakshasa.
E&#7£+Uii¥Ilipi##J# 1139 #

O9319
རིང་བརྒྱུད་བཀའ་ཡི་ཆུ་བོ་མ་ཉམས་ཤིང་། ། 
སྔོན་མེད་དཔའ་བོ་མཁའ་འགྲོའི་གསང་གཏམ་གན༔ 
ཉེ་བརྒྱུད་ཟབ་གཏེར་ནོར་བུའི་མཛོད་ནས་ཐོན། ། 
མཚོ་སྐྱེས་རྒྱལ་བའི་རིང་ལུགས་རྒྱས་གྱུར་ཅིག ། 
རྡོ་གྲུབ་ཆེན་འཇིགས་མེད་བསྟན་པའི་ཉི་མས།
ISBN 978-988-12632-3-0
9 789881 263230
༼E:210.007ü(Ł1-10)

