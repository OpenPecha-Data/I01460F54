༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:W8LS73765ImageGroup: 18LS73781
LCCN:n/aISBN:9789881263230
Title:
ཟབ་གཏེར་ཆོས་ཀྱི་མཛོད་ཁང།
zab gter chos kyi mdzod khang /
Author:
གླིང་པ
པདྨ་
pad+ma gling pa
Descriptor:In/a
Original Publication:mtsho skyes pad+ma'i dpe tshogs/;n/a
Place:Isi khron/
Publisher:krung go'i rgyal spyi'i skad yig dpe skrun khang/
Date:2016
Volume:15
Total Volumes:20
TBRC Pages:2
Introductory Pages:In/a
Text Pages:In/a
Scanning Information:Scanned at Tibetan Buddhist Resource Center, 1430 Massachusetts Ave, 5th Floor 
Cambridge, MA 02138.

ཟབ་གཏེར་ཆོས་ཀྱི་མཛོད་ཁང་
༅༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས་ 
རིག་འཛིན་གསང་ལམ་བགྲོད་པའི་ལམ་ཡིག་བཞུགས་སོ། །
གཏེར་ཆེན་སྟག་ཤམ་རྡོ་རྗེ་སོགས།
༠༠
331
ཟབ་གཏེར་
ཆོས་ཀྱི་མཛོད་ཁང་།
མཚོ་སྐྱེས་པདྨའི་དཔེ་ཚོགས།
ཀྲུང་གོ་རྒྱལ་སྤྱིའི་སྐད་ཡིག་དཔེ་སྐྲུན་ཁང་།

མཚོ་སྐྱེས་པདྨའི་དཔེ་ཚོགས།
Guru Padma Publication Series
བོད་ཁ་བ་ཅན་གྱི་ཡུལ་དུ༔ 
ངའི་གཏེར་ཆོས་དུས་ཐ་མ་ལ་དར་བས༔ 
དེའི་དུས་སུ་ངའི་བཀའ་བཞིན་སྒྲུབ་པ་རྣམས་ཉོན་ཅིག༔ 
རྫོགས་པ་ཆེན་པོ་ཨ་ཏི་ཡོ་ག་ཞེས་བྱ་བ་འདིའི་དོན་རྟོགས་ 
པར་དཀའ་སྟེ་ཉམས་སུ་ལོངས་ཤིག༔
དོན་འདི་སངས་རྒྱས་ཀྱི་དགོངས་པ་ཡིན་པས༔ 
ལུས་མི་རུ་འདུག་ཀྱང་སེམས་སངས་རྒྱས་ཀྱི་ས་རུ་སླེབས་ 
པ་ཡིན་ནོ༔ ཞེས་དང་། 
ཡང་དག་ངེས་པ་དོན་གྱི་སྙིང་པོ་ནི༔ 
ཚེ་གཅིག་སངས་རྒྱས་ཐོབ་བྱེད་ཉེ་བའི་ལམ༔
འདི་དང་འཕྲད་ནས་བཀའ་བཞིན་སྒྲུབ་པ་རྣམས༔ 
ཨོ་རྒྱན་ཐུགས་ཀྱི་སྲས་ཡིན་སྐལ་བར་ལྡན༔ 
ཞེས་གསུངས་སོ། །
བྱང་གཏེར་རིག་འཛིན་རྒོད་ཀྱི་ལྡེམ་འཕྲུ་ཅན།
伏藏深法宝库

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས་
རིག་འཛིན་གསང་ལམ་བགྲོད་པའི་ལམ་ཡིག་བཞུགས་སོ། །
མཚོ་སྐྱེས་པདྨའི་ དཔེ་ཆོས

འ
ད་བར་མ་གན
གུ་རུ་པདྨ་རྒྱལ་པོ།

་སྐྲུན་གསལ་བཤད།
༄༅། །དཔེ་སྐྲུན་གསལ་བཤད།
ཨོ་རྒྱན་ཆོས་ཀྱི་རྒྱལ་པོ་ལ་ཕྱག་འཚལ་ལོ། །
གསང་ཆེན་སྨིན་བྱེད་དབང་གི་རིམ་པ་མནོས་ཟིན་པའི་སྔགས་རིག་པ་འཛིན་པ་དག་གིས་བསྙེན་ 
སྒྲུབ་ལས་གསུམ་ལ་འཇུག་པའི་སྔོན་ནས། ཆེས་གལ་ཆེན་གྱིས་བསླབ་བྱའི་ཡུལ་ནི། བསྐྱེད་རྫོགས་
རང་གཞུང་སོགས་ལ་ཐོས་བསམ་གྱིས་གོམས་འདྲིས་གནད་སྨིན་བྱ་བ་གལ་ཆེ་ཞིང་། དེ་དག་གི་
གཞུང་ལུགས་ཀྱང་རྙིང་ཕྱོགས་ལ་མཚོན་ན་རྒྱ་ཆེ་ཞིང་དཔངས་མཐོ་བ་བཞུགས་མོད། སྤྲོས་པ་
ལྷུར་ལེན་པ་ལ་དེ་ཙམ་དུ་མི་དགྱེས་པར། ཐུན་མིན་ཟབ་པ་ཀུ་སཱ་ལིའི་ལུགས་ཀྱིས་གདན་ཐོག་ 
གཅིག་ན་དངོས་གྲུབ་ཐོབ་པར་འདོད་པའི་རྣལ་འབྱོར་ཕོ་མོ་ཚོར། སྟབས་བདེ་ཞིང་ལམ་མྱུར་བ། 
ཐབས་མང་ལ་གནད་འཕིག་པའི་སྒོས་ཆོས་ནི། ཌཱ་ཀྐིའི་ཞལ་གྱི་དྲོད་རླངས་ཐོ་ལེ་བ། །མཚོ་སྐྱེས་ 
རྒྱལ་བའི་བསྟན་པ། ཞེས་པ་བཞིན། ཉེ་བརྒྱུད་གཏེར་མའི་ཆོས་སྐོར་འདི་དག་བརྒྱུད་པས་བར་མ་ 
ཆོད་པ་དང་། གཞན་ལག་མ་བརྒྱུད་པས་ཉམས་བསླད་མེད་པ་སོགས་ཀྱིས། ཨོ་རྒྱན་ཆེན་པོ་ 
དངོས་བཞུགས་ཀྱི་འདྲ་འབགས་སུ་ངེས་ལ། སྨོན་ལམ་གཏད་རྒྱས་བཏབ་པའི་སྦས་ཆོས་ཟབ་མོ་ 
འདིའི་རང་ལམ་ནི། ལྟ་སྒོམ་སྤྱོད་གསུམ་གང་གི་ཆ་ནས་བྱིན་རླབས་ཀྱི་ཚན་ཁ་གཞན་དང་མི་ 
འདྲ་བས། རྟེན་འབྲེལ་གྱི་གལ་གནད་མ་འཆུགས་པར་ཉམས་སུ་བླངས་ན། སྙིགས་དུས་ཚེ་ཐུང་ 
གཅིག་ལའང་རིག་འཛིན་གོང་མ་རྣམས་ཀྱི་རྗེས་ཤུལ་ཟིན་ཐུབ་པ་ཨོ་རྒྱན་རྡོ་རྗེ་འཆང་གི་ཐ་ཚིག་ 
འཁྲུལ་མེད་ཡིན་ཕྱིར། རྗེས་འཇུག་སྐལ་ལྡན་བགྲང་གིས་མི་ལང་བས་ཀྱང་དེ་དེ་བཞིན་གྲུབ་པའི་ 
རྟགས་མཚན་མངོན་དུ་གྱུར་ནས་ས་བླ་མཐོན་པོར་གཤེགས་པའི་རིག་འཛིན་གྱི་ཕྲེང་བ་བར་མ་ཆད་ 
པར་བྱོན་དང་འབྱོན་གྱིན་ཡོད་པ་གསལ་དུ་ཞུ་མི་དགོས་སོ། །
གཅིག དུས་བསྟུན་དཔར་སྐྲུན་གྱི་གཏམ། རིན་ཐང་གི་ལྟ་བའི་མགོ་རྟིང་ལོག་པའི་དུས་རབས་འདིར། 
ཕྱི་ནང་གི་རྐྱེན་སྣ་ཚོགས་ཀྱི་དབང་གིས། གནའ་དེང་གི་མིའི་ལྟ་ཚུལ་ལམ་ཀུན་སྤྱོད་ཀྱི་བར་ལ་ཧེ་
1

། །དཔེ་སྐྲུན་གསལ་བཤད།
བག་ཆེན་པོ་ཞིག་འབྱུང་གིན་ཡོད་པས། ཡ་མཚན་གྱི་གནས་འོས་པ་རྣམས་ལ་ཡ་མཚན་དུ་མི་འཛིན་
ལ༑ ཕྱིའི་རྣམ་པའི་རྗེས་སུ་རྒྱུག་པར་སྤྲོ་བ་ནི་ད་ལྟའི་མིའི་སྣང་ཚུལ་ཞིག་རེད། སྤྱི་པ་ནང་བཞིན། 
རང་རེའི་ཪྙིང་དགོན་འགའ་རེས་ཀྱང་རང་ཚུགས་འཆོར་བའི་བཟོ་ལྟ་འདྲ་བོ་མངོན་གྱིན། གནའ་ 
དེང་མི་མཚུངས་པར་རང་ལུགས་ཐུན་མོང་མདོ་ལུགས་ལྟ་བུའི་ཕྱག་བཞེས་གནང་གིན་འདུག་པ་
དང་། སློབ་གཉེར་པ་ཕོན་ཆེན་བསྡུས་ཚད་ཀྱི་གཞུང་དང་དེང་གི་བསམ་བློ་གསར་བའི་ཚིག་གི་ 
བསླུ་བྲིད་ཕྱོགས་སུ་ལྷུང་དྲགས་པ་ལས། དཔེར་ན། ད་ལྟ་ལད་ཟློས་རང་བཞིན་ཅན་གྱི་རྩོམ་གསར་ 
ཕུང་སུམ་པ་ཞིག་དར་བའི་ཤུགས་རྐྱེན་གྱིས། སྲོལ་རྒྱུན་མེ་ལོང་མའི་སྲོག་གཏིང་ནས་ཟ་སྟེ་འགྲོ་བ་ 
བཞིན། བཀའ་གཏེར་སྤྱི་དང་། ལྷག་ཏུ་སྔ་འགྱུར་བསྟན་པའི་རྩ་ལག་མཁན་སློབ་ཆོས་གསུམ་གྱིས་ 
གཙོས་རིག་འཛིན་བརྒྱུད་པའི་ཕ་ཆོས་གཙང་མ་དང་། དེ་ལས་ཟབ་མོ་གཏེར་གྱི་ཆོས་སྐོར་རྣམས་ 
ལ་དེ་ཙམ་སྤྲོ་སྣང་མེད་ཚོད་འདྲ་བོ་ལྷགས་ཡོང་བ་མཐོང་གིན་འདུག
རྙིང་མ་རྙིང་མའི་ཕ་ཆོས་ལ་སློབ་སྦྱོང་དང་དར་སྤེལ་གཙིགས་ཆེན་བྱེད་མ་ཐུབ་ན་ཕྱོགས་གཅིག་
ནས། ནོར་བུ་རང་ལ་ཡོད་དུས། །ནོར་བུས་ནོར་ཉམས་མ་ཆོད། །ནོར་བུ་དགྲ་ལག་ཤོར་ཚེ། ། 
འགྱོད་ཀྱང་བྱ་ཐབས་དཀའ་འོ། །ཞེས་པ་བཞིན། འཛམ་གླིང་གོ་ལ་ཅན་གྱི་དུས་རབས་འདིར། 
གཞན་གཡོ་དང་སྒྱུ་ལ་སྤྱངས་ཤིང་འཇབ་བུ་ལ་མཁས་པའི་དམིགས་ཡུལ་ཅན་མང་པོས། ངེད་ཅག་
གཞན་ཞིག་ལ་མགོ་འཁོར་ཏེ་གཡེངས་པའི་གྲུ་ཟུར་ནས། རང་གི་གཅེས་པའི་ཕུགས་ནོར་དེ་ཉིད།
སྡེ་པ་ཚོས་ཆབ་སྲིད་ཀྱི་དགོས་མཁོ་སོགས་སུ་བཀོལ་ཏེ་མགོ་རྙོག་དང་དཀྱོག་བཤད་ཀྱིས། ཕྱི་
ནང་གི་རྒྱལ་ཁབ་མང་པོ་ཞིག་ཏུ། མིའི་རིགས་ཀྱིས་འཐེན་འཁྱེར་བྱེད་པའི་རིག་གནས་ཀྱི་འཚོང་ 
རྫས་ཤིག་ཏུ་བསྒྱུར་ཚར་རྗེས། དེ་དག་གི་དགོས་མཁོར་རང་ལུགས་སྔ་འགྱུར་རྣམ་དག་གི་ཆོས་འབྱུང་དང༌། བརྒལ་ 
ལན། དོགས་སེལ། ལོ་རྒྱུས་སོགས་བརྡ་འཕྲིན་གྱི་ལམ་ནས་གང་ལ་གང་འཚམས་ཀྱིས་ཁྱབ་བསྒྲག་དང་། དཔར་བསྐྲུན་བྱ་བ་ནི་ 
ཆེས་གལ་ཆེན་དུ་མཐོང་། རང་ཅག་འགྱོད་པའི་ཤུགས་རིང་འདོན་ཡང་དེ་དུས་འཕྱིས་ཚར་བ་ཨེ་ཡིན་ 
སྙམ་ཞིང་། ཤེས་ལྡན་དག་གིས་དཔྱད་པར་ཞུ།
གང་ལྟར། གནས་བབ་དེའི་རིགས་ལ་ཤུགས་སྣོན་དང་ཕན་ཐོགས་ཅུང་ཟད་ཙམ་རེ་ཨེ་ཡོང་སྙམ་
2

༄༅། །དཔེ་སྐྲུན་གསལ་བཤད།
ཁུལ་གྱིས། སྐབས་འདི་ར་ཡང་། རྙིང་མའི་ཕ་ཁྱིམ་དྲོན་མོ་ལ་གཞི་བཅས་ནས་བཞུགས་པ་རྣམས་དང་།
མིན་ཀྱང་ཨོ་རྒྱན་ཆེན་པོའི་རིང་ལུགས་སུ་དགྱེས་པའི་བསྒྲུབ་བརྒྱུད་གཞན་གྱི། ད་ལྟའི་དང་། ཕྱིས་ 
འབྱུང་གི་རིག་འཛིན་ཕོ་མོའི་སྡེ་སྤྱི་ལ་ཞབས་འདེགས་ཅུང་ཟད་སྒྲུབ་སྙམ་གྱི་བློས།ཨོ་རྒྱན་རྗེ་
འབངས་འདུས་པའི་ཞལ་ཆེམས་རྒྱ་མཚོ་ལྟ་བུ་ལས། ཆིག་བརྒྱུད་དམིགས་བསལ་བ་མ་ཡིན་པའི་ 
རིགས་ཏེ་གྲོལ་ལམ་དང་འབྲེལ་ཆེ་ཞིང༌། དྲང་ངེས་ཅི་རིགས་དང་། ཐབས་ལམ་སྐོར་ནས་ཀྱང་རྟེན་འབྲེལ་གྱི་ 
རྫས་དོད་ཙམ་ཡོད། གཙོ་བོ་སློབ་དཔོན་པདྨ་ལས་བརྒྱུད་པའི་བསྐྱེད་རྫོགས་རྩ་རླུང་གེགས་སེལ་ 
བོགས་འདོན་ཞུ་བ་ཞུས་ལེན་གྱི་རིགས་ཅུང་ཟད་ལྟ་བདེ་བའི་ཕྱིར་གཅེས་བཏུས་མཁོ་འདོན་བྱས་ 
ཡོད་པ་ལགས་ན། རྣམ་པ་ཚོར་ཟབ་ཆོས་ཉམས་བཞེས་ཀྱི་ཐད་ལ་ཕན་ཅུང་ཟད་རེ་ཐོགས་པའི་རེ་ 
སྨོན་ལྕི་ལ། སྔ་འགྱུར་རྩ་གསུམ་ལྷ་དང་སྲུང་མས་དེ་དེ་བཞིན་དུ་འགྲུབ་པའི་མཐུན་འགྱུར་དང་ 
ཤིས་པ་སྩོལ་ཅིག་གུ། དེ་ཡང་ཇི་སྐད་དུ། འཇམ་པའི་དབྱངས་དངོས་ཀུན་མཁྱེན་མི་ཕམ་རྒྱ་ 
མཚོས། དུས་ཀྱི་སྙིགས་མ་མུན་ལྟར་བདོ་ན་ཡང་། །རྒྱལ་དབང་པདྨའི་ཕྲིན་ལས་ཟླ་ལྟར་གསལ། ། 
གསང་སྔགས་སྙིང་པོའི་འོད་ཟེར་ཉི་མ་ལྟར། །གསལ་བས་ས་གསུམ་བཀྲ་ཤིས་འབྱུང་བར་ཤོག ། 
ཅེས་པ་བཞིན། རང་ཉིད་ལ་བཀའ་ཆད་དང་འཁུ་ལྡོག་ཙམ་ལ་རྒྱུ་མཚན་དུ་མ་བྱས་པར། པདྨའི་ 
བསྟན་ལ་ཞེན་ཆགས་ཕྲན་བུ་རེ་ཡོད་ཁུལ་གྱིས་དཔར་བསྐྲུན་བགྱིས་པ་ལགས་སོ། །
གཉིས། ཞལ་གདམས་ཕྱོགས་བསྒྲིགས་ཀྱི་ཆེ་བ། གཏེར་ནས་ལེན་མཁན་དག་མཁས་གྲུབ་གཉིས་ལྡན་ 
ཡིན་པའི་ཆེ་བ། བླངས་ཟིན་གཏེར་ཆོས་རྣམས་རང་བཟོ་དང་གཞུང་དཀྲུགས་སྣོན་འཕྲི་སོགས་
ཀྱིས་བཅོས་བསྒྱུར་མ་བྱས་པས་བྱིན་རླབས་རང་སོར་གནས་པའི་ཆེ་བ། གཏེར་སྣ་རེ་རེ་ཕྱོགས་སུ་
བསྒྲིགས་ ་པ་ཙམ་མ་ཡིན་པར་རིས་མེད་མཁས་གྲུབ་རྣམས་ཀྱི་གསུང་གཞི་གཅིག་ཏུ་འདུ་ཐུབ་པས།
བྱིན་རླབས་ཀྱི་དྲོད་རླངས་འཐིབས་པའི་ཆེ་བ། དེ་དག་ཀྱང་ལོ་རྒྱུས་དང་རྣམ་ཐར་རྐྱང་བ་ཙམ་
མ་ཡིན་པར། ཡིད་བཞིན་ནོར་བུ་ལྟ་བུའི་ཟབ་པའི་ཞལ་གདམས་ཞུས་ལན་སྐོར་དང༌། ཡང་ཟབ་
མན་ངག་གི་རིམ་པ་རྣམས་ཀྱིས་གཏམས་ཡོད་པས། གཅིག་ཤེས་ཀུན་གྲོལ་གྱི་ལྟ་བ་རྟོགས་པའི་ཆེ་
བ༑ དེ་འང་ལྟ་བ་ཡས་འབིབས་དང་སྤྱོད་པ་མས་འཛེགས་ཀྱི་ཐབས་མཆོག་རྣམས་ཡར་ལྡན་དུ་
3

༄༅། །དཔེ་སྐྲུན་གསལ་བཤད།
[་མདོ་སྔགས་ཟུང་དུ་འཇུག་པའི་ཆེ་བ།ཆོས་སྒོ་བརྒྱད་ཁྲི་བཞི་སྟོང་གི་ཟབ་གནད་མཐའ་
དག་འདིར་འདུ་བས། བཀའ་དང་དགོངས་འགྲེལ་གྱི་གཞུང་ཀུན་ཚང་བའི་ཆེ་བ། ཐེག་པ་གཞན་ 
གྱི་རིང་ལམ་བཞིན་དཀའ་ཚེགས་སོགས་ཡུན་རིང་ལ་ལྟོས་མི་དགོས་ཤིང་། ལམ་མྱུར་ལ་འགལ་ 
རྐྱེན་མེད་པར་བདེ་བླག་ཏུ་ཚེ་གཅིག་གིས་འཇའ་ལུས་ཆོས་སྐུར་གཤེགས་པའི་ཉིང་དགོས་བསྟན་
པས། བྱིན་རླབས་ཆོད་ཁམ་ཆེ་ཞིང་ཐབས་རྨད་དུ་བྱུང་བའི་ཆེ་བ། གལ་ཏེ་ས་ལྒང་འདིར་རྐྱེན་སྣ་ 
ཚོགས་ཀྱིས་བསྟན་པ་གཞན་ བཀའ་དང་བསྟན་བཅོས་སོགས། ཀུན་རྩ་བརླག་ཏུ་འགྱུར་ཡང་། ཟབ་མོ་ 
གཏེར་གྱི་ཆོས་འདི། གཏེར་སྟོན་དག་གི དགོངས་པ་ཆོས་ཉིད་གཉུག་མའི་སྒྲོམ་དུ་ཉལ་བས། 
ནམ་ཡང་གཞོམ་གཞིག་འཇིག་ཀུན་བྲལ་བའི་ཆེ་བ། འདི་དད་པའི་སྒོ་ནས་ལྟ་ཀློག་དང་འབྲི་མཆོད་ 
ཉམས་བཞེས་བྱེད་མཁན་དག་ལ་འགལ་རྐྱེན་དང༌། བར་གཅོད་འབྱུང་པོ་སོགས་ཀྱིས་རྟག་ཏུ་ 
འཚེ་མི་ནུས་པས། ཚངས་པའི་འཁོར་ལོ་དང་ཆོས་མཚུངས་པའི་ཆེ་བ། གཞན་ཡང་དཔེ་ཚོགས་ 
འདིར། སྣོད་བཅུད་སྐྱེ་འཇིག་གི་བྱུང་བ་བརྗོད་པ་དང་། དུས་གསུམ་འགྱུར་ལྡོག་གི་རྣམ་གཞག་ 
ལུང་དུ་སྟོན་པ་སོགས་སྣང་སྲིད་གཏན་ལ་འབེབས་པའི་ལེགས་བཤད་ཀྱི་སྐོར་དང༌། གཏེར་དང་
གཏེར་འདོན་དག་གི་དགག་སྒྲུབ་དོགས་སེལ། དག་ཞིང་དང་ས་སྤྱོད་སོགས་ཉུལ་བའི་གཟིགས་ 
སྣང་། སངས་རྒྱས་ཀྱི་བསྟན་པའི་བར་ཆད་བསལ་ཐབས། ཁོར་ཡུག་དང་སྐྱེ་འགྲོར་བརྟན་འཇགས་ 
ཞི་བདེ་སྐྲུན་ཐབས། ལུགས་གཉིས་བླང་དོར་གྱི་བསླབ་བྱའི་ཉིང་ཁུ། མཆོག་དང་ཐུན་མོང་གི་དངོས་ 
གྲུབ་སྒྲུབ་ཚུལ་སོགས་སྣ་ཚོགས་བསྟན་པས། འདོད་འབྱུང་ཡིད་བཞིན་ནོར་བུ་དབང་གི་རྒྱལ་པོ་ 
ལྟ་བུའི་ཆེ་བ་སྟེ། ཞིབ་པར་བཀའ་གཏེར་རྣམས་གོང་བསྒྲིགས་ནས་ཤེས་པར་བྱའོ། །
གསུམ། སྔགས་ཀྱི་སྟོན་པ་དེའི་ཕྲིན་ལས། བླ་མའི་མཆོག་གུ་རུ་པདྨ་ལ་བྱས་ན་ལམ་གཞན་དང 
རྒྱས་གཞན་ལས་ལྷག་པའི་བྱིན་རླབས་སྟོབས་ལྡན་ཡོད་པ་ནི། སྤྱིར་སྙིགས་མའི་དུས་ཀྱི་ལྷ་སྐལ་ཡིན་
པས་དང་། བྱེ་བྲག་བོད་ཡུལ་འདིར་སངས་རྒྱས་ཀྱི་བསྟན་པ་རིན་པོ་ཆེའི་རྨང་གཞི་ཐོག་མར་ཚུགས་ 
པའི་བདག་རྐྱེན་གྱི་གཙོ་བོ་སློབ་དཔོན་ཆེན་པོ་ཁོང་གི་ཐུགས་རྗེ་ཁོ་ན་ཡིན་པས་རྟེན་འབྲེལ་གྱི་གལ་ 
གནད་དང་། མ་ཟད་སློབ་དཔོན་ཆེན་པོ་འདི་རྒྱལ་བ་ཀུན་གྱི་ཐུགས་སྲས་མཆོག་ཏུ་ངེས་པས་རྩ་
4

༄༅། །དཔེ་སྐྲུན་གསལ་བཤད།
གསུམ་ཀུན་འདུས་ཀྱི་ངོ་བོ་ཡིན་པ་སོགས་ཀྱིས་སོ། ། གཞན་དུ། ལྷོ་གླིང་གཅིག་པུ་འདིར་ཡང་། 
སྤྲུལ་པའི་གཏེར་ཆེན་བརྒྱ་རྩ་དང༌། འགྲོ་འདུལ་གཏེར་ཕྲན་སྟོང་རྩ། ཡང་གཏེར་བྱེ་བ་ས་ཡ་ 
སོགས་བྱོན་དང་འབྱོན་འགྱུར་ཇི་སྙེད་རྣམས་ཀྱང་ཁོང་གི་རྣམ་འཕྲུལ་ཉག་གཅིག་ལས་མ་འད་ས་ཤིང་། 
ཚེ་ལོ་ཡར་འཕེལ་
དུས་ཀྱི་དབང་དུ་ན། ཚེ་ལོ་བཅུ་བའི་བར་དུ་གསང་སྔགས་བསྟན་པ་ནས།
བརྒྱད་ཁྲིའི་སྐབས་སུ་འང་། བྱམས་པ་འཇིག་རྟེན་དུ་འབྱོན་ཚེ། སློབ་དཔོན་ཉིད་རྒྱལ་སྲས་འགྲོ་ 
བ་ཀུན་འདུལ་བྱ་བར་གྱུར་ཏེ་སྐལ་ལྡན་རྣམས་ལ་གསང་སྔགས་ཀྱི་ཆོས་འཁོར་བསྐོར།གཞན་
ཡང་བསྐལ་བཟང་གི་སངས་རྒྱས་སྟོང་དང༌། འཁོར་ལོས་སྒྱུར་རྒྱལ་སྟོང་ལ་སོགས་པ་འང་། སློབ་ 
དཔོན་ཆེན་པོ་འདིའི་རྣམ་པར་འཕྲུལ་པ་ཁོ་ན་ཡིན་པར་གསུངས་པ་དང་། ཉེ་བའི་གདུལ་ཞིང་
འདིའི་དབང་དུ་ན། དཔལ་མཉམ་མེད་ཇོ་བོ་རྗེ་དང་། རྗེ་བདག་ཉིད་ཆེན་པོ་བློ་བཟང་གྲགས་པ། 
འཇམ་དབྱངས་ས་སྐྱ་པཎྜི་ཏ་སོགས་ཕལ་མོ་ཆེའང་སློབ་དཔོན་ཆེན་པོ་ཁོང་དང་ཐུགས་རྒྱུད་གཅིག་ 
པའི་བྱིན་རླབས་ཡིན་ཏེ། ཨོ་རྒྱན་བཀའ་ཐང་བསྡུས་པ་ལས། ཐུབ་པའི་ལུང་བསྟན་མདོ་ཁམས་ 
སྒང་ཞིག་ཏུ ཨ་ཏི་ཤ་ཡི་སྤྲུལ་པ་བློ་བཟང་གྲགས༔ སྐྱེས་བུ་དེར་བྱོན་བོད་ལ་བདེ་སྐྱིད་འཆརཿ 
དེ་དུས་དཀར་ཕྱོགས་རྣམས་ཀྱང་སྤོབས་པ་མཐོ༔ ཞེས་དང༌། དེ་དུས་ང་ཡི་སྤྲུལ་པ་ས་སྐྱ་ཞེས༔ 
སྟོད་ཀྱི་ཕྱོགས་སུ་ཡབ་མིང་འཇམ་དཔལ་དང་༔ ཡུམ་མིང་སྒྲོལ་མ་ཞེས་བྱའི་སྲས་སུ་འཁྲུངས༔ འགྲོ་ 
མགོན་འཕགས་པ་ཀུན་དགའ་རྒྱལ་མཚན་ཞེས ང་ཡི་ལྷ་ཁང་རྣམས་ཀྱང་ཞིག་གསོས་བྱེད༔ གསང་ 
སྔགས་བསྟན་པ་དར་ཞིང་རྒྱས་པར་བྱེདཿ ཅེས་དང་།
བཀའ་གདམས་གླེགས་བམ་ལས། བླ་མ་དྲི་མ་མེད་པས། རྒྱལ་བུ་དཀོན་མཆོག་འབངས་ལ་ 
གསུངས་པ། འདི་ནས་སྐྱེ་བ་གཞན་གྱིས་མ་ཆོད་པར། །བོད་ཁམས་མགོན་མེད་ཡུལ་དུ་ཐུགས་ 
རྗེས་ཟུང༌། །བོད་ནི་རྒྱལ་པོ་དག་ལ་ཚད་མར་འཛིན། །མི་དབང་མཛོད་ལ་བོད་ཁམས་བདེ་བར་ 
སྐྱོངས། །ཨོ་རྒྱན་ཡུལ་དུ་ཇི་སྐད་སྨྲས་པ་བཞིན། །བདག་ཀྱང་གནས་དེར་ལྷ་འདྲེ་འདུལ་དུ་འགྲོ། ། 
ཞེས་གསུངས་པ་དེ་ཨོ་རྒྱན་རིན་པོ་ཆེ་དང་། སྤྲུལ་པ་གཅིག་ནི་རྒྱ་གར་གནས་ལ་འགྲོ། ། ཞེས་ 
གསུངས་པ་དེ་ཇོ་བོ་རྗེ་དང་། སྤྲུལ་པ་གཅིག་ནི་བལ་པོའི་མཐིལ་དུ་འགྲོ། །ཞེས་གསུངས་པ་དེ་པཎྜི་
5

༄༅། །དཔེ་སྐྲུན་གསལ་བཤད།
ཏ་པདྨ་བཛྲ་དང་། སྤྲུལ་པ་གཅིག་ནི་མདོ་ཁམས་སྨད་ལ་འགྲོ། །ཞེས་གསུངས་པ་དེ་རྗེ་བདག་ཉིད་ 
ཆེན་པོ་ཡིན་པར་ལུང་བསྟན་པ་ལྟ་བུའོ། ། མདོར་ན། ཚིག་བདུན་གསོལ་འདེབས་ཀྱི་རྣམ་བཤད་པདྨ་ 
དཀར་པོ་ལས། བསིལ་ལྡན་གྱི་ཡུལ་འདིའི་གསར་རྙིང་རིས་མེད་ཀྱི་བསྟན་འཛིན་ཕལ་མོ་ཆེ་གུ་རུའི་ 
རྣམ་འཕྲུལ་དུ་ལུང་བསྟན་ཅིང༌། གང་ཟག་མཁས་གྲུབ་དམ་པ་ཕལ་ཆེ་བ་ལ་ཞལ་བསྟན་ཅིང་བྱིན་
གྱིས་བརླབས་ལ་གདམས་པ་གནང་བ་སོགས་ཚད་མེད་དེ་སོ་སོའི་རྣམ་ཐར་སོགས་ལས་གསལ། 
དམིགས་བསལ་བོད་གངས་ཅན་འདིར་ཨོ་རྒྱན་གྱི་སྤྲུལ་པ་འདི་ལྟར་མང་བའི་རྒྱུ་མཚན་ཡང་། སྔོན་
ཆོས་རྒྱལ་ཁྲི་སྲོང་ལྡེའུ་བཙན་གྱིས་གསོལ་བ་བཏབ་པའི་རྟེན་འབྲེལ་དང་། གཞན་སློབ་དཔོན་རིན་པོ་
ཆེས་བོད་འབངས་ཐུགས་རྗེས་སྐྱོང་བའི་བཀའ་མི་འགྱུར་བའི་དན་རྟགས་དང་། བོད་འབངས་
རྣམས་ཀྱིས་གུ་རུ་རིན་པོ་ཆེ་མི་བརྗེད་པའི་དྲན་ཐོར་སློབ་དཔོན་ཉིད་ཀྱི་བྱིན་རླབས་དང་སྨོན་ལམ་
གྱི་སྟོབས་ལས་བྱུང་བ་ཁོ་ནར་ངེས་པ་སོགས་ཞིབ་ཆ་ཕྱེ་དགོས་སོ། །
ཞེས་དེབ་ཕྲེང་འདིའི་དཔེ་སྐྲུན་གསལ་བཤད་ཀྱི་ས་བཅད་མ་སྟོངས་ཙམ་དུ་གཙོ་སྒྲིག་པས་བྲིས། 
ཉེས་འགལ་ཅི་མཆིས་རྩ་གསུམ་ལྷ་ལ་སྙིང་ནས་མཐོལ་བཤགས་དང་བཟོད་གསོལ་ཞུས་པ་ཡིན།
བཞི། མཇུག་ཏུ་ཞུ་རྒྱུར། རང་ལ་མཚོན་ན་ན་ཚོད་ཡོལ་ཀྱང་ཤེས་ཡོན་ནར་མ་སོན་པའི་མི་བུ་ཕལ་ 
པ་ཞིག་ཡིན་པས། དཔེ་ཚོགས་འདི་སྒྲིག་ཞུས་སོགས་ཀྱི་སྐབས་སུ་ཁ་ཤོར་མིག་ཤོར་གྱིས་ལྷག་ཆད་
ནོར་འཁྲུལ་གྱི་ཉེས་པ་ཤིན་ཏུ་མང་པོ་བསགས་ཡོད་ངེས་དང་། མ་ཚད་ཉེ་ལམ་མིག་ལའང་འོད་ 
རླབས་ཀྱིས་ཤུགས་ཆེན་གཙེས་དྲགས་པའི་སྟེང་། དཔེ་རྙིང་ལ་ལ་ཤིན་ཏུའང་ཁ་མི་གསལ་བས་དང་། 
བརྡ་རྙིང་དང་སྐུང་ཡིག་མང་བ། མགྱོགས་བྲིས་དང༌། ཕྱག་རིས་ལ་ལ་ཧ་ཅང་གཟུགས་རྫོབ་པ་ 
སོགས་ཀྱིས་ད་དུང་རྨང་གཞིའི་སྐྱ་ཐིག་ཙམ་ཞིག་ལས་ཚད་ལྡན་ཡང་དག་ཅིག་ཡོང་ཐུབ་མེད་པ་སྨོས་ 
མེད་ཡིན་པས། ཤེས་ལྡན་ཀློག་པ་པོ་ཚོས་ཕྲན་ལ་གུ་ཡངས་བརྩེ་གཟིགས་ཀྱི་སྒོ་ནས། ཡིན་ངེས་
དག་བཅོས་ཀྱི་མཆན་བུ་འདེབས་རོགས་ཞུ་རྒྱུ་དང༌། རྣམ་པ་ཚོའི་ཤེས་ཡོན་གྱི་མཛུབ་སྟོན་འོག 
ཟབ་གཏེར་ཆོས་ཀྱི་མཛོད་ཁང་འདི། མ་འོངས་པར་གཏེར་མའི་ཕྱོགས་ཀྱི་མ་དཔེ་དག་ཤོས་ཤིག་
6

།དཔེ་སྐྲུན་གས
ཏུ་འགྱུར་ཐུབ་པར་སྙིང་ནས་སྨོན་པ་ཡིན་ནོ། །ཞེས་ཡི་གེ་སྒྲིག་སྦྱོར་པས།
7

༄༅། །དཀར་ཆག
དཀར་ཆག
༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས་ 
རིག་འཛིན་གསང་ལམ་བགྲོད་པའི་ལམ་ཡིག་བཞུགས་སོ། །
གཏེར་ཆེན་སྟག་ཤམ་རྡོ་རྗེའི་ཟབ་པའི་ཞལ་གདམས་ཞུས་ལེན་གྱི་སྐོར།
ê ཡི་དམ་དགོངས་འདུས་རྟ་མཆོག་རོལ་པ་ལས༔མཁའ་འགྲོ་ཡེ་ཤེས་མཚོ་རྒྱལ་གྱིས་ 
ཞུས་ལེན་དམར་ཁྲིད་ཞལ་གདམས་ཀྱི་རིམ་པ་ནོར་བུའི་ཕྲེང་བ་བཞུགས་སོ སོ ༼༣༽
/བླ་མའི་ཐུགས་སྒྲུབ་ཡིད་བཞིན་ནོར་བུ་ལས༔ བསྒྲུབ་པའི་ཞལ་བཀོད་པདྨའི་སྙིང་
གཏམ་བསླབ་བྱ་བསྡུས་པ་བཞུགས་སོکر2007 
ཊཿ ཐུགས་སྒྲུབ་གསེར་ཞུནམཚོ་རྒྱལ། མ༔ ཐུགས་ཀྱི་ཞུས་ལེན་ ཨོ་རྒྱན། སྙིང་གི་ ནམ་སྙིང་། མེ་ལོང་ 
ཞེས་བྱ་བ་བཞུགས་པའི་དབུ་ཕྱོགས་ལགས་སོ ༼༧༡༽
É ཡི་དམ་དགོངས་འདུས་རྟ་མཆོག་རོལ་བ་ལ༔ བར་ཆད་བདུད་དཔུང་དངོས་འཛིན་ངེས་ 
ཤེས་གཏམ་རྒྱུད་ཀྱི་ཕྲེང་བ་བཞུགས་སོ༔ བར་ཆད་འཕྲང་སེལ་ལོ༔From
༩༣༔ བླ་མ་ཡིད་བཞིན་ནོར་བུའི་རྫོགས་རིམ་ལྟ་བ་གསང་ཐིག་ལསཿདུག་ལྔ་ལམ་ཁྱེར་གྱི་ཁྲིད་ 
ཡེ་ཤེས་ལྔ་ལྡན་བཞུགས་སོ༼༡༨༧༽
༣ བླ་མའི་ཐུགས་སྒྲུབ་ཡིད་བཞིན་ནོར་བུའི་རྫོགས་རིམ་ལྟ་བ་གསང་ཐིག་ལསཿཞི་ལྷག་ 
ཟུང་གསུམ་པདྨའི་དགོངས་དོན་དམར་ཁྲིད་ལྟ་བ་གསང་ཐིག་བཞུགས་སོ༔ ༼༡༩༠༽
༣ བླ་མ་ཡིད་བཞིན་ནོར་བུའི་རྫོགས་རིམ་ལྟ་བ་གསང་ཐིག་ལསཿསབྱིན་རླབསབླ་མའི་རྣལ་ 
འབྱོར་གུད་དུ་སྦས་པའི་ཡིག་ཆུང་བཞུགསཿ ༼༡༩༤༽
1

་ཆུག
༣ བླ་མའི་ཐུགས་སྒྲུབ་ཡིད་བཞིན་ནོར་བུའི་རྫོགས་རིམ་ལྟ་བ་གསང་ཐིག་ལསབླ་མ་སྐུ་གསུམ་
གྱི་ངོ་སྤྲོད་ཟབ་ཁྲིད་པདྨའི་དགོངས་དོན་བསྡུས་པ་བཞུགས་སོ༔ ༼༡༩༥༽
༣བླ་མ་ཡིད་བཞིན་ནོར་བུའི་རྫོགས་རིམ་ལྟ་བ་གསང་ཐིག་ལསཿཕྱག་རྒྱ་ཆེན་པོའི་ཀ་དག་
དོན་ཁྲིད་བཞུགས་སོ༼༡༩༩༽
༣ བླ་མ་ཡིད་བཞིན་ནོར་བུའི་རྫོགས་རིམ་ལྟ་བ་གསང་ཐིག་ལསཿསྐྱེད་རྫོགསདབྱེར་མེད་
ཉམས་སུ་ལེན་པའི་ཐབས་རྩ་རླུང་ཐིག་ལེའི་དེ་ཉིད་བཞུགས་སོ ༼༢༠༢༽
/ བླ་མའི་ཐུགས་སྒྲུབ་ཡིད་བཞིན་ནོར་བུའི་རྫོགས་རིམ་ལྟ་བ་གསང་ཐིག་ལས་ཏུམ་མོ་
གསང་བའི་ལམ་ཁྲིད་ཐབས་ཤེས་རྒྱ་ཅན་ཨེ་ཝཾ་བཞུགས་སོ༼ ༢༡༢༽
༉ བླ་མའི་ཐུགས་སྒྲུབ་ཡིད་བཞིན་ནོར་བུའི་རྫོགས་རིམ་ལྟ་བ་གསང་ཐིག་ལསཿམ་འབྲས་ཀྱི་
ཕྱག་རྒྱ་བརྟག་པའི་རིམ་པ་ཌཱཀྐི་གསལ་བའི་མེ་ལོང་བཞུགས་སོ༔༼༢༡༩༽
༼༢Ł བླ་མ་ཡིད་བཞིན་ནོར་བུའི་རྫོགས་རིམ་ལྟ་བ་གསང་ཐིག་འཁལ་འབྲས་ དངོས་གཞི་ཟབ་
ལམ་ཉམས་སུ་ལེན་པའི་ཐབས་གསང་ཐིག་བཞུགས༔༼ ༢༢༩༽
༩༣༤ བླ་མ་ཡིད་བཞིན་ནོར་བུའི་རྫོགས་རིམ་ལྟ་བའི་གསང་ཐིག་ལསཿ རྨརྩ་རླུང་ཐིག་ལེའི་གེགས་ 
སེལ་སྤྱི་གྲོལ་རིམ་སེལ་སྨན་དང་བཅས་པ་བཞུགས་སོ༔༼༢༣༨༽
༩༣༥ བླ་མ་ཡིད་བཞིན་ནོར་བུ་ལས༔རྫོགས་རིམ་ལྟ་བ་གསང་ཐིག་གི་ཐོད་རྒལ་གཅིག་ཆོད་ཀུན་ 
གྲོལ་བཞུགས་སོ གསང་རྒྱ་དམ་པོ་སྠི༔ ༼༢༤༢༽
༩༤ བླ་མ་ཡིད་བཞིན་ནོར་བུའི་རྫོགས་རིམ་ལྟ་བ་གསང་ཐིག་ལསཿ ཁྲིད་ཀྱི་རྒྱབ་ཡིག་ལུང་གི་
བང་མཛོད་མཁའ་འགྲོའི་ལྡེ་མིག་བཞུགསཿ ༼༢༤༩༽
༣༥ བླ་མའི་ཐུགས་སྒྲུབ་ཡིད་བཞིན་ནོར་བུའི་རྫོགས་རིམ་ལྟ་བ་གསང་ཐིག་ལསཿབླ་མ་བསྒྲུབ་ 
ཅིང་ཉམས་སུ་བླངས་པའི་ཡོན་ཏན་རྟགས་ཚད་ནོར་བུའི་ཡང་བཅུད་བཞུགས་སོ༔༼༢༥༥༽ 
༩༥ བླ་མ་ཡིད་བཞིན་ནོར་བུའི་རྫོགས་ཆེན་བསྒོམ་པའི་ཆ་རྐྱེན་མྱག་ཚབ་བཅུད་ལེན་དང་ 
བསྒོམ་འཁར་གྱི་མན་ངག་མ་རྒྱ༔ ༼ ༢༦༢༽
2

དཀར་ཆག
༣༤ བླ་མ་ཡིད་བཞིན་ནོར་བུའི་རྫོགས་རིམ་ལྟ་བ་གསང་ཐིག་ལསབསྒོམས་སངས་རྒྱས་བཏགས་
གྲོལ་ཀུན་བཟང་པདྨའི་དགོངས་ཟབ་སྲས་གཅིག་གི་རྒྱུད་བཞུགས་སོ༼ ༢༦༤༽
བླ་མའི་ཐུགས་སྒྲུབ་ཡིད་བཞིན་ནོར་བུའི་རྫོགས་རིམ་ལྟ་བ་གསང་ཐིག་ལསཿཆུ་བསྒོམས་
སངས་རྒྱས་མཐོང་གྲོལ་གནད་ཀྱི་མན་ངག་བཞུགས་སོ༼༢༦༩༽
། བླ་མའི་ཐུགས་སྒྲུབ་ཡིད་བཞིན་ནོར་བུའི་རྫོགས་རིམ་ལྟ་བ་གསང་ཐིག་ྋཨོང་གྲོལ་ 
བསྒྲུབ་པའི་ཐབས་མ་བསྒོམས་སངས་རྒྱས་ཉི་ཟླའི་རྒྱ་ཅན་བཞུགས༔༼༢༧༠༽
ཊཿ རྡོར་སེམས་ཐུགས་ཀྱི་མེ་ལོང་ལས༔ ཁྲིད་ཀྱི་ཞལ་གདམས་བདུད་རྩིའི་སྙིང་པོ་ཞེས་བྱ་བ་ 
བཞུགས་སོ༔ མངའ་རིས་གཏེར་ཆེན་གར་དབང་རྡོ་རྗེ།༼༢༧༣༽
ཧཱུཾཿ བཀའ་རྫོགས་པ་ཆེན་པོ་རྡོར་སེམས་ཐུགས་ཀྱི་མེ་ལོང་ལས༔མཁའ་འགྲོ་ཡེ་ཤེས་མཚོ་རྒྱལ་ 
གྱི་ཞུས་ལེན་རིན་ཆེན་སྒྲོམ་བུ་བཞུགས་སོ༔ མངའ་རིས་གཏེར་ཆེན་གར་དབང་རྡོ་རྗེ། ༼༢༧༧༽ 
༄༅། །ཨོ་རྒྱན་རིན་པོ་ཆེ་དངོས་ཐིམ་མ་སྐུ་ཚབ་བདུད་དཔུང་ཟིལ་གནོན་དང་རིག་འཛིན་ཐུགས་ 
ཀྱི་རྡོ་རྗེའི་ཞུ་བ་ཞུས་ལན་བགྱིས་པ་ངོ་མཚར་སྣང་བའི་དགའ་སྟོན་ཞེས་བྱ་བ་བཞུགས་སོ།།
རིག་འཛིན་ལྷ་མཆོག་རྡོ་རྗེ་བདེ་ཆེན་འདུས་པ་རྩལ།༼༢༨༦༽
༄༅། །འཇམ་དཔལ་ཞི་སྒྲུབ་ཀྱི་ཆ་ལག་ཁྲིད་ཡིག་སངས་རྒྱས་ལག་སྟེར་ཞེས་བྱ་བ་བཞུགས་སོ༎
༧ མཁན་ཆེན་འཇིགས་མེད་ཕུན་ཚོགས་འབྱུང་གནས།༼༢༩༤༽
༄༅། །གནད་ཐེམས་གསང་བའི་ཡང་མཛོདཿ༔ གསང་ཏིག་ཙིཏྟ་དམར་པོ་ས་མ་ཡཱ
མངའ་རིས་པཎ་ཆེན་པདྨ་རྒྱལ་པོ་ཡེ་ཤེས་རོལ་པ་རྩལ།༼༣༠༠༽
3

༄༅། །ཟབ་གཏེར་ཆོས་ཀྱི་མཛོད་ཁང་།
།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་ 
པོ་གཅེས་བཏུས་རིག་འཛིན་གསང་ལམ་བགྲོད་པའི་ 
ལམ་ཡིག་བཞུགས་སོ། །

༄༄༅། །ཟབ་གཏེར་ཆོས་ཀྱི་མཛོད་ཁང་།
འྀ ཡི་དམ་དགོངས་འདུས་རྟ་མཆོག་རོལ་པ་ལས༔ མཁའ་འགྲོ་ཡེ་ཤེས་ 
མཚོ་རྒྱལ་གྱིས་ཞུས་ལེན་དམར་ཁྲིད་ཞལ་གདམས་ཀྱི་ 
རིམ་པ་ནོར་བུའི་ཕྲེང་བ་བཞུགས་སོ 
རྒྱབ་ཆོས། ནྱཱཾ༔
འྀགཿཀཾཀཝགཱམཱཧZཙོཀོབསྡག༴ བླ་མ་ཡི་དམ་མཁའ་འགྲོ་གསུམ་ལ་ཕྱག་འཚལ་ལོ༔ 
ཡི་དམ་དགོངས་འདུས་རྟ་མཆོག་རོལ་པ་ལས༔ རྩ་བ་གསུམ་གྱི་གདམས་པ་དབང་ཁྲིད་མན་ངག་ 
དང་བཅས་པ་རྫོགས་པའི་ཚེ༔ བདག་བུད་མེད་ཡེ་ཤེས་མཚོ་རྒྱལ རྒྱལ་བུ་བྱང་ཆུབ་སེམས་ 
དཔའ་ཐ་མཆེད་གཙོས་པའི་ལས་ཅན་བཅུ་བདུན་ལ༔ ཞལ་གྱི་གདམས་པ་ཞུས་ལེན་ལྷུག་སྩོལ་དུ་ 
བསྩལ་བའི་ཞལ་གདམས་ཟབ་མོ་མེ་ཏོག་གི་ཕྲེང་བ༔ གནད་ཀྱི་གལ་མདོ་ཨོ་རྒྱན་བཀའ་བཞིན་ 
དུ༔ བོད་ཀྱི་ཇོ་མོ་མཁར་ཆེན་དཔལ་གྱི་བཟའ༔ ཡེ་ཤེས་མཚོ་རྒྱལ་ང་ཡིས་འདིར་བཀོད་ནས མ་ 
འོངས་དོན་དུ་རིན་ཆེན་གཏེར་དུ་སྦས༔ མ་འོངས་དགོངས་བརྒྱུད་བཀའ་གཏད་ལུང་སྦྱིན་པའི༔ ཁྱེའུ་ 
ཤིང་མོ་ལུག་གི་ལོ་པ་གཅིག༔ ད་ལྟ་དགེ་སྦྱོང་བློ་གྲོས་སྐྱེ་བ་གཅིག༔ རྡོ་རྗེའི་མིང་ཅན་གང་འབྱུང་ 
དེས་རྙེད་འགྱུར སཱ་མཱ་ཡཱ རྒྱ་རྒྱ་རྒྱ ཧྲཱིཿ ཟབ་རྒྱ
དེ་ཡང་ཨོ་རྒྱན་ཆེན་པོས་བཀའ་བསྩལ་པ༔ རྒྱུད་དང་ལུང་དང་མན་ངག་དང༔ བསྐྱེད་དང་ 
རྫོགས་དང་རྫོགས་ཆེན་དང༔ རྣལ་འབྱོར་དང་ནི་རྣལ་འབྱོར་ཆེ༔ ཡོ་ག་རྣམ་པ་གསུམ་ཚུལ་གྱིསཿ 
གསང་སྔགས་བཀའ་ཡི་མེ་ལོང་བཀོད༔ ལྷ་མོ་ཙན་དྷ་ལི་ཡི་བཀའ༔ ཡི་དམ་བསྒོམ་པའི་ལུང་དུ་ 
བདོག༔ ཆོས་ཉིད་ཡངས་པའི་ཐང་ཆེན་དུ༔ ཁྱིམ་བུ་བརྒྱད་ཀྱི་ཁང་པ་བརྩེགསཿ༔ རྒྱུད་ལུང་དགུ་ 
ཡི་གདུང་མ་ལ༔ ཕྲིན་ལས་རྣམ་བཞིའི་ཀ་བ་བསླངས༔ ཐབས་དང་ཤེས་རབ་སྐར་ཁུང་ལ༔ ཏིང་ངེ་ 
འཛིན་གྱི་སྒྲོན་མེ་བཏེགཿ ཀུན་ཏུ་འོད་ཀྱི་ས་ལ་འདུག༔ སྣང་སེམས་གཉིས་ཀྱི་མཛོད་ཕུག་ ཏུ༔ 
རང་རིག་རྒྱལ་པོ་ལོངས་སྤྱོད་བྱེད ཚད་མེད་བཞི་ཡི་སྒོ་མོ་ལ༔ མི་འགྱུར་ཤེས་པའི་སྲུང་མ་
3

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
བྱིན་གྱིས་བརླབས་ནས༔ བརྒྱུད་པ་བྱིན་རླབས་དང་བཅས་པའི་དངོས་གྲུབ་བརྙེས་ཏེ་བཀའ་བབས་ 
སོ༔ བོད་དུ་སློབ་དཔོན་ཆེན་པོ་པདྨ་སམ་བྷ་ཝ་དང༴ བྷི་མ་མི་ཏྲ་གཉིས་བོད་ལ་བྱོན་ནས་དབང་ 
གི་རྒྱུན་བཙུགས་པ་ལ༔ བཀའ་བབས་ཀྱི་སློབ་མ་བཞི་བྱུང་སྟེ༔ གནུབས་ནམ་མཁའི་སྙིང་པོ་ལ་ཡི་ 
དམ་ལྷས་བྱིན་གྱིས་བརླབས་ཏེ༔ ཡང་དག་ཞལ་གཟིགས་ཤིང་དངོས་གྲུབ་ཐོབ་ནས་བཀའ་བབས༔ 
མཁས་པ་བཻ་རོ་ཙཱ་ན་ལ༔ མཁན་པོས་སྒྲ་བསླབས་པས་མ་མཁྱེན་ནས༔ གདུ་ང་ཡུས་ཀྱིས་གསོལ་བ་ 
བཏབ་པསཿ དེ་ནུབ་སྤྱན་རས་གཟིགས་ཀྱིས་རིན་པོ་ཆེའི་གཞལ་ཡས་ཁང་དུ་ཁྲིད་ནས་རིན་པོ་ཆེ་
སྣ་ཚོགས་ལས་གྲུབ་པའི་ཨཱ་ལི་ཀ་ལི་མང་པོ་གནང་བས༔ དེ་ཐམས་ཅད་ཐོས་པར་རྨིས་པས༔ ནངས་ 
པར་ཡིག་རིགས་སྐད་རིགས་ཐམས་ཅད་མ་བསླབས་པར་མཁྱེན་ཅིང༔ ཆོས་ཐེག་པ་དགུ་པོའི་དོན་
ཁོང་དུ་ཆུད་དེ་ལུང་གི་བཀའ་བབས༔
བདག་མཁར་ཆེན་བཟའ་ཡེ་ཤེས་མཚོ་རྒྱལ་ལ༔ ཨོ་རྒྱན་གུ་རུས་གསུངས་པའི་ད་ལ་བསྟན་པ་ཙམ་ 
ནསཿ རང་རིག་རྩལ་གྱི་དབང་ཐོབ་སྟེ རང་ལ་རང་གིས་དབང་བསྐུར་ཞིང་རང་གྲོལ་སྦྲུལ་མདུད་ 
ནམ་མཁའ་ལ་གྲོལ་བ་ལྟར་གྱུར་ཅིང༔ འདས་མ་འོངས་ད་ལྟ་དུས་གསུམ་གཅིག་ཏུ་གྱུར་ཏེ༔ ཟབ་
མོ་གཏེར་བརྒྱུད་དགོངས་པ་བཀའ་གཏད་ཀྱིས་གཞན་དོན་མི་ཟད་པར་ནུས་པའི་བཀའ་བབས་པས༔
ང་ཡི་འགྲོ་དོན་ནི་མ་འོངས་ནས་མ་འོངས་པར་འབྱུང་ངོ༔ གཡུ་སྒྲ་སྙིང་པོ་ལ་བྷི་མ་བཻ་རོ་ཨོ་རྒྱན་
མཚོ་རྒྱལ་བཅས་པས་དབང་བསྐུར་བྱིན་བརླབས་པས་བཀའ་བརྒྱུད་ཀྱི་བཀའ་བབས་སོ༔ དེས་ཛྙཱ་ 
ན་ཀུ་མཱ་ར་སོགས་མ་འོངས་པའི་བར་དུ་བཀའ་བརྒྱུད་དུ་འབྱུང་བར་བྱིན་གྱིས་བརླབས་པར་གནང་ 
ནས༔ དེ་ལྟར་ཆུ་བོ་བཞི་ལ་མ་བརྟེན་པ་ནི་རྒྱུད་པ་འདི་ལ་མི་འབྱུང་སྟེ མ་འོངས་པར་ཆོས་འདི་ 
ལ་དབང་གི་ཆུ་བོ་བཞི་བབས་སུ་འགྱུར་རོ དེ་ཡང་ད་ལྟ་ལས་འཕྲོ་བཞག་པའི་གང་ཟག་ལ༔ ཡི་ 
དམ་ལྷའི་དཀྱིལ་འཁོར་དུ་བཅུག་ནས་ལྷ་ཡི་དབང་བསྐུར་བ་དང་༔ ལྷས་བྱིན་གྱིས་བརླབས་པསཿ
མ་འོངས་འདིར་འཕྲད་པའི་ཚེ༔ བསྙེན་བསྒྲུབ་བྱས་པ་ཙམ་གྱིས་དཀྱིལ་ལྷ་ཞལ་མཐོང་ཞིང་བྱིན་ 
གྱིས་བརླབས་པས་ལྷ་ཡི་དབང་ཐོབ༔ ད་ལྟ་ཤོག་སེར་གཏེར་སྒྲོམ་དང་བཅས་པ་ལས་ཅན་རང་ 
དང༔ གཏེར་བཅོལ་པའི་གཏེར་སྲུང་གཉིས་ཀྱི་མགོར་བཞག སངས་རྒྱས་གཉིས་པ་ཨོ་རྒྱན་པདྨས་ 
བྱིན་གྱིས་བརླབས་ཤིང་བདེན་ཚིག་སྨོན་ལམ་མཛད་པ་ལ བདག་མཚོ་རྒྱལ་གྱིས་མཐུན་འགྱུར་
6

༄༅། །ཟབ་གཏེར་ཆོས་ཀྱི་མཛོད་ཁང་།
བྱས༔ བུ་རང་གིས་འདོད་གསོལ་བརྗོད་པ་སོགས་བྱས༔ ཆོས་སྲུང་རྣམས་ཀྱང་དམ་ལ་འབོགསཿ 
བཀའ་གཏད་སླར་སྦས་པས༔ སྨོན་ལམ་དབང་གིས་རང་རང་གི་ལས་སད་པ་དང༔ ཆོས་སྲུང་གིས་ 
བསྐུལ་ཅིང་གཏེར་དང་འཕྲད་པསཿ གཏེར་སྒྲོམ་མགོར་བཞག༔ ཤོག་སེཪ་ཞལ་མཇལ་བས་ 
གླེགས་བམ་བཀའ་ཡི་དབང་ཐོབ་ཅིང་བྱིན་རླབས་འབྱུང༔ ཚིག་ལ་བརྟེན་ནས་དོན་ཤེས་པས་ལུང་ 
གི་བཀའ་བབསཿ ད་ལྟ་གུ་རུ་རིན་པོ་ཆེའི་བྱིན་རླབས་ཀྱི་དྲོད་ཐོབ་པས༔ བད་ག་མཚོ་རྒྱལ་གྱིས་ 
དགོངས་པ་གཅིག་ཏུ་བྱིན་གྱིས་བརླབས་ནས༔ སྨོན་ལམ་གྱི་མཚམས་སྦྱར་ནས༔ མ་འོངས་གཏེར་ 
ཐོན་ནས་བདག་གི་བྱིན་རླབས་རང་བཞིན་དུ་ཞུགས་ཤིང༔ ད་ལྟ་སྨོན་ལམ་གྱི་ས་བོན་བཏབ་པ་ཡང་ 
སྨིན༔ ང་ཡི་དགོངས་པ་འཕེལ་འགྲིབ་གབ་སྐུང་འཁྲུལ་རྟོག་མེད་པས༔ ལས་ཅན་དེ་ལ་དགོངས་ 
པ་གཏད་ཅིང་རིག་པའི་རྩལ་དབང་བསྐུར་བས༔ བཀའ་བརྒྱུད་རྒྱུད་པ་ལྔས་བྱིན་བརླབས་ཤིང་ 
དབང་ཐམས་ཅད་རྫོགས་པར་ཐོབ༔ ལས་ཅན་དེ་ལ་ཉིད་དང་ཚུལ་མཐུན་པའི་བཀའ་བརྒྱུད་འཛིན་ 
པའི་བླ་མ་གཅིག་ནི་ནམ་ཡང་འབྱུང་བས༔ དེས་བཀའ་བརྒྱུད་རྒྱུད་པའི་ཕྱག་ལེན་ངོ་སྤྲོད་དབང་ 
ལུང་ཁྲིད་སོགས་ད་ལྟའི་ཕྱག་སྲོལ་གྱི་རྒྱུན་བཞིན་བྱས་པས༔ གཏེར་ཐོན་པ་དེའི་ཕྱག་ལེན་ལ་ཕན་
ཅིང གནད་གཅིག་གིས་རྟེན་འབྲེལ་ཐམས་ཅད་འགྲིགས་པས་སྨིན་གྲོལ་དབང་གི་བརྒྱུད་པ་ཚུགས་ 
པས༔ དགེ་བའི་བཤེས་གཉེན་ལ་བརྟེན་པའི་བཀའ་བརྒྱུད་ཀྱི་དབང་ཐོབ་པར་འགྱུར་རོ༔ དབང་ 
ཐོབ་བྱ་བ་ནི༔ ཕྱི་རྒྱུད་ལུང་མན་ངག་ལག་ལེན་ལ་དབང་འབྱོར༔ ནང་རྩ་རླུང་ཐིག་ལེ་ཕྱག་རྫོགས་ 
སོགས་ལྟ་སྒོམ་སྤྱོད་གསུམ་ལ་དབང་འབྱོར༔ གསང་བ་བདག་གཞན་དོན་གཉིས༔ ས་ལམ་མཁྱེན་ 
ཡེ་ཤེས་ཕུན་སུམ་ཚོགས་པ་ལ་དབང་འབྱོར་བ་ན་དབང་ཐོབ་པ་ཡིན་པས༔ མ་འོངས་ང་ཡི་ཟབ་ 
གཏེར་ཕྲད་པ་རྣམས་ལའང་དེ་ལྟར་འབྱུང་ངེས་པས༔ དབང་བཞིའི་ཆུ་བོ་བཞི་ཀའི་བཀའ་བབ་
ཡོད་པའོ ཞེས་གསང་སྔགས་ལྟ་སྒོམ་སྤྱོད་པ་འབྲས་བུའི་ཞུས་ལན་ནོར་བུའི་ཕྲེང་བ་ལས་དབང་ 
གི་སྐབས་ཏེ་དང་པོའོ༔ སཱ་མཱ་ཡཱ༔ རྒྱ་རྒྱ་རྒྱ གཱཊགཱཀྲྀལ༹ནབཱཥྞསཱཀར་ཏབྱ།གྒཎསྶ ྂཉྩ྾ 
དེ་ནས་ཡང་ཇོ་མོ་ཡེ་ཤེས་མཚོ་རྒྱལ་གྱིས་ཞུས་པ༔ འདི་ལྟར་འཛམ་གླིང་དཀོན་པ་ཡི༔ ཡི་དམ་
དགོངས་པ་འདུས་པ་བླ་མ་ནོར་བུ་དང་བཅས་པའི་ཆོས་འདི་ཞུ་བའི་སྣོད་བཅུད་གཉིས་ཀྱི་བརྟག་པ་
ལ༔ དང་པོ་བཅུད་ཀྱི་བརྟག་པ་གང༔ བླ་མར་འོས་པའི་མཚན་ཉིད་ཅི༔ སྤང་བྱ་ཅི་ལྟ་བུ༔ བསྒྲུབ་
7

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
བྱའི་མཚན་ཉིད་ཅི་ལྟ་བུ སྣོད་ཀྱི་བརྟག་ཐབས་གང༔ སྤང་བྱའི་སྣོད་ཅི་ལྟ་བུ༔ བསྟན་པར་བྱ་ 
བའི་སྣོད་ཀྱི་མཚན་ཉིད་ཅི་ལྟ་བུ སྣོད་བཅུད་མ་འཛོམས་ཤིང་འཛོམས་ཚེ་སློབ་དཔོན་གྱི་བྱ་བ་ 
གང༔ སློབ་མའི་བྱ་བ་ཇི་ལྟར་ལགས ཞེས་ཞུས་པས༔
མ་ཧཱ་གུ་རུ་ཡིས༔ ཇོ་མོ་ཡེ་ཤེས་མཚོ་རྒྱལ་དང༔ འདུས་པའི་འཁོར་ལ་བཀའ་བསྩལ་པ༔ ཀྱཻ་ 
མ་དད་ལྡན་དགེ་མ་ལྕམ༔ སྨོན་ལམ་ལྡན་པ་དག་པའི་འཁོར༔ འདུས་པའི་མཆེད་དང་ལྕམ་བཅས་ 
གསོན༔ ཆོས་རྣམས་ཀུན་གྱི་སྔོན་འགྲོ་མཆོགཿ དང་པོ་བླ་མ་བརྟག་པ་ནི འཇིག་རྟེན་ཕལ་པའི་ 
བྱ་བ་ལ༔ དེད་དཔོན་མཁས་པས་ནོར་ལ་བརྟགསཿ དེ་ཡིས་ནོར་ལ་རིན་ཐང་ཆོདཿ༴ ཕལ་གྱིས་ 
རིན་ཆེན་བརྟགས་ཉེས་པས༔ ནོར་མང་ལོན་ཀྱང་རིན་ཐང་མེད༔ འདི་ནས་དེ་ལས་བརྒྱད་འཕགས་ 
ཏེ༔ འདི་ནས་མྱ་ངན་འདས་ཀྱི་བ༔ བླ་མ་ཉིད་ལ་བརྟེན་དགོས་པས༔ དེ་ཕྱིར་བཅུད་འདི་ 
བརྟག་པར་བྱ༔ དེ་ཡང་བླ་མའི་མཚན་ཉིད་ནི༔ ཡོན་ཏན་ལེགས་ཉེས་གཉིས་ཀྱིས་བརྟགཿ དང་ 
པོ་སྤང་བྱའི་སློབ་དཔོན་རྣམས བརྒྱུད་པའི་བྱིན་རླབས་བཀའ་བབས་མེད༔ གད་མས་པ་ཡོད་ 
ཟེར་ཆོས་ལོག་སྟོནཿ འདུལ་ཁྲིམས་མེད་པ་ཁྱིམ་པ་འདྲ༔ ལྷ་ཆོས་བོར་ནས་མི་ཆོས་སྒྲུབ༔ སོ་ནམ་ 
བུད་མེད་བསོག་འཇོག་རོལ༔ རང་ལ་ཉམས་ལེན་ཡོན་ཏན་མེད༔ གཞན་ལ་ལོག་ལྟ་གཤེ་སྐུར་ 
བཏབ༔ རིགས་དང་བརྒྱུད་པ་ང་ཆེ་སྨྲ༔ སྤྱོད་པ་ཁྱི་ཕག་ལས་ཀྱང་ལོད༔ སྟོང་ཟོབ་རྫུན་ལ་མི་ཚེ་ 
སྐྱེལ༔ རྒྱུ་འབྲས་ཉེས་ལེན་མི་འཛེམས་པས༔ རྒྱུ་འབྲས་ཁྱད་གསོད་ཁ་ལྟ་མཐོ༔ དགེ་སྦྱོར་ཆང་ 
དང་བུད་མེད་སེམས༔ འགྲོ་དོན་གདུལ་བྱ་བྲོ་གར་སྟོན༔ བྱང་སེམས་མེད་པར་ཆགས་སྡང་ 
འབར༔ རང་སེམས་མ་རྟོགས་རྟོགས་བརྫུ་བྱེད༔ མི་མགོ་བསྐོར་ཞིང་ཟས་ནོར་སྒྲུབ༔ ཆོས་རྒྱུས་ 
མེད་པས་མཁས་དྲུང་ཞུམཿ༔ བླུན་པོའི་ཚོགས་ལ་ཁ་བཤད་བྱེད༔ ང་ཆེ་ང་མཁས་ཁ་ཕོ་ཆེ༔ འབྲེལ་ 
མེད་གང་དྲན་བརྩམས་ཆོས་འཆད༔ ཁྱི་སྐྱག་སྦྲང་མ་འདུས་པ་ལྟར༔ ཚོགས་མ་བསགས་པའི་བླ་ 
མ་ལ༔ ཞིང་ངན་མ་དག་སློབ་བུ་འདུས ཡོན་ཏན་ཆང་ནག་རྫུན་ལ་བྱེད༔ དམ་ཉམས་འདྲེས་ 
ཁྱེར་བརྒྱུད་པ་མེད༔ ཕྱི་ཚུལ་ཆོས་ཚུལ་བཙུན་འདྲ་ཡང༔ ང་རྒྱལ་རློམ་སེམས་གཞན་ལ་སྨད༔ 
སྡོམ་མེད་ཟེར་ཞིང་འབར་སོགས་རང་རྒྱུད་སྲེགཿ འགྲོ་དོན་ང་སྲུང་ཉེ་རིང་ཕྱོགས་ཆ་ཆེ༔ སྔགས་ 
ཀྱི་ཚིག་དང་ཆོ་ག་ཤེས་གྱུར་ཀྱང༔ དམ་ཚིག་མི་སྲུང་རྒོད་ལ་མི་ཚེ་སྐྱེལ ཁ་ལྟ་སྟོང་སྦུད་ཐེག་པ་
8

༄༅། །ཟབ་གཏེར་ཆོས་ཀྱི་མཛོད་ཁང་།
གཞན་ལ་སྨད༔ གཉེན་པོ་མི་ཤེས་ཆགས་སྡང་རང་རྒྱུད་སྲེག༔ དེ་ནི་བཟང་བཟང་འདྲ་ཡང་ཤིན་ 
ཏུ་ངན༔ དེ་འདྲའི་སློབ་དཔོན་མི་གཙང་བུམ་པ་ལ༔ སྐལ་མེད་རྣམས་ཀྱིས་འདུན་ཅིང་བློ་གཏད་ 
བྱེད༔ དུག་ལ་ཞིམ་པོ་བཏབ་ཀྱང་འཆི་བ་ལྟར ད་ལྟ་ངོ་མཚར་ཆེ་ཞིང་གུས་བསྟོད་ཀྱང༔ མཐའ་ 
མཇུག་ཉེས་པའི་སྐྱོན་ཞིག་ཅིས་ཀྱང་འོང རྟག་མི་ཐུབ་པ་བུད་མེད་ནལ་མོ་འདྲ སློབ་དཔོན་ 
བཞེད་ན་སངས་རྒྱས་སར་འགྲོ་ཟེར༔ མི་དགེར་སྤྱད་ནས་དཀོར་ནག་འདམ་ལ་ཚུདཿ༔ དཔོན་སློབ་ 
གཉིས་ཀ་ན་རཀ་གནས་སུ་ལྟུངཿ དམུས་ལོང་དམུས་ལོང་ཁྲིད་པའི་ལམ་མཁན་ལྟར༔ བེའུ་སྦྲེལ་ 
གཡང་ལ་ལྷུང་བཞིན་ཕུང༔
མཚན་ཉིད་མི་ལྡན་བླ་མ་ཡིས༔ དབང་བསྐུར་ཆོས་ཞུས་གཉིས་ཀ་འཕུངཿ ཐ་མ་ལོག་པའི་ལམ་ 
དུ་ཁྲིདཿ ངན་སོང་གསུམ་ལས་འགྲོ་ས་མེད བཟང་བཟང་འདྲ་ཡང་མ་འབྲེལ་བྲོས༔ བླ་མ་ངན་ 
པ་སློབ་མའི་དགྲ དམྱལ་བར་ཁྲིད་པའི་ལམ་མཁན་ཡིན༔ བརྟེན་པར་འོས་པའི་བླ་མ་ནི༔ བླ་མ་ 
བཟང་བའི་མཚན་ཉིད་བསྟནཿ བློ་ཆེ་ཁོག་ཡངས་རང་རྒྱུད་དུལ༔ བརྩེ་བའི་སེམས་ལྡན་རང་རྒྱུད་ 
དག༔ གནས་ལུགས་རྟོགས་པའི་དོན་དང་ལྡན༔ ཤེས་རབ་གསུམ་ལ་བློ་སྦྱངས་ཆེ དུས་གསུམ་ 
རྒྱལ་བ་སྲས་བཅས་ཀྱིས༔ འཇིག་རྟེན་བྱ་བ་ཁྱིམ་སྤངས་པསཿ བརྒྱུད་པའི་བཀའ་བབས་ཟམ་མ་ 
ཆད༔ བྱིན་རླབས་ཚིག་རྒྱུད་སྙན་རྒྱུད་དང༔ དོན་རྒྱུད་གསུམ་ཐོབ་ཉམས་སུ་ལེན༔ དུས་གསུམ་བླ་ 
མའི་རྗེས་འབྲངས་པས༔ སོ་ཐར་འདུལ་ཁྲིམས་མདོ་རྒྱུད་སྔགས འབྲེལ་པས་མཁྱེན་པ་རྒྱ་ཆེ་བ༔ 
ཆོས་བརྒྱད་སྤངས་ཤིང་འཇིག་རྟེན་སྤྲོས་པ་ཆོདཿ༔ ང་རྒྱལ་རློམ་སེམས་ཆགས་སྡང་མེད༔ གཞན་ 
མཚང་མི་བརྗོད་ཁྱད་མི་གསོད༔ བྱང་སེམས་ཐེག་ཆེན་འགྲོ་དོན་བརྩོན༔ སྐྱོ་ངལ་མེད་པའི་སྙིང་ 
རྗེ་འབྱུང༔ སྦས་ཚུལ་གདུལ་བྱའི་འགྲོ་བ་འདྲེན༔ བསྙེན་བསྒྲུབ་ལས་གསུམ་མཐར་ཕྱིན་ནུས་པར་ 
ལྡནཿ གསང་སྔགས་རྒྱུད་འཛིན་དམ་ཚིག་ལྡན༔ བླ་མ་མཆོད་བརྩོན་སྙིང་རྗེ་ལྡན༔ ཆོས་ཉིད་དོན་ 
གྱི་གཞི་རྩ་ཆོད༔ འཁོར་འདས་མ་ལུས་ཆོས་ཀུན་རྟོགས༔ ཚིག་མཁས་ཟབ་མོའི་དོན་ལ་འབྲེལ༔ 
གང་ལ་གང་འདུལ་ཆོས་ཀྱིས་ཚིམཿ གཅིག་ཤེས་ཀུན་གྲོལ་བཤེས་གཉེན་མཆོགཿ གང་འབྲེལ་དོན་ 
གྱིས་ཡོན་ཏན་འགོ སྙིང་པོ་བསྒྲུབ་པ་དག་ལ་བརྩོན༔ ལས་དང་རྒྱུ་འབྲས་ཕྲ་ཞིབ་ཏིག༔ ཡིད་ 
བཞིན་ནོར་བུའི་བླ་མ་ཡིན༔ དབང་ཁྲིད་དོན་ལ་རབ་ཏུ་མཁས༔ མཚན་ཉིད་ལྡན་པའི་བླ་མ་ཡིན༔
9

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
གསོལ་བ་བཏབ་ན་དགོས་འདོད་འབྱུང༔ དབང་བསྐུར་ཐོབ་ཙམ་ས་བོན་ཐེབ༔ ཕྱག་དབང་ཐོབ་ 
ཚད་སྡུག་བསྔལ་གྲོལ༔ མཐོང་ཐོས་དྲན་རེག་དང་བ་འདྲེན༔ འབྲེལ་ཚད་འཁོར་བའི་གནས་ནས་ 
འདྲེནཿ དབང་གི་རྒྱལ་པོ་ཇི་བཞིན་དུཿ དཔེར་ན་བསམ་འཕེལ་ནོར་བུ་འདྲ བསྟེན་པའི་བླ་མའི་ 
མཚན་ཉིད་ཡིན༔ པད་འབྱུང་ང་ཡི་དགོངས་པར་ལྡན༔ དེ་ནི་འབྲེལ་ཚད་དོན་ལྡན་ཡིན༔ བཅུད་ 
ཀྱི་བླ་མ་མ་བརྟགས་ནཿ ཚེ་རབས་གཏན་སྲིད་ཉེས་པ་ཡིན༔ དེས་ན་བརྟག་པ་ཤིན་ཏུ་གཅེས༔ 
ཞེས་གསུངས་མཚོ་རྒྱལ་གྱིས་ཞུས་པ ཀྱཻ་མ་སློབ་དཔོན་ཆེན་པོ་ལགསཿ སློབ་དཔོན་བཅུད་ལྡན་ 
དེ་ལྟར་ནཿ སློབ་མའི་མཚན་ཉིད་གསུང་དུ་གསོལཿ
ཞེས་ཞུས་སློབ་དཔོན་བཀའ་བསྩལ་པ༔ གཉིས་པ་སློབ་མའི་སྣོད་བརྟག་པ༔ དེ་ཡང་བརྟག་ 
པ་གཉིས་ཡིན་ཏེ སྣོད་དང་མི་ལྡན་བླ་མའི་དགྲ༔ རིགས་ངན་བློ་ཆུང་ངང་རྒྱུད་ཐུང༔ ཡོན་ཏན་ 
མི་མཐོང་སྐྱོན་ལ་ལྟ ཟས་ངོར་བལྟ་ཞིང་གདོང་དུ་བསྟོདཿ ཁ་མཁས་ལག་དམ་གཡོ་སྒྱུ་ཅན༔ ཁ་ 
གསང་ཆེ་ཞིང་ངོས་དགའ་ཅན༔ རང་དྲིན་རྩི་ཞིང་གསུང་གཅོག་བྱེད༔ རང་གི་ཆེ་བ་གཞོག་ངོམ་ 
བྱེད༔ བླ་མའི་གསུང་ལ་ཐབས་ཀྱིས་སྨདཿ གདམས་པ་འོག་བྲུས་ཡིག་རིས་བྱེད༔ གདོང་དུ་བསྟོད་ 
ཅིང་ལྐོག་ཏུ་སྨདཿ༔ གསང་བར་འོས་གཏད་གསང་མི་ཐུབ༔ དོན་དམ་དམ་ཚིག་ཕྱལ་བར་གཏོང 
ཆང་དང་གཉིད་དང་ལེ་ལོ་དང༔ བསྒྲུབ་པ་མི་ཚུགས་ཁྱི་ལྟར་འཁྱམས༔ རང་གིས་ཉམས་སུ་མ་ 
བླངས་པར༔ གཞན་ལ་ཆོས་དང་དབང་ཁྲིད་བྱེད༔ གཞན་གྱི་མགོ་བསྐོར་ཟོབ་ཁྲམ་བྱེད༔ དེ་ 
འདྲའི་སློབ་མར་འབྲེལ་མི་བྱ༔ སངས་རྒྱས་བསྟན་པའི་ཆོམ་རྐུན་ཡིན༔ གལ་ཏེ་གདམས་པ་བྱིན་ 
གྱུར་ན༔ སྣོད་ཆག་བཅུད་འབོ་གཉིས་ཀ་ཕུངཿ རྡོ་རྗེ་དམྱལ་བའི་གནས་སུ་ལྟུང༔ དེ་འདྲའི་ 
རིགས་ལ་མ་སྤེལ་གསང༔ རླུང་ཙམ་མ་ཤོར་དམ་པར་གྱིས༔ ཞེས་གསུངས་མཚོ་རྒྱལ་ཡང་ཞུས་པ 
ཀྱེ་མ་སློབ་དཔོན་ཆེན་པོ་ལགས༔ སྣོད་ལྡན་སློབ་མའི་མཚན་ཉིད་གང༔ སློབ་དཔོན་ཆེན་པོས་ 
བཀའ་བསྩལ་པ༔ ཉོན་ཅིག་སྣོད་ལྡན་མཚོ་རྒྱལ་མ༔ སྣོད་ལྡན་སློབ་མ་གདམས་པའི་སྣོད༔ བློ་ཆེ་ 
རིགས་བཟང་ངང་རྒྱུད་རིང༔ དུག་ལྔའི་ཤུགས་ཆུང་བློ་ཁོག་ཡངས༔ དད་ལྡན་སྙིང་རུས་དམ་ཚིག་ 
ལྡན༔ གཏོང་ཕོད་ཆེ་ཞིང་སྒྲུབ་པ་ནུས༔ རྒྱུ་འབྲས་འཛེམ་ཞིང་ཞེན་ལོག་ཆེ གསང་ཐུབ་སྙིང་རུས་ 
སྐྱོ་ཤས་ཆེ༔ བརྟུལ་ཞུགས་སྤྱོད་པས་ཆོས་ལ་བརྩོནཿ བླ་མས་ཅི་གསུངས་དང་དུ་བླངས༔ ཚེ་
10

༄༅། །ཟབ་གཏེར་ཆོས་ཀྱི་མཛོད་ཁང་
འདིའི་སྣང་བ་རྒྱབ་ཏུ་སྐྱུར༔ ངོས་དགའ་མེད་ཅིང་དཀོར་ལ་འཛེམ༔ སྡུག་བསྲན་སྙིང་རུས་དབེན་ 
པར་བརྟགས༔ དཀའ་ཐུབ་ནུས་ཤིང་བཟོད་པ་ཐུབ༔ སྐྱོ་ཤས་ཐང་ལྷོད་ངེས་པ་མེད༔ རྐྱེན་ངན་ཅི་ 
བྱུང་བཟོད་པ་ཐུབ༔ ལྷག་ཏུ་བླ་མ་སངས་རྒྱས་མཐོང ངོས་ལྐོག་གཉིས་མེད་དད་པར་ལྡནཿ 
བཟང་ངན་གང་གསུངས་སྒྲུབ་ནུས་པ༔ དེ་འདྲ་སྣོད་ཀྱི་མཆོག་ཏུ་གཅེས༔ དཔེར་ན་རིན་ཆེན་སྣོད་ 
ནང་དུ༔ བདུད་རྩི་བླུགས་པས་བཅུད་འཕེལ་བ༔ ཡོན་ཏན་དུ་མ་འབྱུང་བར་འགྱུར༔ ཡེ་ཤེས་ 
མཚོ་རྒྱལ་ཐུགས་ལ་ཞོགཿ
ཅེས་གསུངས་ཇོ་མོས་ཡང་ཞུས་པ༔ ཀྱཻ་ཨོ་རྒྱན་གུ་རུ་རྗེ༔ སྣོད་དང་ལྡན་པའི་སྐྱེས་བུ་དེསཿ 
གུས་པས་བླ་མ་ཇི་ལྟར་བརྟེན༔ བརྟེན་ཐབས་བསླབ་བྱ་གསུང་དུ་གསོལ༔ ཨོ་རྒྱན་ཆེན་པོས་བཀའ་ 
བསྩལ་པ༔ ཉོན་ཅིག་སྣོད་ལྡན་མཚོ་རྒྱལ་མ༔ སློབ་མས་བླ་མ་བརྟེན་པ་ལ བླ་མའི་ཐུགས་ 
དགོངས་འཕྲོད་པ་གཅེས༔ རྩ་གསུམ་དགོངས་པ་འདུས་པའི་ཆོས༔ སྒྲུབ་ཆོས་ཞུ་འདོད་སྙན་ 
གསན་དབབ༔ བླ་མས་ཅི་གསུངས་བསྒྲུབ་པ་གཅེས༔ ལུས་ངག་ཡིད་གསུམ་གུས་པ་ཡིས༔ བླ་མའི་ 
དྲུང་དུ་འདུག་པའི་ཚེ ཆེ་ཚུགས་མི་བྱེད་དམན་ས་བཟུང༔ སྟན་གདན་མཐོ་སར་འདུག་པ་སྤང༔ 
རྐང་བརྐྱང་ལག་བརྐྱང་བྱ་བ་སྤང༔ མདུན་དུ་རྒྱབ་ཟུར་གཏད་པ་སྤང༔ བཞེངས་བཞུགས་དུས་སུ་ 
ལང་བར་བྱ༔ མེ་ཏོག་སྤོས་དང་ན་བཟའ་གསོལ༔ བླ་མ་བཞུགས་པའི་དུས་ཉིད་དུ༔ འཛིང་དང་ 
རྒྱུག་དང་ལས་ངན་སྤང༔ ལུས་ཀྱི་མི་འཐད་འཐབ་རྩོད་སྤང ངག་ཏུ་ཁྲེལ་དགོད་སྡང་ཚིག་སྤང༔ 
སེམས་ཀྱི་འཁྲུལ་རྟོག་རློམ་སེམས་སྤང༔ ཁ་རྩོག་བསམ་ངན་འཕྱ་སེམས་སྤང དུག་ལྔ་ཆགས་ 
སྡང་གནོད་སེམས་སྤང༔ གསོལ་ཆས་བཞུགས་ས་གཟིམ་ཆས་ལ༔ འགོམ་ཡུག་ལ་སོགས་མི་གཙང་ 
སྤང༔ དབང་བསྐུར་ཁུར་ཞིང་དད་གུས་བྱེད༔ ཞབས་རྗེས་སྐུ་ཡི་གྲིབ་མི་འགོང༔ དེ་བཞིན་དྲི་ 
མའི་རིགས་མི་འགོང༔ སྐུ་མཉེས་རྒྱབ་ཏུ་ཁུར་བ་དང༔ མཉེས་པར་གྱུར་ན་གང་གསུངས་བསྒྲུབ༔ 
དངོས་པོ་གནང་ན་མ་གཏོགས་པ༔ ཁབ་སྐུད་ཙམ་ཡང་མིག་རྡུལ་འཛེམ༔ བཞུགས་པའི་དུས་སུ་ 
མདུན་མི་གཅོད༔ གསོལ་འདེབས་རྒྱང་འབོད་དུས་མིན་པ༔ བག་མེད་སྤྱོད་པའི་ཀུ་ཅོ་སྤང༔ ལུས་ 
དལ་རྐང་ཤུགས་འཇམ་པོར་འགྲོ༔ ཞུ་བ་སྤྱོད་དུས་ཞྭ་ཐོད་ཕུད༔ སྙན་པའི་ངག་གིས་དལ་བུར་ཞུ༔ 
ཐལ་སྦྱར་པུས་བཙུགས་གུས་ཚུལ་འདུག ཡིད་ཀྱིས་ལོག་ལྟ་སྣ་ཚོགས་སྤང༔ དུས་གསུམ་རྒྱལ་
11

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཚབ་ངོ་བོ་ཡིན༔ བདག་གི་གནས་གསུམ་མགྲིན་པར་བསམ༔ བླ་མ་མཉེས་པར་གྱུར་པ་ན༔ རྐུ་ 
འཕྲོག་གཏམ་ངན་ཁྱད་གསོད་སོགས༔ མི་དགེའི་ལས་འདི་གྱིས་གསུངས་ན༔ ཐུགས་དགོངས་ 
རྫོགས་པས་ཐམས་ཅད་བྱེད༔ ཉེས་མེད་དགེ་བ་ཆེན་པོར་འགྲོ༔ དེ་ཕྱིར་བླ་མ་དགྱེས་པའི་རིགས༔ 
རང་ལ་མེད་ཀྱང་ཐབས་ཀྱིས་བཙལ མཉེས་པར་གྱུར་ན་ཕངས་མེད་ཕུལ དུས་གསུམ་གདམས་ 
པ་མ་ལུས་ཞུ བ་བཞོན་འོ་མ་བཞོས་པ་ལྟར༔ ཉམས་སུ་བླངས་ཤིང་སྒྲོ་འདོགས་གཅོད༔ གཡེལ་ 
བ་མེད་པའི་མོས་གུས་ཀྱིས༔ གསོལ་འདེབས་སྙིང་གི་དཀྱིལ་ནས་བསྒོམ༔ ནང་ནུབ་མདུན་གྱི་ 
མཁའ་ལ་བསྒོམ༔ ནུབ་མ་སྙིང་གི་དབུས་སུ་བསྒོམ༔ འགྲོ་དུས་སྤྱི་བོའི་གཙུག་ཏུ་བསྒོམ༔ བཟའ་ 
བཏུང་དུས་སུ་མགྲིན་པར་བསྒོམཿམ༔ འཇིགས་པོ་ཆེ་ན་ལག་མཐིལ་བསྒོམ༔ རང་གིས་ལས་ཀ་ཅི་ 
བྱེད་ཀྱངཿ༔ བླ་མ་ཉིད་ལ་ཞུ་ཞིང་བསྒྲུབ༔ ཐུགས་དཀྲུག་ལོག་ལྟ་སྐད་ཅིག་སྤངཿ༔
གལ་ཏེ་ཐུགས་དཀྲུགས་སྐད་ཅིག་མས༔ དུ་མར་བསགས་པའི་དགེ་བ་བཅོམ༔ བྱང་ཆུབ་ 
མཆོག་ལ་རྒྱང་ཐག་རིང༔ བླ་མའི་གསུང་ལ་གཅིག་འགལ་ན༔ དེ་མ་ཐག་ཏུ་མ་བཤགས་ན༔ ན་ 
རཀ་སྡུག་བསྔལ་མྱོང་བར་འགྱུར༔ དེ་ཕྱིར་ཤིན་ཏུ་གཟབ་པ་གཅེས༔ བླ་མའི་ཡུམ་དང་སྐུ་སྲས་ལཿ 
བླ་མ་ཉིད་དང་དབྱེར་མེད་བལྟ དེ་བཞིན་སྐུ་ཚ་རིགས་རྒྱུད་ནི༔ ཐུགས་རྩིས་ཅན་ལ་དེ་ལྟར་ 
བཀུར༔ བླ་མ་མཉེས་པའི་ཡོན་ཏན་ནི༔ དུས་གསུམ་སངས་རྒྱས་དུས་གཅིག་མཉེས༔ ཚེ་གཅིག་བླ་ 
མའི་ས་ནོན་འགྱུར༔ ཡི་དམ་དགོངས་འདུས་སྣོད་དུ་རུང༔ བླ་མ་བརྟེན་ཅིང་མཉེས་པ་ཡིས 
སྤྲུལ་པ་དུ་མ་འགྱེད་ནུས་སོ༔ ཞེས་གསུངས་མཚོ་རྒྱལ་ཡང་ཞུས་པ༔ ཨེ་མ་ཨོ་རྒྱན་གུ་རུ་རྗེ༔ བླ་ 
མ་མཉེས་པའི་ཞབས་ཏོག་ཅི་ལྟར་བགྱི བཀའ་དང་མི་འགལ་ཞབས་ཏོག་བསྒྲུབ་པ་ཡི༔ བསླབ་ 
བྱ་ཨོ་རྒྱན་གུ་རུས་གསུང་དུ་གསོལ༔ ཨོ་རྒྱན་ཆེན་པོས་བཀའ་བསྩལ་པ༔ ཉོན་ཅིག་སྣོད་ལྡན་ 
མཚོ་རྒྱལ་མ༔ ཡི་དམ་དགོངས་འདུས་སྟོན་པ་ཡི༔ སློབ་དཔོན་དེ་ནི་སངས་རྒྱས་དངོས༔ བླ་མ་ 
ཡིད་བཞིན་ནོར་བུ་ཡིན༔ ཞལ་ནས་གང་གསུངས་རྡོ་རྗེའི་སྒྲ༔ དེ་བཞིན་རང་རང་བླ་མ་འདྲ༔ 
གཅེས་པའི་ཞབས་ཏོག་དང་དུ་ལེན༔ སྟོན་པའི་སྐྱོང་བྲན་ག་དར་དང༔ སེམས་ཅན་འགྲོ་དོན་རྒྱ་ 
ཆེན་གྱིས༔ བཟང་པོར་གསུང་རྣམས་སུས་ཐོབ་བསྒྲུབ༔ ཚོང་དང་ཁེ་སྤོག་དམག་འཁྲུག་དང༔ སྨྱོ་ 
སྤྱོད་ཐོ་ཅོ་ཕ་མ་རྡུང༔ མེར་བསྲེགས་ཆུར་བཅུག་རང་སྲོག་གཅོད༔ ཕྱུགས་སོད་ལ་སོགས་ངན་
12

༄༅། །ཟབ་གཏེར་ཆོས་ཀྱི་མཛོད་ཁང་།
པའི་གསུང་བྱོན་ཀྱང༔ ལེགས་པོས་དང་བླངས་བསྒྲུབས་ཀྱང་སྡིག་པ་མེད༔ ཆད་པ་འདྲ། དགེ་བ་ 
འབུམ་འགྱུར་འཕེལ་བ་ཇི་ལྟར་ལགས ཨུ་རྒྱན་ཆེན་པོས་བཀའ་བསྩལ་པ༔ 
ལུས་ངག་གུས་པས་བླ་མས་གང་གསུངས་བསྒྲུབ༔ ལུས་ཀྱི་བྱ་བ་ཐ་མལ་གྲོང་ནག་སྤང༔ ཚོང་ 
འདུས་མགྲོན་ཁང་རྒྱལ་ཁམས་སུ ཕྲེད་ཉལ་གཞོག་ཉལ་རྐང་བརྐྱངས་གཞོག་ཉལ་སྤང༔ གན་ 
རྐྱལ་རྒྱབ་བརྟེན་ཁྲི་གདན་བག་མེད་སྤང འགྲོ་ཚེ་རྒྱབ་མི་བསྟན་ཅིང་དལ་བུས་འགྲོ༔ གྲལ་གང་ 
མདུན་དུ་འགྲོ་དུས་འདབ་རྡུལ་སྤང༔ བླ་མའི་བཞུགས་གདན་གསོལ་ཆས་ན་བཟའ་དང༔ སྐུ་ཡི་ 
གྲིབ་མ་ཁྲུས་ཀྱི་ཤུལ་མི་འགོང གསོལ་ཟས་བླ་མའི་ཕུད་ལ་ལོངས་མི་སྤྱོདཿ འཁྲུལ་གཏམ་སྨྱོ་དང་ 
སྒྲ་སྐད་དུས་མིན་པར༔ བླ་མའི་གསུང་ལ་མི་ཉན་ཀླག་འཆོར་དང༔ ཡར་ལ་ཟློག་ཚིག་སྨྲ་སོགས་ 
གདོང་ཟློག་སྤང༔ སྨྱོན་བརྗོད་རྒྱས་འབོད་མཚན་ནས་སྒྲེང་བུར་འབོད༔ ཟུཪ་སྨྲ་འབར་གཤེ་ལྐོག་ 
ལབ་ཐམས་ཅད་སྤང༔ ཡིད་ཀྱིས་མ་གུས་ལོག་ལྟ་ཐེ་ཚོམ་སྤང༔ མོས་གུས་མེད་པར་དྲེད་པོ་ 
མཉམ་འགྲོག་སྤང༔ བླ་མའི་བཀའ་བཀྱོན་མཚོན་བརྡེག་ཡུལ་ཕུད་ཀྱང༔ རང་སྐྱོན་ཡིན་བསམས་ 
མ་གུས་ལོག་ལྟ་སྤང༔ ཇི་ལྟར་ལེགས་པར་མོས་གུས་བྱ༔ ཅི་གསུངས་ཐམས་ཅད་བདེན་པའི་ཚད་ 
མར་འཛིན༔ ཅི་དགོས་ཐམས་ཅད་མཁྱེན་བརྩེའི་ཐུགས་རྗེར་བསམ༔ སེམས་ལ་བྱུང་ཚད་རང་ 
སྣང་མ་དག་བསམཿ བླ་མ་ལ་ནི་འཁྲུལ་པ་མི་མངའ་བསམ༔ བསམ་པ་རྣམ་དག་མོས་གུས་འབྲལ་ 
མེད་བྱ རང་གི་ཅི་དགོས་བླ་མའི་ཞལ་དུ་དྲིས༔ བཟང་ངན་ལེས་ཉེས་བླ་མའི་ཐུགས་རྗེ་ཡིན༔ 
བསམ་བཞིན་ཞུས་ན་ཅི་བསམ་ཐམས་ཅད་འགྲུབ༔ གལ་ཏེ་ཉེས་ཀྱང་འགྱོད་མེད་སྔོན་གྱི་ལས༔ བླ་ 
མའི་ཐུགས་རྗེས་བསླངས་བསམ་སྒོམ་གསུམ་གུས་པ་ཡིས༔ ལུས་ངག་ཡིད་གསུམ་སྡིག་སྒྲིབ་སྐད་ 
ཅིག་འདགཿ བྱིན་རླབས་དཔག་མེད་སློབ་མའི་རྒྱུད་ལ་འཇུག༔ བདེ་གཤེགས་རྒྱལ་བ་རྣམས་ཀྱི་ 
དགོངས་པ་རྫོགསཿ ཟང་ཟིང་ནོར་གྱི་སྒོ་ནས་མཉེས་པའི་ཕྱིར༔ མཛེས་བཟང་ན་བཟའ་སྐུ་ལ་ 
གསོལ༔ མངར་གསུམ་ཞལ་ཟས་ཞལ་དུ་འདྲེན༔ དགྱེས་པའི་ཡོ་བྱད་ཕྱག་ཏུ་ཕུལ༔ རང་ལ་མེད་ 
ཀྱང་གཞན་ནས་བཙལ༔ ཕང་སེམས་མེད་པར་གཏོང་ཕོད་ཀྱིས༔ སྟོང་འབུལ་བརྒྱ་འབུལ་ལ་ 
སོགས་ཀྱི ཁབ་སྐུད་ཡན་ཆད་མཉེས་པར་ཕུལ ཚོགས་གཉིས་རྫོགས་ཏེ་ཡོན་ཏན་ལོངས་ 
སྤྱོད་ཐོབ༔ གཏོང་ཕོད་མངའ་ཐང་ལོངས་སྤྱོད་ཀྱིས༔ མཉེས་ན་བུ་དང་ཆུང་མ་བྲན༔ ཤིན་ཏུ་
13

༄༅། །ཨོ་རྒྱན་རྗེ་འབངས་འདུས་ པའི་ཟབ་ཆོས་ཀྱི་སྙིང་པོ་གཅེས་བཏུས་
གཅེས་པའི་རང་ལུས་ཀྱང༔ བླ་མའི་ཕྱོགས་སུ་གཏོང་སེམས་གྱིསཿ སྐུ་དྲིན་ཤི་ཡང་འགྱོད་དུ་མེད 
བླ་མ་དམ་པ་མཇལ་བ་ད་རེས་ཙམཿ ད་ལན་ལུས་འདི་དོན་ཡོད་ལྡན་པ་ཞིགཿ བླ་མ་འདི་མཉེས་ 
ང་ཡི་བསམ་པ་འགྲུབ༔ ཡང་ཡང་བསམས་ཤིང་བསམ་པས་ཞབས་ཏོག་འབུངས༔ བླ་མའི་ཡོན་ 
ཏན་རྒྱ་མཚོ་འདྲ་བ་ཡིན༔ སངས་རྒྱས་སྟོང་གི་འདུ་ཤེས་རྒྱུན་དུ་བྱ༔ མཐར་ཐུག་བླ་མའི་ཐུགས་ 
རྗེས་ནམ་ཞིག་སྐྱོབ༔ བསམ་པ་རྣམ་དག་སེམས་ཀྱིས་ཆགས་མེད་འབུལ༔ དེ་ཡིས་ཚོགས་རྫོགས་ 
སྒྲིབ་བྱང་བར་ཆད་སེལཿལ༔ བླ་མ་མཉེས་པས་འཇིག་རྟེན་མི་ཡིས་བཀུར༔ དུས་གསུམ་རྒྱལ་བ་ 
ཐམས་ཅད་དགོངས་པ་རྫོགསཿ དཔའ་བོ་མཁའ་འགྲོ་ཐམས་ཅད་དབྱིངས་ནས་དགྱེས༔ ཡོན་ 
ཏན་དངོས་གྲུབ་ཐམས་ཅད་ཤུགས་ཀྱིས་འབྱུངཿ གནས་སྐབས་བདེ་ལེགས་བསམ་དོན་བཀྲ་ཤིས་ 
འགྲུབ༔ མཐར་ཐུག་མངོན་སངས་རྒྱས་པ་བླ་མའི་དྲིན༔ དེ་ཕྱིར་ཡེ་ཤེས་མཚོ་རྒྱལ་ཐུགས་ལ་ 
བསླན༔
ཞེས་གསུངས་མཚོ་རྒྱལ་གྱིས་ཞུས་པ༔ ཀྱཻ་མ་ཨོ་རྒྱན་རིན་པོ་ཆེ༔ ཡི་དམ་དགོངས་འདུས་རྟ་ 
མཆོག་གི༔ ཆོས་ལ་ཞུགས་པའི་བུ་རྣམས་ཀྱི འགྲོ་འདུག་སྤྱོད་ལམ་བྱ་གཞག་རྣམས༔ སྤང་བྱའི་ 
ཐབས་ཅིང་མཐོ་རིས་འགྱུར༔ གཞན་གྱི་ལེགས་པའི་བྱ་བ་ཅི་བསགས་པས༔ བླ་མ་ཆ་གཅིག་མཉེས་ 
པའི་ཡོན་ཏན་བསམ་མི་ཁྱབ༔ བླ་མའི་ཐུགས་ཟིན་དགེ་ལེགས་ཐམས་ཅད་འབྱུང༔ ཉེ་གནས་ 
མཆོག་གི་དངོས་གྲུབ་མྱུར་དུ་ཐོབ ལུས་ངག་ཡིད་གསུམ་བླ་མའི་ཞབས་ཏོག་ནི༔ ལུས་དུབ་ངལ་ 
ཀྱང་སོ་ནམ་མངག་གཞུག་དང༔ ཐག་རིང་འགྲོ་དང་དོན་གཅོད་ཅི་དགོས་བྱེད༔ མེ་འབུད་ཆུ་ 
ལེན་ཕྱེ་འཐག་ཐལ་ཕྱག་འདུདཿ ཅི་གསུངས་བསྒྲུབ་ཅིང་ཞབས་ནི་སྤྱི་བོར་བླང༔ གཉེར་ཁ་ལ་ 
སོགས་མཆོད་གཏོར་བཤམས་པའི་རྫས༔ ཕྱག་འཚལ་སྐོར་བས་ཞབས་རྡུལ་སྤྱི་བོར་བླང༔ ཉལ་ 
དུས་མགོ་གཏད་འདུག་དུས་མདུན་ཕྱོགས་གཏདཿ ཕ་རོལ་གཞན་ལ་བླ་མའི་ཆེ་བ་བརྗོད༔ བླ་ 
མར་མོས་གུས་བྱས་པའི་ཡོན་ཏན་དང༔ མོས་གུས་མེད་ན་ཉམས་པའི་སྐྱོན་རྣམས་བཤད༔ འགྲོ་ 
བ་དད་ཅིང་ཆོས་ལ་བཙུད་པའི་ཕྱིར༔ བླ་མའི་སྐྱོན་སྦས་ཡོན་ཏན་བསྐྱར་ལ་བཤད༔ བླ་མ་མཉེས་ 
པའི་ཞབས་ཏོག་འགྲུབ་པ་ཡིན༔ ཆོས་ཀྱི་སྐད་ཀྱིས་བླ་མའི་ཞབས་ཏོག་བྱ ཡིད་ཀྱིས་རྣམ་དག་ 
བླ་མའི་རྣམ་བཞག་ལས༔ སངས་རྒྱས་དངོས་ཀྱི་འདུ་ཤེས་བལྟ་བར་བྱ༔ ཅི་མཛད་མཛད་ཀྱང་
14

༄༅། །ཟབ་གཏེར་ཆོས་ཀྱི་མཛོད་ཁང་།
སངས་རྒྱས་མཛད་སྤྱོད་ཡིན༔ བསམ་ཞིང་མོས་པས་སྐལ་མང་སྡིག་པ་འདག༔ མོས་གུས་ལོག་ན་ 
བདུད་ཀྱིས་ཁྱེར་བས་ཕུང༔ བླ་མའི་རྫས་དང་དངོས་པོ་ཆེ་ཆུང་ལ༔ བསླང་དང་རྔམ་དང་རྐུ་ 
འཕྲོག་བྱ་མི་རུང༔ བླ་མའི་སྲས་དང་ཕྱག་རྒྱ་ཐུགས་ཉེའི་རིགས༔ མ་གུས་འཐབ་འཁོན་བརྙས་པ་ 
མཐའ་དག་སྤང བླ་མ་མ་མཉེས་ཞབས་ཏོག་ག་ལ་འགྱུར༔ དུས་མིན་བྱ་བ་ཐམས་ཅད་རབ་ཏུ་ 
སྤང༔ མི་མཉེས་སྤངས་ལ་ཅི་མཉེས་འབུངས་ལ་བསྒྲུབ༔ བླ་མ་མ་མཉེས་མཁའ་འགྲོའི་བཀའ་ཆད་ 
འབེབ༔ མཁའ་འགྲོ་ཀུན་གྱི་འབྱུང་གནས་གཙོ་བོ་ཡིན༔
དེས་ན་སྤང་བྱའི་ཡོན་ཏན་གཏན་དུ་ཟབ༔ བླ་མའི་བཀའ་ཡི་གནང་བ་མ་ཐོབ་པར༔ རང་ལ་ 
ལོངས་སྤྱོད་ཕུན་སུམ་ཚོགས་གྱུར་ཀྱང༔ ལྟོ་གོས་མེད་པར་དཀའ་ཐུབ་སྡུག་བསྔལ་སྤྱད༔ སྒེག་ 
ཆོས་སྤངས་ཤིང་དམན་པ་གང་ཟིན་བྱེད༔ རང་ཉིད་ཇི་ལྟར་མཁས་པ་ཕུལ་ཕྱིན་ཀྱང༔ བླ་མས་མ་ 
གནང་མི་སྨྲ་ཁ་རོག་འདུག༔ སྐད་ཅིག་ཉིད་དུ་རིག་པ་གསུམ་ཤར་ཀྱང སྤྲ་སྤྲོ་མེད་པར་ཏིང་ 
འཛིན་རྩེ་གཅིག་སྐྱོངས༔ ཡོན་ཏན་ལྡན་ཞིང་གདུལ་བྱ་རྒྱས་གྱུར་ཀྱང༔ བླ་མས་མ་གནང་འཁོར་ 
སློབ་སྐྱོང་བ་སྤངཿ དབང་དང་བྱིན་རླབས་རབ་གནས་སྦྱིན་བསྲེག་དང མཆོད་སྦྱིན་དཀའ་ཐུབ་ 
སྡེ་དགོན་འཛིན་སྐྱོང་སྤང༔ ཀུན་གྱིས་བཀུར་ཡང་སྤྲང་པོའི་ཚུལ་དུ་བཟུང༔ སྤྱོད་པ་གཟབ་ཅིང་ 
བླ་མའི་བཀའ་ལྟར་བསྒྲུབཿ བླ་མས་མ་གནང་བྱ་བ་ཅི་བྱས་ཀྱང༔ མི་མཐུན་བྱད་གཏད་སྣ་ཚོགས་ 
ཅིས་ཀྱང་འོང༔ རང་ཉིད་ཆོས་དང་མི་མཐུན་ཏིང་འཛིན་འཁྲུགཿ གཞན་གྱིས་བདག་ལ་ངན་པ་ 
བྱེད་པར་འགྱུར༔ བཀའ་ལས་འགལ་ན་གསང་བའི་དམ་ཚིག་ཉམས༔ ངན་སོང་ལས་གྱུར་འགལ་ 
བའི་ལས་མི་བྱ༔ བླ་མ་མི་བཞུགས་ཞིང་དུ་གཤེགས་གྱུར་ནཿ གྲོགས་དང་ཡི་དམ་ལྷ་ཡི་བཀའ་ལ་ 
འདྲི༔ རང་འདོད་མེད་པའི་འགྲོ་དོན་སྐྱོང་ན་གནང དམ་ཚིག་གལ་པོ་ཆེ་ཡི་ཞལ་གདམས་ཡིན༔ 
ཅེས་གསུངས་མཚོ་རྒྱལ་གྱིས་ཞུས་པ༔ ཨེ་མ་ཨོ་རྒྱན་རིན་པོ་ཆེ༔ མ་འོངས་ཆོས་བྱེད་སྒྲུབ་པ་པོསཿ 
བྱ་བ་སྤྱོད་པའི་བསླབ་བྱ་གངཿ༔ བདག་ཅག་འཁོར་ལ་ལེགས་པར་གསུངས༔ ཨོ་རྒྱན་ཆེན་པོས་ 
བཀའ་བསྩལ་པ ཉོན་ཅིག་སྣོད་ལྡན་རྣལ་འབྱོར་མ༔ མ་འོངས་ཆོས་བྱེད་བུ་ཀུན་གྱིས༔ ལུས་ 
ངག་ཡིད་གསུམ་ཆོས་ཀྱི་ཕྱོགས་སུ་ཐོངས༔ ཉེ་རིང་མེད་པར་འགྲོ་ལ་གང་ཕན་གྱིས༔ སྐྱིད་སྡུག་ 
གང་བྱུང་ལམ་ཁྱེར་ནུས་པར་གྱིས༔ སངས་རྒྱས་བསྟན་པ་ཚུལ་བཞིན་བསྐྱང་བར་གྱིས༔ ཁྱོད་ཀྱི་
15

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ལུས་འདི་ནའམ་ཤི་གྱུར་ཀྱངཿ བྱ་བ་འདི་རྣམས་དུས་སུ་འགྲུབ་པར་གྱིས རང་ལ་ནོར་རྫས་མེད་ 
ཀྱང་དངོས་པོ་འདི ད་ལྟ་ཉིད་དུ་མྱུར་དུ་འདི་ཁྱེར་གྱིས༔ ཅི་གསུངས་བསྒྲུབ་ཅིང་བཀའ་ལས་མི་ 
འདའ་བསྒྲུབཿ༔ ང་ཡི་བཀའ་ལས་མངའ་རིས་དབང་ཐང་རྣམས༔ ཁྱོད་ཀྱིས་ཟུང་ལ་ང་ཡི་ཞབས་ 
ཏོག་གྱིསཿ ཞེས་པ་གསུངས་ཀྱང་བཀའ་ལས་མི་འདའ་བསྒྲུབ༔ ངན་པའི་བཀའ་གནང་ཁྱོད་ཀྱིས་ 
རྐུ་འཕྲོག་དང༔ སྨྱོ་སྤྱོད་ཐོ་ཅོ་ཁྲེལ་མེད་ངོ་ཚ་ཞིང༔ ཚོང་དང་ཁེ་སྤོག་མཛེ་མོ་བག་མར་ལོངས༔ 
ཞེས་པ་གསུངས་ཀྱང་བཀའ་ལས་མི་འདའ་བསྒྲུབ༔ རབ་གནས་དཀྱིལ་འཁོར་དབང་དང་སྦྱིན་ 
བསྲེག་དང་ མཆོད་སྦྱིན་དཀའ་ཐུབ་རྒྱ་ཟམ་འཛུགས་པ་དང༔ དམན་པ་བློས་བཏང་སྤྲོས་པ་ 
འབད་རྩོལ་དང༔ མཆོད་པ་ཡོན་སོགས་ཅི་ཕྱིར་བླ་མར་ཕུལ༔ བདག་ཉིད་སློབ་དཔོན་གྱུར་ཀྱང་ 
ང་རྒྱལ་སྤངས༔ གུས་པའི་སྒོ་ནས་བླ་མའི་རྣམ་ཐར་དང༔ མཛད་པའི་ཕྲིན་ལས་ཐམས་ཅད་མི་ 
འདའ་བསྒྲུབ༔ བླ་མ་མཉེས་ན་སངས་རྒྱས་ཐམས་ཅད་དགྱེས༔ ད་མ་ཆོས་ཀུན་འགྲུབ་དགེ་འདུན་ 
དགྲ་བཅོམ་འགྱུར༔ དུས་གསུམ་རྒྱལ་བ་རྣམས་ཀྱིས་ལུང་བསྟན་ཅིང༔ ཡི་དམ་ལྷ་ཡི་དངོས་གྲུབ་ 
ཆར་ལྟར་འབེབས༔ མཁའ་འགྲོ་དམ་ཅན་ཕྲིན་ལས་ངང་གིས་འགྲུབ༔ གནས་སྐབས་མཐར་ཐུག་ 
ཕུན་ཚོགས་སྐུ་ལྔ་འགྲུབ༔ རྡོ་རྗེ་འཆང་དང་དབྱེར་མེད་མངོན་སངས་རྒྱས༔ སྣོད་ལྡན་ཡེ་ཤེས་ 
མཚོ་རྒྱལ་ཐུགས་ལ་འཆང༔བྱཱརཡསཏརཱནཱ ཀཾརཱཏཾ;
ཞེས་གསུངས་མཚོ་རྒྱལ་བདག་གིས་ཡང་ཞུས་པཿ དེ་ལྟར་བླ་མ་སློབ་དཔོན་གཉིས༔ སྨིན་ 
གྲོལ་འབྲེལ་བར་གྱུར་ཕྱིན་ནས༔ སློབ་བུས་དམ་ཚིག་ཅི་ལྟར་བསྲུང༔ བདག་ཅག་འཁོར་ལ་གསུང་ 
དུ་གསོལཿ༔ ཨོ་རྒྱན་ཆེན་པོས་བཀའ་བསྩལ་པ༔ ཉོན་ཅིག་སྣོད་ལྡན་རྣལ་འབྱོར་མཿ བཀའ་དྲིན་ 
ཅན་གྱི་བླ་མ་ལཿ རང་སྣང་མ་དག་འཁྲུལ་པའི་སྟོན༔ གཞན་རྐྱེན་ངན་པས་ཀུན་བསླངས་ནས མ་ 
དད་མ་གུས་ལོག་པ་ནཿ དམ་ཚིག་ཉམས་པས་བདུད་ཀྱིས་ཁྱེར རྣམ་སྨིན་ཚེ་འདིར་སྨིན་ནུས་ནཿ 
མི་རུང་སྣ་ཚོགས་ཚེ་འདིར་འབྱུང༔ དེ་མིན་ཕྱི་མ་དམྱལ་བར་འགྲོ༔ དམ་ཉམས་དེ་འདུག་ས་ 
ཕྱོགས་སུཿ བཀྲ་མི་ཤིས་པའི་ལྟས་རྣམས་འབྱུང༔ ནད་ཡམས་མུ་གེ་དུས་འཁྲུགས་དང༔ རྒྱལ་པོའི་ 
ཆད་པ་དུས་མིན་འཆི༔ མི་རུང་སྣ་ཚོགས་ངན་དགུ་བཀྲ་མི་ཤིས༔ མི་དེ་ཆུ་འཐུང་ཟས་གོས་ལོག་ 
པ་ན༔ ཕྱི་མ་གང་འབྲེལ་རྡོ་རྗེ་དམྱལ་བར་འགྲོ༔ ཡུད་ཅིག་པ་རུ་མཉམ་དུ་བསྡད་གྱུར་ན༔ མི་
16

༄༅། །ཟབ་གཏེར་ཆོས་ཀྱི་མཛོད་ཁང་།
རུང་ལྟས་ངན་རྒྱལ་ཁམས་ཁ་ལོག་འགྱུར༔ དེའི་ཕྱིར་དམ་ཚིག་ཉམས་པའི་མི་དག་དང༔ སྐད་ 
ཅིག་ཙམ་ཡང་མི་འཕྲད་གཏམ་མི་བྱ༔ གལ་ཏེ་དམ་ཚིག་ཉམས་ནས་མ་བཤགས་ནཿ དུས་གསུམ་ 
རྒྱལ་བ་ཐམས་ཅད་རྒྱབ་ཀྱིས་ཕྱོགས༔ མཁའ་འགྲོ་ཆོས་སྐྱོང་ཐམས་ཅད་གཤེད་དུ་འབེབས༔ སྐྱོབ་ 
པའི་ལྷ་སྲུང་ཡལ་ནས་འགོང་པོས་འཚེ མ་མོས་ཁྲག་རིམ་གཏོར་ཅིང་མི་མཐུན་སྣ་ཚོགས་འབྱུང༔ 
འཇིག་རྟེན་མི་ཡི་མཐོང་ཚད་ཡིད་མི་འོང༔ བྱ་བ་གང་ལྟར་བྱས་ཀྱང་མི་འགྲུབ་འགྱུར༔ ཚེ་དང་ 
བསོད་ནམས་ཐམས་ཅད་མར་མར་འགྲིབ༔ དུབ་དུབ་སེམས་ཉོག་ངག་ནོན་ནུས་པ་མེད༔ དོན་ 
མེད་དགྲ་དང་ཆོམ་པོ་ཇག་པས་འཚེ ཕྱི་མ་མནར་མེད་གནས་སུ་སྡུག་བསྔལ་མྱོང དམ་ཉམས་
དེ་ཡི་ཉམས་གྲིབ་ཕོག་གྱུར་ན༔ ངོ་མཚར་ཅན་ཡང་མངོན་ཤེས་འགྲིབ་པར་འགྱུར༔ འབྱུང་བ་ 
རྣམས་ཀྱང་མདངས་ཉམས་ཡལ་བར་འགྲོ༔ ལས་ཅན་རྣམས་ཀྱང་ན་ཞིང་འཆི་བ་འབྱུང༔ སྐད་ 
ཅིག་ཙམ་ཡང་འཕྲད་པར་མི་བྱ་བྱོལ༔ བླ་མའི་སྐུ་ལ་བརྡེག་སོགས་གསུང་བཅག་དང༔ གསུང་ 
ལེན་སྐུར་བཏབ་ཐུགས་དཀྲུགས་བརྙས་བྱས་ན༔ ལོ་རུ་མ་བཤགས་དམ་ཉམས་ཆེན་པོ་ཡིན༔ དེ་ 
ལས་བླ་མ་རྡོ་རྗེ་སྤུན་གྲོགས་རྣམས༔ སྤྱན་འདྲེན་བྱ་ཞིང་གསེར་གྱི་མཎྜལ་འབུལ༔ ཆས་རབ་བྱུང་ 
ཞིང་བརྒྱ་ཕྱག་ལོ་བཅུའི་བར༔ ལུས་ཀྱིས་དཀའ་སྤྱད་བཤགས་པ་བྱ་བར་འབད༔ ངག་གིས་བཤགས་ 
པ་བསྐང་བཤགས་བརྒྱ་རྩ་དང སྙིང་པོ་སྟོང་དང་གཟུངས་སྔགས་སྟོང་དུ་བཟླས༔ སེམས་ཀྱིས་ 
བཤགས་པ་སྙིང་ནས་འགྱོད་ཅིང་བཤགས༔ ཚོགས་འཁོར་བརྒྱ་རྩ་ལུས་ངག་ཡིད་གསུམ་གྱི༔ འགྱོད་ 
པའི་སེམས་ཀྱིས་ལུས་ཀྱིས་བརྐྱང་ཕྱག་འབད༔ སེམས་ཀྱིས་བཤགས་པ་སྙིང་རུས་གཏིང་ནས་བཤགས༔ 
མཆི་མ་འབྱིན་ཅིང་སྟོབས་བཞིའི་སྒོ་ནས་བཤགས༔ མཆོད་རྟེན་ཚྭ་ཚྭ་སྟོང་སྟོང་བཤགས་པ་བྱ༔ 
སྙིང་པོ་ལ་སོགས་གོང་ལྟར་བཤགས་པར་བྱ༔ རང་གི་ལུས་ངག་ཡིད་གསུམ་སྤྱོད་པ་ལས༔ བླ་མ་ 
མ་མཉེས་ཞག་ཏུ་མ་བཤགས་ན༔ ཉམས་པ་ཆུང་ཡང་འབྲས་བུ་ངན་སོང་ལྟུང༔ དེ་ལས་བླ་མ་རྡོ་ 
རྗེ་སྤུན་དང་བཅས༔ སྤྱན་འདྲེན་ཚོགས་འཁོར་མཎྜལ་ཉེར་གཅིག་ཕུལ༔ བརྒྱ་ཕྱག་བཤགས་པ་ལོ་ 
གསུམ་བར་དུ་འབད༔ སྙིང་པོ་ལ་སོགས་གོང་ལྟར་བཤགས་པ་བྱ
དེ་ལྟར་ལྡན་ན་དམ་ཚིག་ཉེས་སྐྱོན་རྣམས༔ ཉེས་སྒྲིབ་དམ་ཚིག་ཐམས་ཅད་སོར་ཆུད་དེ༔ དྲི་ 
མེད་ཤེལ་ལྟར་དག་པར་འགྱུར༔ ཁྱད་པར་རྩ་བ་སྐུ་གསུང་ཐུགས་དམ་ཚིག༔ ཉམས་ཆག་གྱུར་ན་
17

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
མྱུར་དུ་གསོ་བའི་ཐབས༔ སྐུ་ཡི་དམ་ཚིག་ཉམས་ཆག་གསོ་བ་ནི༔ གུ་རུ་ཡི་དམ་ལྷ་ཡི་བསྐྱེད་རིམ་ 
སྟོང་དུ་བསྒོམ༔ གསུང་གི་དམ་ཚིག་ཡི་དམ་སྙིང་པོ་དང༔ གུ་རུ་མཁའ་འགྲོ་སྙིང་པོ་འབུམ་ཕྲག་ 
བཟླ ཐུགས་ཀྱི་དམ་ཚིག་ཉམས་ཆག་གསོ་བའི་ཐབས༔ རྫོགས་རིམ་སྟོང་ཉིད་བསྒོམ་ཞིང་ཚོགས་ 
གཏོར་སྟོང་ཕྲག་འབད༔ གང་ཉམས་བཤགས་པ་བྱ་ཞིང་དམ་ཚིག་དབང་བསྐུར་སྟེང༔ སྐུ་གསུམ་ 
བྱིན་རླབས་དབང་བསྐུར་སྟོང་དུ་ཞུ༔ འབྲིང་གིས་བརྒྱ་རྩ་ཐ་མ་ཉེར་གཅིག་ཞུ༔ གསེར་དངུལ་ 
ཞོམ་པ་སླར་ཡང་གསོས་པ་ལྟར༔ དམ་ཚིག་ཉམས་པ་སྔར་བཞིན་སོར་ཆུད་འགྱུར༔ བླ་མ་ཡི་དམ་ 
མཁའ་འགྲོ་དབྱིངས་ནས་དགྱེས༔ སངས་རྒྱས་ཆོས་དང་བླ་མས་ཐུགས་རྗེས་འཛིན༔ རྡོ་རྗེ་སྤུན་ 
གྱིས་མི་འཁུ་འགྲོ་དོན་འབྱུང༔ ཕ་རོལ་འགྲོ་བའི་དོན་འབྱུང་དག་སྣང་བསྐྱེདཿ དུས་གསུམ་རྒྱལ་ 
བ་ཀུན་གྱི་སྲས་སུ་འགྱུར༔ མཆོག་དང་ཐུན་མོང་དངོས་གྲུབ་ཐོབ་པར་འགྱུར༔ རིག་འཛིན་སྒྲུབ་ 
མཆོག་ཨོ་རྒྱན་བདག་གི་བུ༔ ཡིད་བཞིན་ནོར་བུ་ལྟ་བུ་དམ་པའི་བཅུད༔ བསྒྲུབ་པའི་སྙིང་ནོར་ 
མཚོ་རྒྱལ་ཐུགས་ལ་འཆང༔ ཞེས་གསུངས་མཚོ་རྒྱལ་ཡང་ཞུས་པ༔ ཨེ་མ་ཨོ་རྒྱན་གུ་རུ་རིན་པོ་ཆེ 
བླ་མས་སློབ་མ་སྐྱོང་བའི་ཐབས༔ བདག་ཅག་འཁོར་ལ་གསུང་དུ་གསོལཿ
ཨོ་རྒྱན་ཆེན་པོས་བཀའ་བསྩལ་པ༔ ཉོན་ཅིག་སྣོད་ལྡན་རྣལ་འབྱོར་མ༔ སློབ་བུ་བློ་ལྡན་གསར་ 
བུ་དེ ཐབས་ཀྱིས་ཁྲིད་ཅིང་ཞིབ་པར་སློབས༔ ངེས་དོན་སྙིང་པོ་མ་གོ་བར༔ རྒྱུ་འབྲས་གཉིས་ཀྱི་ 
ཆོས་བཤད་བྱ༔ རྣམ་ཐར་སྒྲུང་དང་བསྟན་བཅོས་སོགས༔ མགུར་གླུ་ལ་སོགས་འཁོར་བ་ལས༔ 
ཡིད་འབྱུང་བསྐྱེད་ལ་རྒྱུ་འབྲས་ཁྲིད མི་རྟག་འཁོར་བའི་སྡུག་བསྔལ་སྟོན༔ སངས་རྒྱས་ཡོན་ཏན་ 
ལ་སོགས་བཤད༔ བླ་མ་ཉིད་ཀྱང་སྤྱོད་ལམ་གཟབ༔ གལ་ཏེ་སྤྱོད་ཚུལ་ཟུར་འཕྲིགས་ན༔ བློ་ཆུང་ 
དད་པ་ལོག་པར་འགྱུར༔ དེ་ལ་བྱིན་རླབས་ཡེ་མི་འགོ༔ སློབ་བུའི་མོས་གུས་ཆེ་ཆུང་ནི༔ བླ་མའི་ 
མཛད་སྤྱོད་ལེགས་ཉེས་ཡིན བླ་མའི་བྱིན་རླབས་ཆེ་ཆུང་ནི༔ སློབ་བུའི་མོས་གུས་ཆེ་ཆུང་ཡིན༔ 
འགྲོ་འདུག་ཉལ་དང་བཟའ་བཏུང་སོགས༔ སྤྱོད་ལམ་ཐབས་ལ་ངེས་པར་སློབས༔ ཟབ་མཆོག་ 
ཐེག་པ་འདི་ཉིད་ཀྱང༔ སྤྱོད་ལམ་སྣོད་ལྡན་རྣམས་ལ་སློབས༔ འཁོར་བའི་བྱ་བ་འབྲེལ་ཐག་ཀུན༔ 
ཐབས་ཀྱིས་སྤང་འཇུག་ཆོས་ལ་འཛུདཿ༔ སྤྲོས་བཅས་སྤྲོས་མེད་དབང་བསྐུར་བྱ༔ དེ་ནས་བསྙེན་ 
བསྒྲུབ་རིམ་གསུམ་འཇུག༔ ཐོས་པས་སྒྲ་འདོགས་ཆོད་པར་སྦྱང ཤིན་ཏུ་དབེན་པའི་དུར་ཁྲོད་དུཿ༔
18

༄༅། །ཟབ་གཏེར་ཆོས་ཀྱི་མཛོད་ཁང་།
དུས་དང་མཐུན་པའི་སྤྱོད་ལམ་སློབས༔ དཔེར་ན་བུ་གཅིག་མ་བཞིན་དུ༔ གདུང་ཤུགས་བརྩེ་བ་ 
ཆེན་པོ་ཡིས༔ མ་ཡིས་ཇི་ལྟར་གསོ་བ་ལྟརཿ གདམས་ངག་བདུད་རྩི་ནུ་མ་བསྣུན༔ བཞག་ཐབས་ 
མན་ངག་དགོངས་པ་སྟོནཿ དེ་ནས་རིམ་གྱིས་ཉམས་ཁྲིད་སྐྱོངས༔ དེ་ཡིས་ཡོན་ཏན་བུ་ལ་འབྱུང༔ 
རྒྱལ་བ་རྣམས་ཀྱི་གདུང་མི་འཆད༔ དུས་གསུམ་སངས་རྒྱས་ཐམས་ཅད་ཀྱང༔ དེ་ལྟར་རིམ་གྱིས་ 
བསླབས་པས་འབྱུང༔ རྒྱལ་ཚབ་སློབ་བུ་ཞིག་ཚར་ནས༔ འགྲོ་དོན་འཁོར་བ་དོང་སྤྲུག་གོ ཁམས་ 
གསུམ་འདྲེན་པའི་ལྕག་ཀྱུ་འབྱུང༔ བླ་མ་སློབ་མ་རྟེན་འབྲེལ་འགྲིགསཿ ཤིན་ཏུ་ཟབ་པ་རབ་ཏུ་ 
གཅེས༔ སྣོད་བཅུད་གདམས་པ་གསུམ་འཛོམས་ན༔ ངར་ལྡན་མེ་ཆ་ཟུཪ་ལྡན་རྡོ རླན་ནེམ་མེད་ 
པའི་སྤྲ་བ་གསུམ༔ ཚོལ་བྱེད་སྐྱེས་བུས་བརྩོན་པ་ལྟར༔ བདག་གཞན་དོན་འགྲུབ་ངོ་མཚར་ཆེ 
ཡེ་ཤེས་མཚོ་རྒྱལ་ཐུགས་ལ་ཞོག༔ ཅེས་གསུངས་མཚོ་རྒྱལ་འདི་སྐད་ཞུས༔ དེ་ལྟར་སྣོད་བཅུད་ 
གཉིས་འཛོམས་ནས༔ དམ་ཆོས་འཆད་ཉན་ཇི་ལྟར་བྱ ཨོ་རྒྱན་ཆེན་པོས་བཀའ་བསྩལ་པ༔ ཀྱཻ་ 
མ་ཉོན་དང་སྣོད་ལྡན་མཆོག༔ དབང་ཁྲིད་འཆད་ཉན་སྐབས་འདི་ལྟར༔ ནངས་པར་ལངས་ནས་ 
ཁ་ལག་བཀྲུ༔ ལུས་ཀྱི་བྱ་བ་ལེགས་པར་གཟབ༔ ཆོས་ར་ཆག་ཆག་བྱི་དོར་བྱ༔ བཞུགས་ཁྲི་གདན་ 
ཁྲི་མཆོད་བཤམ་བྱ༔ བཀོད་པ་ཁྱད་འཕགས་དང་འདྲེན་བྱ༔ དེ་ནས་ཆོས་རྔ་གནྜི་བརྡུང༔ བླ་ 
མའི་ཕྱོགས་སུ་མཆོད་པ་དང༔ གདུངས་དབྱངས་གསོལ་འདེབས་སྤོས་ཀྱིས་བསུ༔ ཕྱག་འཚལ་ 
མཎྜལ་དངོས་འབྱོར་བཤམས༔ འདུག་ས་གཅིག་ལས་སྤོ་མི་བྱ༔ ཞྭ་ཕུད་སྔོན་བཞག་སྐྲ་མདུད་ 
བཀྲོལ༔ ལག་གིས་བཟོ་སྤངས་ཐལ་ལོ་སྦྱརཿ རྣ་བས་གསུང་ཆོས་རྩེ་གཅིག་ཉན མིག་གིས་ཟིམ་ 
བུས་བླ་མར་བལྟ སེམས་ནི་ཡེང་མེད་དོན་ལ་བསམ༔ ཐེ་ཚོམ་གང་བྱུང་བསྐྱར་ལ་ཞུ༔ རྐང་ 
བརྐྱང་གཞོག་ཉལ་ཆོལ་གཏམ་སྤང དགྲ་མེད་མཚོན་ཐོགས་ལ་སོགས་སྤང༔ མི་ན་བ་ལ་མགོ་ 
དཀྲི་སྤངཿ མི་རྒན་མ་ཡིན་དབྱུག་ཐོགས་སྤང༔ མི་མཐུན་ཚུལ་འཆོས་གཤོབ་རྫུན་སྤང༔ མཐུན་ 
འཇུག་དམིགས་པ་ཆོས་ལ་གཏད༔ ཐ་མལ་སྤྱོད་པ་ཐམས་ཅད་སྤང༔ ཚོགས་ཀྱི་སྤྱང་ཀུ་རློམ་ 
སེམས་སྤང༔ ཆོས་ཁྲལ་གཡོ་སྒྱུའི་བྱ་བ་སྤང༔ ཆོས་ཁྲིམས་བག་ཡོད་ལུགས་མཐུན་སྤྱོད༔ སྤྱི་ 
ཁྲིམས་འཇིག་པའི་བྱ་བྱེད་སྤང༔ བླ་མ་རྡོ་རྗེ་སྤུན་རྣམས་ཀྱིས༔ ཅི་གསུངས་བཞིན་དུ་བཀའ་ལྟར་ 
སྤྱོད༔ ཆོས་ཚར་དུས་སུ་སྐུ་དྲིན་འབུལཿལ༔ ཕྱག་འཚལ་སྐོར་བ་རྗེས་སུ་ཡི་རང་བསྟོད༔ རྗེས་ཤེས་
19

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཉམས་ལེན་ཏིང་འཛིན་གནས༔ ཡེང་བ་མེད་པར་བརྩོན་འགྲུས་བསྐྱེདཿ བླ་མས་ཟབ་ཆོས་ 
གསུངས་པའི་ཚེ༔ སློབ་དཔོན་སྤྱོད་ལམ་འདི་ལྟར་བྱ༔ བདེ་བའི་ཁྲི་ལ་ཟིལ་གནོན་བཞུགས༔ རང་ 
ཉིད་དཀྱིལ་འཁོར་གཙོ་བོར་བསྒོམ༔ འགྲོ་དྲུག་སེམས་ཅན་ཐམས་ཅད་རྣམས༔ མདུན་དུ་འཁོད་ 
ནས་སོ་སོའི་སྐདཿ ཟབ་མོའི་ཐེག་ཆེན་ཆོས་བསྟན་ཏོ
ཆོས་སྐྱོང་དམ་ཅན་རྒྱ་མཚོ་ཡིས༔ བར་ཆད་བསལ་ཞིང་ཕྲིན་ལས་སྒྲུབ༔ ཆོས་གྲའི་དབུས་སུ་ 
ཡང་བར་བཞུགས༔ མི་མིན་དཀར་ཕྱོགས་སྣང་སྲིད་རྣམས འདུད་ཅིང་དམ་ཆོས་ཉན་པར་ 
བསམ༔ ཕྱག་གཉིས་ཆོས་འཆད་ཕྱག་རྒྱ་བྱ༔ དཔེ་དོན་རྟགས་ཀྱིས་དམ་ཆོས་སྒྲོགས༔ སྤྱན་གྱིས་ 
སློབ་མར་ལམ་གྱིས་གཟིགསཿ དབང་ཚིག་ལ་སོགས་གསང་སྔགས་རྣམས༔ རྒྱུད་འཁྲུགས་ཐམས་ 
ཅད་བསྡེབས་ནས་འཆད༔ ལྡེམ་དགོངས་ལུང་བཅས་རྒྱང་ལ་འཆད༔ དྲང་དོན་ངེས་དོན་སྙིང་ 
པོའི་དོནཿ གཉིས་མེད་དོན་ལ་སྦྱར་ཏེ་བཤད སློབ་དཔོན་བརྒྱུད་པ་ཐེག་པའི་ཤན ལིང་ཐོག་ 
མིག་འབྱེད་བཞིན་དུ་བཤད༔ རྒྱས་བཤད་མང་དུ་བཤད་ནའང༔ ལག་ལེན་མྱོང་བ་ཡིད་ཆེས་ 
ཤིངཿ༔ དོན་དམ་སྟོང་ཉིད་སྟེང་དུ་དྲིལ༔ ཆོས་མཚམས་བར་དག་ཐམས་ཅད་དུ༔ ཡར་དྲིལ་མར་ 
འཆད་དོན་རྣམས་བཤད༔ སྐབས་སུ་སྒྲུང་དང་གད་མོ་སོགས༔ ངོ་མཚར་གཏམ་གྱིས་བྱིང་རྨུགས་ 
བསལ༔ སློབ་བུའི་སྐྱོན་དང་མཚང་འདོན་ཕྱིར༔ རུ་ཊ་དཀོན་སྐྱེས་གཏམ་སོགས་བརྗོད༔ ཡང་ན་ 
མཛངས་བླུན་མདོ་སོགས་བརྗོད༔ བཟང་ངན་མེད་པར་བྱང་སེམས་གཅེས དེ་འདྲའི་ལག་ལེན་ 
སྟོན་མཁས་ན༔ བླ་མ་དམ་པའི་བརྐུས་ཕོར་ལ དམ་ཆོས་ཟབ་མོའི་རི་མོ་ཡོད སློབ་བུ་སྣོད་ལྡན་ 
སྤྱིན་འཇམ་ལ༔ ཐབས་ཤེས་འབི་འབི་ལེགས་སྦྱར་བསཿ སྐུ་གསུམ་ཚྭ་ཚྭ་དཔུང་གིས་འབྱོན༔ འགྲོ་ 
བའི་དེད་དཔོན་བྱེད་པར་འགྱུར༔ དེ་ལྟར་མན་ངག་དམ་ཆོས་འཆད༔ རྗེས་སུ་བསྔོ་བ་སྨོན་ལམ་ 
བྱ ཡེ་ཤེས་མཚོ་རྒྱལ་ཐུགས་ལ་བཞུགས༔ བླ་མ་སློབ་མའི་བྱ་གཞག་ལེགས༔ ཞེས་གསུངས་མཚོ་ 
རྒྱལ་ཡང་ཞུས་པཿ༔ བླ་མ་དམ་པ་དེ་འཛོམས་ཀྱང༔ བཀའ་གསང་ཟབ་མོའི་རྩ་བ་འདི༔ བཤད་ 
སྒྲུབ་བྱེད་ལ་གནས་དགོས་པསཿ གནས་ཀྱི་མཚན་ཉིད་ཇི་ལྟར་དགོས༔ བདག་ཅག་འཁོར་ལ་ 
གསུང་དུ་གསོལཿ
ཨོ་རྒྱན་ཆེན་པོས་བཀའ་བསྩལ་པ༔ ཉོན་ཅིག་སྣོད་ལྡན་མཚོ་རྒྱལ་མཿ མཚན་ཉིད་ལྡན་པའི་
20

༄༅། །ཟབ་གཏེར་ཆོས་ཀྱི་མཛོད་ ་ཁང
གནས་བཙལ་དགོས༔ གནས་ངན་འཕྲད་ན་རྐྱེན་རྣམས་འབྱུང༔ གནས་བཟང་ཕུགས་སུ་གངས་ཆུ་ 
ཡོད༔ བར་དུ་མཐུ་བ་བཏིང་བ་འདྲ༔ མདའ་ན་ཕྱག་རྒྱ་བསྣོལ་འདྲ་ཡི༔ སྐྱིལ་ཀྲུང་བཅས་འདྲའི་ 
བསྣོལ་མཚམས་དང༔ ཆུ་ཤིང་འཛོམས་ཤིང་ཚ་གྲང་སྙོམས༔ བཙན་ཞིང་དབེན་པའི་ས་ཕྱོགས་སུ༔ 
མི་རྒོད་འཚེ་བ་མེད་པའི་ས༔ སྔོན་ནས་གྲུབ་ཐོབ་བཞུགས་པའི་གནས༔ གཞི་བདག་འཇམ་ཞིང་ 
བློ་བདེ་དང འབྲུ་དང་ལོངས་སྤྱོད་འཚོ་བ་མང༔ དེ་འདྲའི་བསྒྲུབ་གནས་བཙལ་བ་གཅེས༔ དུར་ 
ཁྲོད་སྡོད་ན་སྐྱོ་ཤས་ཆེ གངས་ཁྲོད་འདུག་ན་རིག་པ་དང༔ གཡའ་ཁང་འདུག་ན་བྱིན་རླབས་ཆེ 
ནགས་ཁྲོད་རི་མཚམས་མཐུན་རྐྱེན་འཕེལ༔ དབེན་པའི་གནས་སུ་ཉམས་མྱོང་འཕེལ༔ དེ་རྣམས་ 
ཕལ་ཆེར་སྤྱོད་པའི་གནས གནས་བཟང་དེ་འདྲ་བརྟེན་པར་གཅེས༔ དུས་བཟང་མཁའ་འགྲོ་ 
དམ་ཅན་འདུཿ༔ དུས་གསུམ་སངས་རྒྱས་ཐམས་ཅད་ཀྱང༔ གནས་སྐབས་བརྟེན་པས་སངས་རྒྱས་ 
སོ༔ ཡེ་ཤེས་མཚོ་རྒྱལ་ཐུགས་ལ་ཞོག༔ ཅེས་གསུངས་མཚོ་རྒྱལ་བདག་གིས་ཡང་ཞུས་པ༔ གུ་རུ་ 
ཨོ་རྒྱན་སྤྲུལ་པའི་སྐུ གནས་ཀྱི་མཚན་ཉིད་དེ་ལྟར་ན༔ དུས་དང་གྲོགས་ཀྱི་རིམ་པ་གང༔ བདག་ 
ཅག་འཁོར་ལ་གསུང་དུ་གསོལ༔ ཨོ་རྒྱན་ཆེན་པོས་བཀའ་བསྩལ་པ༔ ཉོན་ཅིག་སྣོད་ལྡན་མཚོ་ 
རྒྱལ་མཿ༔ རང་དུས་ཚེ་སྟོད་དར་བའི་དུས༔ ཉམས་ལེན་ནུས་པའི་དགོས་པ་ཡོད༔ ལུས་ལ་ནད་ 
སོགས་མེད་དུས་སུ༔ དགེ་སྦྱོར་ཤུགས་ཀྱིས་འཕེལ་བ་ཡིན༔ སེམས་ལ་སྡུག་བསྔལ་མེད་དུས་སུ 
བསྒོམ་པའི་ཉམས་མྱོང་དེ་དུས་གསལཿ སྡུག་བསྔལ་རྐྱེན་ངན་བྱུང་གྱུར་ན༔ སྟོང་ཉིད་བོགས་ 
བསྐྱེད་ཆེ་བ་ཡིན༔ རྩ་རླུང་ཐིག་ལེ་དར་དུས་སུ༔ ཉམས་ལེན་གོང་དུ་འཕེལ་བ་ཡིན༔ གནས་ 
བཟང་སྤྱོད་ལམ་འཛོམས་དུས་སུ༔ མཐུན་རྐྱེན་ཕུན་སུམ་ཚོགས་པ་ཡིན བླ་མ་དམ་པ་མཇལ་ 
དུས་སུ༔ མོས་གུས་ཟབ་མོ་རྩེ་གཅིག་དགོསཿ དུས་ཚོད་ཚེས་གྲངས་བཟང་དུ་ས་སུ༔ རྟེན་འབྲེལ་ 
ཟབ་མོ་གང་དགོས་བསྒྲིག༔ དད་པ་སོ་མ་སྐྱེས་དུས་སུ བརྩོན་འགྲུས་དྲག་པོས་དགེ་སྦྱོར་འབུངས༔ 
གནས་ལུགས་སྐད་ཅིག་རྟོགས་པ་ཡིན༔ གདམས་ངག་ཟབ་མོ་འཕྲད་པའི་དུས༔ ཡེང་མེད་ཉམས་ 
ལེན་ཕུར་ཚུགས་གཅེས༔ ཁྱད་པར་བྱང་ཆུབ་བསྒྲུབ་པའི་ལམ༔ ལམ་གྲོགས་མཐུན་རྐྱེན་གལ་ཆེ་ 
བསཿ སྤང་བྱའི་གྲོགས་ཀྱི་མཚན་ཉིད་ནི༔ ཁ་གྱོང་ཆེ་བཅོས་རང་མཐོ་ཅན དུག་ལྔ་མེ་ལྟར་ 
འབར་བ་དང༔ བློ་གསལ་རིགས་ངན་ཤེས་པ་ཆུངཿ ཆང་སྐྱོན་འུར་འགྲོག་དུག་ཆུ་འཐོར༔ ཞེ་ནག་
21

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
སྔར་ཡང་སུ་འགྲོགས་ངན༔བསྒྲུབ་པ་མི་ཚུགས་གཡེང་ལ་དགའ༔ ཆང་ནག་གྲོང་ཁ་ཉུལ་ལ་
དགའ༔ ནམ་ཞིག་ལྟུང་ནས་འཁོར་བར་འཁྱམ༔ ངན་སོང་སྣ་ཁྲིད་ཐུར་ས་པའི༔ གྲོགས་ངན་དེ་ནི་ 
སྤང་བ་གཅེས༔ བླང་བྱའི་གྲོགས་ཀྱི་མཚན་ཉིད་ནི ཐོས་བསམ་བསྒོམ་ལ་བློ་སྦྱངས་བྱས༔ བསྒྲུབ་ 
ལ་གེགས་བྱུང་མང་དུ་སེལཿ སྔོན་དུས་བླ་མ་མང་དུ་བརྟེན༔ དམ་ཚིག་ཉམས་ཆག་མ་སོང་བས༔ 
བླ་མ་ཀུན་གྱི་ཐུགས་རྗེས་ཟིནཿ དཀའ་སྤྱད་སྙིང་རུས་དམ་བཅའ་ལྡན༔ གསང་ཐུབ་ཁ་དྲང་བསྒྱུར་ 
ཁ་ལྗི རྒྱུ་བཟང་ངང་རིང་བསྟུན་ཐུབ་པ༔ བློ་སྣ་ཐུང་ཞིང་སྐྱོ་ཤས་ཆེ༔ ཁོང་ཡངས་ཤེས་རབ་སྙིང་ 
རུས་ཆེ༔ རང་དང་བློ་མཐུན་ལྟ་སྤྱོད་འབྲེལ༔ དེ་འདྲའི་གྲོགས་དང་འགྲོག་པར་གཅེས༔ དམ་ཚིག་ 
མ་ཉམས་གེགས་མེད་པས༔ མཐར་ཐུག་སྐུ་གསུམ་སངས་རྒྱས་སོ༔ ཡེ་ཤེས་མཚོ་རྒྱལ་ཐུགས་ལ་ 
ཞོག༔ ཅེས་གསུངས་སྣོད་བཅུད་སྔོན་འགྲོའི་ཞལ་གདམས་གུ་རུའི་གསུང་བཞིན་བྲིས སཱ་མཱ་ཡཱཿ 
མ་བང༌ རྒྱ་རྒྱ་རྒྱ སྣོད་བཅུད་བརྟགས་པའི་ལེའུ་སྟེ་གཉིས་པའོ༔ དེ་ནས་ 
ཡང་བདག་མཚོ་རྒྱལ་གྱིས་ཞུས་པ༔ དེ་ནས་སྣོད་བཅུད་གཉིས་འཛོམས་ནས་ཚེ་གཅིག་སངས་ 
རྒྱས་སྒྲུབ་པའི་ཐབས༔ འཁོར་བ་རུ་ཟློག་པ རང་སེམས་སྐད་ཅིག་གིས་རྟོགས་པའི་ཆོས་ཟབ་མོ་ 
ཞི་བར་གནས་པའི་ཐབས༔ ལྷག་མཐོང་རྟོགས་ནས་ཕྱག་རྒྱ་ཆེན་པོར་གྲོལ་བའི་གདམས་པ་ཟབ་ 
མོ་གསུང་བར་ཞུ༔ ཞེས་ཞུས་པས༔ སློབ་དཔོན་གྱིས་གསུངས་པ༔ ཇོ་མོ་མཚོ་རྒྱལ་ལུས་རྣམ་པར་ 
སྣང་མཛད་ལྟར་དྲང་པོར་བཞུགས་ཤིག༔ ལུས་དྲང་པས་རྩ་དྲང་པ་ཡིན༔ མགོ་མཐོ་བ་ཡང་མ་ 
ཡིན དམའ་བ་ཡང་མ་ཡིན༔ གཡས་སུ་མ་ཡོ་གཡོན་དུ་མ་ཡོ་བར་ཞོག་ཅིག མིག་སྣ་རྩེ་ལ་ 
ཕོབས༔ ལྕེ་ཡ་རྐན་ལ་སྦྱོར༔ མཆུ་དང་སོ་རང་སར་ཞོག་ཅིག༔ དབུགས་ཀྱང་ཧ་ཅང་ཡང་མི་རིང 
ཧ་ཅང་ཡང་མི་ཐུང་བར་རང་སར་འདུར་གྱིས་ཞོག་ཅིག༔ ཕྱག་མཉམ་བཞག་ལྟེ་བ་སོར་བཞི་ལ་ 
བཅོར༔ དཔུང་པ་དྲང་ལ་རྩིབས་མར་གཅོར༔ ཞབས་རྡོ་རྗེ་སྐྱིལ་ཀྲུང་ས་ལ་གཅེར་ལ་ལུས་ཀྱི་ལྗིད་ 
བོར་ལ་སྡོད་ཅིག༔ དེ་ནི་ལུས་ངག་གི་བྱ་བ་ཡིན་པས་གལ་ཆེ་བའོ༔ སྤྱིར་ལུས་སེམས་ཀློད་ཀྱིས་ 
ཀློད་ལ་ཞོག་ཅིགཿ དེ་ནས་སེམས་ཀྱི་བསླབ་བྱ་ངོ་སྤྲད་པ་ནི༔ ཁྱོད་ཀྱིས་ད་ལྟ་ཅི་དྲན་ཡིན་འདུག༔ 
དྲན་པ་དེ་ཡི་ངང་དུ་ཆ་རེ་ཞོགཿ འདས་པའི་རྗེས་མ་བཅད༔ མ་འོངས་པའི་མདུན་མ་བསུ༔ ད་ 
ལྟ་བ་དེའི་སྟེང་དུ་མ་བཅོས་པར་ཅོག་གེར་ཞོགཿག༔ བསྒོམ་ཡང་མི་སྒོམ་ཅོག་གེར་ཞོགཿ བསྒོམས་
22

༄༄༅། །ཟབ་གཏེར་ཆོས་ཀྱི་མཛོད་ཁང་།
ཀྱང་གལ་མེད་ཅོག་གེར་ཞོག༔ ཡེངས་ཀྱང་མ་ཡེངས་ཅོག་གེར་ཞོག༔ འཕྲོ་ཡང་མ་འཕྲོ་ཅོག་གེར་ 
ཞོག༔ འཕྲོ་མཁན་ངོ་ལ་ཅེར་གྱིས་ལྟོས ལྟ་ཡང་མི་ལྟ་ཅོག་གེར་ཞོགཿ བལྟས་ཀྱང་གལ་མེད་ཅོག་ 
གེར་ཞོགཿ གསལ་མ་མ་གདབ་ཅོག་གེར་ཞོག༔ ཤེས་པ་མ་དགུག་ཅོག་གེར་ཞོག༔ ལྷོད་ཀྱིས་ཀློད་ 
ལ་ཅོག་གེར་ཞོག༔ མེར་གྱིས་ཞོག༔ ལྷོད་ཀྱིས་ཞོག༔ རང་ལུགས་སུ་ཞོགཿ གང་ཤར་གྱི་ངོ་བོ་ལ་ 
གཅེར་གྱིས་ལྟོས་ལ་གཅེར་གྱིས་ཞོག༔ དེའི་ངང་ལ་ཉལ་གྱིས་ཞོགཿ ལྷོད་མེར་གྱིས་ཞོགཿ༔ སོ་མ་ 
ལྷུག་པ་ཐད་དུ་གལ་མེད་དུ་ཞོག༔ ལྷོད་དེ༔ ཤིགས་སེ༔ ཡེ་རེ བུན་ནེ༔ མེ་རེ ལིང་ངེ ཕྱེད་དེཿ 
ད་ལྟ་ཅི་ཡང་མ་བྱེད་པར་བྱ་བ་བཏང་བའི་སྐྱེས་བུ་ལྟར་ཞོག་ཅིག༔ དེ་ལྟར་བཞག་པས་གནས་ས་ 
ཅུང་ཟད་རྙེད་ནས་སླར་རིག་པ་མ་བཅོས་པ་ལ་བསླབས་ཏེ༔ བསྒོམ་བྱ་བ་ཁྱོད་རང་ཡོད་ན་ཤོགཿ 
མེད་ནའང་བསྒོམ་བྱ་དང་སྒོམ་བྱེད་ཅི་ཡང་མི་འདུག༔ བསམ་པའི་གནས་འགྱུར་དགའ་སྡུག་ 
རྟོག་པ་སྤངས་ནས་མགོ་སྙོམས་ཏེ བསྒོམ་གལ་མེད་དུ་སྐྱུར༔ རིག་པ་ཚད་མེད་དུ་བསྐྱངས་པསཿ 
མཉམ་པ་ཉིད་བསྒོམ་དུ་མེད་པའི་ཉམས་འཆར་ཏེ༔ དེ་ནས་སྤྱོད་ལམ་ལ་རིག་པ་རང་གསལ་ཏེ 
རང་གི་སེམས་ཉིད་ས་ལེ༔ སིང་ངེ ཡེ་རེ༔ སེང་ངེ༔ བུན་ནེ༔ ལྷང་ངེ༔ ལྷོད་དེ༔ ཤིག་གེ༔ ཧད་དེ 
ཕྱེད་དེ༔ དེ་ལྟ་བུ་ལ་འགྲོ་ཉལ་འཆག་འདུག་ཐམས་ཅད་དུ་བསླབ༔ དེ་ནས་རིག་པ་སྒྲོ་འདོགས་ 
སྐུར་བ་བྲལ་བར་བསླབས་ཏེ དུག་ལྔའི་རྣམ་རྟོག་ཐམས་ཅད་སྤང་ཡང་མི་སྤངཿ སྒྱུར་ཡང་མི་ 
སྒྱུར༔ བཀག་ཀྱང་མི་བཀགཿ༔ བློ་གང་ལའང་མི་འཇུག༔ བསྒྲུབ་བྱ་གང་ཡང་མི་སྒྲུབ༔ བྱ་སྤྱོད་ 
ཐམས་ཅད་ཆོས་ཉིད་རིས་མེད་ཀྱི་ངང་དུ་བྱའོ༔ དེ་ནི་རིག་པ་སྒྲོ་སྐུར་དང་བྲལ་བའི་མན་ངག་གོ༔ 
དེ་བཞིན་སངས་རྒྱས་ཞེས་སྒྲོ་མི་འདོགས༔ མིན་ཞེས་སྐུར་བ་མི་བཏབ༔ དེས་འབྲས་བུ་སངས་རྒྱས་ 
ཀྱི་ས་ལ་ཕྱིན་པ་ཡིན་ནོ༔ དེ་ལྟར་བྱས་པས་དཔེར་ན་གཅན་གཟན་གྱི་རྒྱལ་པོ་སེང་གེས་གངས་ཀྱི་ 
མཐོང་དུ་སྒྲ་བསྒྲགས་པས༔ གཅན་གཟན་ཕྲ་མོ་ཐམས་ཅད་ཟིལ་གྱིས་གནོན་པ་ལྟར༔ ཆོས་ཉིད་ཞི་ 
གནས་རྒྱ་མཚོའི་ཀློང་དུ༔ ལྷག་མཐོང་ཡེ་ཤེས་ཀྱི་རྟོགས་པ་རྒྱུད་ལ་སྐྱེས་པས༔ མཚན་མའི་རྣམ་ 
པར་རྟོག་པ་ཐམས་ཅད་ཟིལ་གྱིས་གནོན་ཏེ༔ ཆོས་ཉིད་ཀྱི་དགོངས་པ་དང་མི་འབྲལ་བར་འགྱུར་
རོ༔ རང་སེམས་སངས་རྒྱས་ཡིན་པས་སངས་རྒྱས་ལོགས་ནས་བཙལ་རྒྱུ་མེད༔ དེ་ཕྱིར་མན་ངག་ 
འདི་བཞིན་ཉམས་སུ་ལོངསཿ
23

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཡང་གསུངས་པཿ ཀྱཻ་མ་ཚེ་འདིར་ཆེ་བཙན་གྲགས་པ་དང་ལྡན་པས་ཀྱང་སྐུ་ཚེ་ལ་ལོང་ཁོམ་ 
མེད༔ མངའ་ཐང་རྒྱལ་སྲིད་ཀུན་ཀྱང་སྨིག་རྒྱུའམ༔ རྨི་ལམ་གྱི་ལོངས་སྤྱོད་དང་འདྲ༔ བྱ་བྱེད་ 
གཡེང་བ་བོར་ལ་གདམས་པ་ཉམས་སུ་ལོངས༔ རྩ་གསུམ་ནོར་བུ་འདྲ་བའི་དམ་ཆོས་འདི་ནི་སངས་ 
རྒྱས་དགོངས་པ་ཡིན་པས་རིན་ཆེན་གསེར་གྱིས་བླུས་ཀྱང་རྙེད་པར་དཀ དེ་ཕྱིར་ཆོས་འདི་
ཚོང་འདུས་ཀྱི་འོ་མ་ལྟར་ཐམས་ཅད་ལ་མ་སྤེལ༔ དད་པ་ཅན་ཁ་ཅིག་ལ་སྤེལ་ཅིག༔ ཆོས་འདི་ཡི་ 
གཞུང་མན་ངག་འཁོར་འདས་རང་གྲོལ༔ རྫོགས་ཆེན་ལྟ་བ་གསང་ཐིག་གི་དགོངས་པ་ནི་རང་
སེམས་ཆོས་ཉིད་ལྷུན་གྲུབ་ཏུ་ཡེ་ནས་གནས་པ་དེ་རྟོགས་པ་ནི་ལྟ་བ་ཡིན མ་བཅོས་རང་བབས་ 
སུ་བཞག་པ་ནི་བསྒོམ་པ༔ དེ་ལ་བྱིང་རྒོད་རང་སར་དག་པ་ནི་གེགས་སེལ མཉམ་རྗེས་གཉིས་ 
མེད་བསྲེ་བ་ནི་སྤྱོད་པ༔ མ་བསྒྲུབས་བཅོས་བསྒྱུར་མེད་པ་འབྲས་བུ༔ རེ་དོགས་མེད་པ་དམ་ 
ཚིགཿག༔ མཚོ་རྒྱལ་ཁྱོད་ཀྱིས་ཆོས་དྲུག་པོ་འདི་ཉམས་སུ་ལོངས་ཤིག༔ སེམས་གཞག་ཐབས་ཞི་ 
གནས་ཀྱི་ཞལ་གདམས༔ ནྡྲི༔ ཟབ་རྒྱ གཏེཪ་རྒྱ གཏད་རྒྱ རྒྱ་རྒྱ་རྒྱ ནཨ།
ཨེ་མ་ཧོ༔ ཡབ་དང་ཡུམ་མེད་ཆུ་སྐྱེས་པདྨ་ལ རྒྱུ་ཡིས་མ་བསྐྱེད་མཚན་དང་དཔེ་བྱད་ལྡནཿ 
གདུག་པ་འདུལ་ཕྱིར་སྤྲུལ་པ་སྣ་ཚོགས་སྟོན༔ དགོངས་པའི་ཐུགས་རྗེས་སེམས་ཅན་འགྲོ་ཀུན་ 
འདྲེན སྡེ་སྣོད་གསུམ་དང་གསང་སྔགས་ཆོས་ལ་མཁས༔ ཚེ་དབང་རིག་འཛིན་ཕྱག་རྒྱ་ཆེན་པོ་ 
བརྙེས༔ རྫུ་འཕྲུལ་མཐུ་སྟོབས་ལྡན་པས་དྲེགས་པ་འདུལ༔ སྨོན་ལམ་སྟོབས་ཀྱིས་བོད་ཀྱི་ཡུལ་དུ་ 
བྱོན༔ སངས་རྒྱས་ཆོས་ཀྱི་བསྟན་པ་ཉི་འོད་འབར༔ པདྨ་དབང་ཆེན་པད་འབྱུང་ཞབས་ལ་འདུད༔ 
ཡང་སློབ་དཔོན་པདྨ་འབྱུང་གནས་༔ ཇོ་མོ་མཚོ་རྒྱལ་གྱིས་ཞུས་པཿ༔ 
ལགས་རྒྱུ་སེམས་ཅན་ལ་འབྲས་བུ་སངས་རྒྱས་སྒྲུབ་པར་བྱེད་པ་ལ༔ དང་པོ་ཁོ་ནར་རྟོགས་པ་གཅེས་ 
པར་གདའ་བས༔ རྟོགས་པ་ལྟ་བ་དང་ལྡན་པ་གང་ལགས༔ ཞེས་ཞུས་པས༔ སློབ་དཔོན་གྱིས་ 
གསུངས་པ༔ ལྟ་བ་ཐམས་ཅད་ཀྱི་ཡང་རྩེ་སྙིང་པོ་བྱང་ཆུབ་ཀྱི་མན་ངག་ཡིན་ཏེ སྟོང་གསུམ་གྱི་ 
སྟོང་ཆེན་པོ་འཇིག་རྟེན་གྱི་ཁམས་དང༔ ཕྱོགས་བཅུའི་སངས་རྒྱས་ཀྱི་ཞིང་དང༔ བདེ་བར་ 
གཤེགས་ ་པ་ཐམས་ཅད་དང ཁམས་གསུམ་གྱི་སེམས་ཅན་ཐམས་ཅད་དོན་གཅིག་སྟེ༔ དེ་ཐམས་ 
ཅད་སྙིང་པོ་བྱང་ཆུབ་ཀྱི་སེམས་ལས་བྱུང་ཞིང་སྙིང་པོ་བྱང་ཆུབ་ཀྱི་སེམས་ལ་འདུས་སོ༔ དེ་ལ་
24

༄༅། །ཟབ་གཏེར་ཆོས་ཀྱི་མཛོད་ཁང་།
སེམས་ཞེས་བྱ་བ་ནི་མ་བྱས་པ་སྣ་ཚོགས་སུ་བྱུང་བའོ༔ འོ་ནཿ སེམས་ཅན་དང་སངས་རྒྱས་ལ་ 
ཁྱད་ཅི་ཡོད་སྙམ་ན༔ སེམས་རྟོགས་མ་རྟོགས་གཉིས་ལས་མེད་དེ༔ སངས་རྒྱས་ཀྱི་རྒྱུ་དེ་རང་ལ་ 
ཡོད་ཀྱང་ངོ་མ་ཤེས༔ སེམས་མ་རྟོགས་ཏེ་རྒྱུད་དྲུག་ཏུ་འཁྱམས༔ འོ་ན་སེམས་རྟོགས་པར་བྱེད་པ་ 
ལ་ཐབས་ཅི་ཡོད་ཅེ་ན༔ དེ་ལ་བླ་མའི་གདམས་ངག་དགོས༔ ཁྱོད་ཀྱིས་སེམས་དེ་མེད་མ་ཟེར 
དྲན་ཅིང་རིག་པ་དེ་ཉམས་སུ་མྱོང་བ་གཅིག་ཡོད༔ སེམས་དེ་ཕྱི་རུ་མ་ལྟ་ནང་དུ་ལྟོས༔ སེམས་ 
ཀྱིས་སེམས་ཚོལ༔ སེམས་ཉིད་ཀྱིས་སེམས་ཉིད་གཏན་ལ་ཕོབ༔ དེ་ཡང་སེམས་དང་པོ་གང་ནས་ 
བྱུང ད་ལྟ་གར་གནས ཐ་མར་གར་འགྲོར་ལྟོས་ཤིག༔ དེ་ལྟར་རང་སེམས་འདི་ལ་བལྟས་པསཿ 
དང་པོ་འདི་ནས་བྱུང་བ་མེད༔ བར་དུ་འདི་ན་གནས་པ་མེད༔ ཐ་མ་འདི་ཞེས་འགྲོ་ས་མེད༔ འདི་ 
ཡིན་ཞེས་པའི་ངོ་བོ་བསྟན་དུ་མེདཿ འདི་དང་འདྲ་བྱ་བའི་དཔེ་ཡིས་མཚོན་དུ་མེད༔ སེམས་དེ་ 
ལ་ཕྱི་ཅིག་ནང་ཅིག་བལྟ་བྱ་ལྟ་བྱེད་མཁན་པོ་མེད༔ མཐའ་དབུས་ཐམས་ཅད་དང་བྲལ་བའི་ཡེ་ 
ཤེས་ཏེ༔ ཡེ་བྲལ་ཡེ་སྟོང་ཁྱབ་བརྡལ་ཆེན་པོ༔ ཡེ་ནས་རང་ལ་གནས་པ་དེ་སྦྱངས་པསཿ བྱང་ནས་ 
ཁོང་དུ་ཆུད་པ་ནཿ བྱང་ཆུབ་ཀྱི་སེམས་ཞེས་བྱ་སྟེ༔ དེ་ལྟར་བྱས་ནས་ལྟ་བ་ནི་ལྟ་བ་དབུ་མ་ཡིན་ 
ཏེ༔ ཡེ་ནས་རང་ལ་གནས་པ་དེ༔ ངོ་བོ་ལྷང་ངེ་ཤེས་པ་དེ་ལྟ་བ་ཡིན་པས་ཡིན་པར་ཤེས་པ་རྦད་ 
ཆོད་གསུངས༔ དེ་ལ་སྟོང་པ་ཉིད་ཀྱི་གདེང་དང་བཅས་པ་ཤེས་རྩ་ན༔ དེ་ལྟ་བུ་དེ་ནམ་མཁའ་ 
དང་འདྲ་སྟེ ཡེ་ནས་ལྷུན་གྲུབ་ཉི་མ་དང་འདྲ་སྟེ་མུན་པའི་གཞི་མེད༔ པདྨ་འདྲ་སྟེ་ཉོན་མོངས་ 
པའི་སྐྱོན་གྱིས་མ་གོས༔ གསེར་དང་འདྲ་སྟེ་རྒྱུ་མི་འགྱུར༔ རྒྱ་མཚོ་དང་འདྲ་སྟེ་ཁ་གཏིང་མེདཿ 
རི་བོ་དང་འདྲ་སྟེ་གཡོ་བ་མེད༔ ཆུ་བོ་དང་འདྲ་སྟེ་རྒྱུན་ཆད་མེད༔ ནམ་མཁའ་དང་འདྲ་སྟེ་འཕོ་ 
འགྱུར་མེད༔ དེ་ལྟ་བུའི་དོན་དེ་རྟོགས་རྩ་ན་རྟོགས་པ་ལྟ་བ་དང་ལྡན་པ་ཟེར་བ་ཡིན་གསུངསཿ
ཀཐ གླག% ཡང་སློབ་དཔོན་པདྨ་ལ༔ ཇོ་མོ་མཚོ་རྒྱལ་གྱིས་ཞུས་པ༔ བསྒོམ་ 
པ་ཉམས་མྱོང་དང་ལྡན་པ་གང་ལགས༔ ཞེས་ཞུས་པས༔ སློབ་དཔོན་གྱིས་གསུངས་པ༔ ཇོ་མོ་ 
མཚོ་རྒྱལ་བསྒོམ་པ་ཉམས་མྱོང་དང་ལྡན་པ་ཟེར་རྩ་ན༔ སེམས་ཉིད་མ་བཅོས་མ་བསླད་པ་སོ་མ་ 
རང་ཐད་རྣལ་མ་བས་ཕྱིར་མི་གཞག༔ ནང་དུ་མི་དགུག༔ བར་དུ་མི་དགག་པར་ལྷུག་པར་གཏད་ 
མེད་དུ་བཞག ཆོས་ཉིད་མཉམ་པ་ཆེན་པོའི་ངང་ལ་མར་མེ་རླུང་གིས་མ་བསྐྱོད་པ་ལྟར་གཞག་
25

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
གོ༔ དེ་ལྟར་བཞག་པས་ཉམས་མྱོང་རྒྱུན་ཆད་མེད་པར་ཤར་ཏེ༔ ཉམས་ལ་ཤེས་པ་མེར་བ་དང༔ 
ལྡེམ་པ་དང ཕྱེད་པ་དང༔ བདེ་བ་དང༔ གསལ་བ་དང མི་རྟོག་པ་དང༔ སྣང་བ་རབ་རིབ་ཏུ་ 
འདུག་པ་དང༔ གཟའ་གཏད་ཆུང་བ་དང འཇིག་རྟེན་པའི་སྤྱོད་པ་དང་མི་མཐུན་པ་བྱུང་ནཿ༔ 
ཉམས་མྱོང་གི་རྟོགས་པ་རྟོགས་པའི་རྟགས་ཡིན་ཏེ༔ དེ་གང་ལའང་ངོ་མཚར་དུ་མི་བརྩིའོ༔ ཉམས་ 
བཟང་ངན་གང་བྱུང་ཡང་ཞེན་འཛིན་མི་བྱའོ༔དེ་ལྟ་བུ་དང་ལྡན་ན་བསྒོམ་ཉམས་མྱོང་དང་ལྡན་ 
པ་ཟེར་བ་ཡིན་གསུངས༔ ཟླ༔ཡང་མཚོ་རྒྱལ་གྱིས་སློབ་དཔོན་ལ་ཞུས་པཿ 
དེ་ལྟར་རྟོགས་ནས་སྤྱོད་པ་རོ་སྙོམས་དང་ལྡན་པ་གང་ལགས༔ ཞེས་ཞུས་པསཿ 
སློབ་དཔོན་གྱིས་གསུངས་པ༔ བསྒོམ་པ་ལ་རྒྱུན་ཆད་མེད་པ་དེ༔ འགྲོ་འཆག་ཉལ་འདུག་ཐམས་ 
ཅད་དུ༔ བསྒོམ་དུ་མེད་ཀྱང་མ་ཡེངས་མི་བརྗེད་པར་དྲན་པར་བྱ༔ དཔེར་ན་ཆུ་བོ་རྒྱུན་ཆད་ 
མེད་པ་ལྟར༔ དེ་ལ་རོ་སྙོམས་པ་ནི་དབང་པོ་ལྔ་ལ་འདོད་པའི་ཡོན་ཏན་ཅི་དང་ཅི་བྱུང་ཐམས་ 
ཅད་ལ༔ མ་ཆགས་མ་ཞེན་པར་ཆོས་ཉིད་ཀྱི་རྩིས་ཟིན་པར་བྱའོ༔ ནང་གི་ཉོན་མོངས་པ་རང་ 
རྒྱུད་པ་ཅི་དང་ཅི་བྱུང་ཐམས་ཅད་སྤང་བླང་མེད་པར་བྱུང་ཐོག་ལ་མཉམ་པར་བཞག་ནས་ངོ་བོ་
ཆོས་ཉིད་ཀྱི་རྩིས་ཟིན་པར་བྱ༔ ཕྱི་ཡི་འདོད་ཡོན་དྲུག་པོ་གང་དང་ཅི་བྱུང་ཡང་དེ་ལྟར་བྱ༔ དེ་ 
བཞིན་དུ་བདེ་སྡུག་གང་བྱུང་ཡང་སྤང་བླང་མེད་པར་ངོ་རང་ཐོག་ཏུ་ཉམས་སུ་བླངཿ ཐག་གྲོལ་ཐོག་ 
ཏུ་ཆོད་པར་སྤྱད་པས༔ དེད་དཔོན་རིན་པོ་ཆེའི་གསེར་གླིང་དུ་ཕྱིན་པ་དང་འདྲ༔ དེ་ལ་སྤྱོད་པ་ 
རེ་སྒོམ་དང་ལྡན་པ་ཞེས་བྱའོ་གསུངས༔ ཡང་སློབ་དཔོན་ལ་མཚོ་རྒྱལ་གྱིས་ཞུས་པ༔ རྣམ་རྟོག་ 
འགྱུ་བྱེད་ཀྱི་འཕྲང་གར་བཅད་ཞུས་པས༔ སློབ་དཔོན་གྱིས་གསུངས་པ༔ མཉམ་པར་བཞག་པའི་ཚེ༔ 
རྣམ་པར་རྟོག་པ་རིམ་པར་སྐྱེས་པ་དེ་ལ་བལྟས་པས་རང་གི་སེམས་ལ་སྐྱེས་ནས་འདུགཿག༔ སེམས་
ལ་བལྟས་པས ངོ་བོ་ཅིར་ཡང་མ་གྲུབ་པ་གཟུང་འཛིན་དང་བྲལ་བ་དེ་ལ་རྣམ་རྟོག་སྐྱེ་རྒྱུ་ཅི་ 
ཡོད༔ དྲན་པ་ཤར་བ་དེ་ནི་སེམས་རང་རྩལ་ཁོ་ན་ལས་བྱུང་སྟེ དཔེར་ན་ནམ་མཁའ་ལ་སྤྲིན་ 
བྱུང་ནས༔ ནམ་མཁའ་རང་ལ་ཐིམ་པ་དང་འདྲ༔ དེས་ན་རྣམ་རྟོག་ཐམས་ཅད་སེམས་ལས་བྱུང་ 
བས་སེམས་ལ་ཐིམ༔ རྣམ་རྟོག་རང་ཆོས་ཉིད་ཀྱི་རང་བཞིན་ཡིན་གསུངས༔ འཕྲང་བཅད་པ་ནི༔ 
སེམས་དྲན་པ་སྣ་ཚོགས་སུ་འཕྲོ་ན་དེ་རང་ལ་ཤེས་པ་གཏད་པས༔ ཁང་སྟོང་གི་རྐུན་བུས་སྟོང་
26

༄༅། །ཟབ་གཏེར་ཆོས་ཀྱི་མཛོད་ཁང་།
ལོག་བྱས་པ་ལྟར༔ དེ་ཁོ་ན་སེམས་ཉིད་སྟོང་པ་ཉིད་ལས༔ རྣམ་རྟོག་གཞན་ནས་བྱུང་བ་མེད་དེ 
རྣམ་རྟོག་གི་ངོ་བོ་རང་སྟོང་པ་ཉིད་ཡིན་པས༔ རྣམ་རྟོག་གིས་སྒོམ་པ་གནོད་པ་བསྐྱལ་པ་མེད༔
དཔེར་ན་ཆུའི་ཆུ་བུར་ནང་གཉེར་མ་བཀག་རྒྱུ་མེད་པར་ཤར་ཡང་ཐམས་ཅད་ཆུའི་རང་བཞིན་དུ་ 
ཡོད་པས༔ དེ་ཤེས་པ་ལྟར་རྟོགས་པས་དེ་ལ་རྣམ་རྟོག་གི་འཕྲང་ཆོད་པ་བྱ་བ་ཡིན་གསུངས༔ཡང་
སློབ་དཔོན་ལ་ཇོ་མོ་མཚོ་རྒྱལ་གྱིས་ཞུས་པ༔ འབྲས་བུ་མི་འགྱུར་བའི་གདེང་གར་བཅད༔ སློབ་ 
དཔོན་གྱིས་གསུངས་པ༔ ཇོ་མོ་མཚོ་རྒྱལ་བྱང་ཆུབ་ཀྱི་སེམས་འདི་རྒྱུ་ཡིས་མ་བསྐྱེདཿ༔ རྐྱེན་གྱིས་ 
མི་འཇིག༔ སངས་རྒྱས་སྒམ་པོས་མ་མཛད༔ སེམས་ཅན་སྒྲིན་པོས་མ་བཅོས༔ ཡེ་ནས་རང་ལ་རང་ 
ཆས་སུ་ཡོད་པ་དེ༔ བླ་མའི་གདམས་ངག་གིས་ངོ་ཤེས་ཙ་ན༔ སངས་རྒྱས་ཀྱི་མེས་པོ་སེམས་ཡིན་ 
པས༔ སྔར་འདྲིས་པའི་མི་ངོ་ཤེས་པ་དང་འདྲ༔ དེ་ལྟ་བུའི་ངང་ལ་སྦྱངས་པས་བརྟན་པ་ཐོབ༔
གདེང་དང་ལྡན་པའི་ངང་ལས་དུས་གསུམ་གྱི་སངས་རྒྱས་ཐམས་ཅད་ཀྱང་སངས་རྒྱས་པ་ཡིན་པསཿ
བདག་ཀྱང་སྦྱངས་པས་བརྟན་པ་ཐོབ་རྩ་སངས་རྒྱས་པས༔ རྒྱལ་བུ་རྒྱལ་སར་བསྐོས་པ་དང་འདྲ་
སྟེ སྐྱེ་མེད་འཁོར་བའི་སྡུག་བསྔལ་ལ་ཉམ་ང་བ་དང་བག་ཚ་བ་མེད་པར་སངས་རྒྱས་ཏེ༔ ཡེ་ 
ནས་ཡོད་པ་ལ་མ་བསྒྲུབས་པར་སྐུ་གསུམ་ལྷུན་གྱིས་གྲུབ་ནས་སངས་རྒྱས་པ་ལ༔ འབྲས་བུ་གདིང་ 
དང་ལྡན་པ་བྱ་བ་ཡིན་གསུངསཅིག་ལྐོ
ཡང་སློབ་དཔོན་ལ་མཚོ་རྒྱལ་གྱིས་ཞུས་པ༔ གོལ་སའི་སྐྱོན་གྱི་མཐའ་གར་བཅད༔ སློབ་དཔོན་ 
གྱིས་གསུངས་པ༔ ཇོ་མོ་མཚོ་རྒྱལ་རེ་དོགས་གཉིས་བྱུང་ན་ལྟ་བ་མ་རྟོགས་པའི་སྐྱོན་ཡིན་པསཿ 
རིག་པ་བྱང་ཆུབ་ཀྱི་སེམས་སྐྱེ་བ་མེད་པ་ྋ༔ སངས་རྒྱས་ལ་རེ་བ་མེད སེམས་ཅན་དུ་ལྟུང་དོགས་ 
མེད་པའི་དོན་རྟོགས་དགོསཿ དེ་མ་ཡིན་པར་རེ་དོགས་དང༔ བསྒོམ་བྱ་དང་སྒོམ་བྱེད་གཉིས་ 
བྱུང་ན་སེམས་གཉིས་འཛིན་གྱི་འཕྲང་མ་ཆོད་པའི་སྐྱོན་ཡིན༔ སེམས་ཉིད་གཞི་མེད་རྩ་བྲལ་ལཿ 
གཉེན་ལ་ཆགས་རྒྱུ་མེདཿ༔ དགྲ་ལ་སྡང་རྒྱུ་མེད༔ ཡོན་ཏན་ལ་བླང་དུ་མེད༔ སྐྱོན་ལ་སྤང་དུ་མེད༔ 
ཡོ་བྱད་ལ་ཆགས་ན་ལམ་དུ་ཁྱེར་མ་ཤེས་པའི་སྐྱོན་ཡིན་པས༔ གང་ལའང་དམིགས་མེད་འཛིན་ 
མེད༔ ཆགས་མེད་ཞེན་མེད་བྱ༔ དེ་ལྟར་མ་རྟོགས་ཤིང་ཁོང་དུ་མ་ཆུད་པར རེ་དྭོགས་ཆགས་ 
ཞེན་གང་བྱུང་གི་ངོ་བོ་རང་ལ་སྟོང་ཉིད་ཀྱི་རྩིས་ཟིན་པར་ཡུན་རིང་དུ་བསྒོམས་པས༔ སྒྲོག་རང་
27

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
གྲོལ་གཉེན་པོ་བརྟེན་མི་དགོས་པ་ཞིག་འོང་གསུངས༔ ཧྲིལ་གྱིས་དྲིལ་ན༔ ཡིན་པ་མེད་པའི་ལྟ་བ་ 
ལ༔ མིན་པ་མེད་པའི་བསྒོམ་པ་བྱ༔ མྱོང་བ་མེད་པའི་ཉམས་མྱོང་ལཿ ཐོབ་པ་མེད་པའི་འབྲས་བུ་ 
བརྟེན་པ་ཐོབ་བོ༔ ཚིག་བཞི་པོ་དེར་ལས་དུས་གསུམ་གྱི་སངས་རྒྱས་ཀྱིས་མ་གསུངས་སོ༔ དེ་ལ་
གོལ་ས་དང་སྐྱོན་གྱི་མཐའ་ཆོད་པར་བྱ་བ་ཡིན་གསུངས༔ ཡང་སློབ་དཔོན་ལ་ཇོ་མོ་མཚོ་རྒྱལ་གྱིས་ 
ཞུས་པ༔ ངེས་པའི་ཤེས་པ་ལ་སྐྱོན་བསལ་བ་གང་ལགས་ཞུས་པས༔ སློབ་དཔོན་གྱིས་གསུངས་པ 
རང་སེམས་སངས་རྒྱས་སུ་རྟོགས་ཀྱང་བླ་མ་མི་སྤང༔ སྣང་བ་སེམས་སུ་རྟོགས་ཀྱང་འདུས་བྱས་ 
དགེ་བའི་རྩ་བ་རྒྱུན་མི་གཅོད༔ སངས་རྒྱས་ལ་རེ་བ་མེད་ཀྱང་ལྷ་དཀོན་མཆོག་གསུམ་མི་སྤོང་ 
ཞིང་རྩ་བ་གསུམ་རྒྱུན་དུ་མཆོདཿ དམྱལ་བར་དོགས་པ་མེད་ཀྱང་སྡིག་པ་ཕྲ་མོ་ཡང་སྤང༔ ཆོས་ 
ཉིད་འགྱུར་བ་མེད་པའི་གདིང་བརྙེས་ཀྱང ཆོས་གཞན་དང་གྲུབ་མཐའ་ལ་སྐུར་པ་མི་གདབཿ
རང་ལ་ཏིང་ངེ་འཛིན་གྱི་ཡོན་ཏན་མངོན་པར་ཤེས་པ་ཤར་ཀྱང་ང་རྒྱལ་མི་བྱེད༔ འཁོར་བ་དང་ 
མྱ་ངན་འདས་པ་གཉིས་མེད་དུ་རྟོགས་ཀྱང་དབེན་གནས་དང་རི་ཁྲོད་ལ་སྡོད༔ རང་གཞན་ཐ་མི་ 
དད་དུ་རྟོགས་ཀྱང་སེམས་ཅན་ལ་སྙིང་རྗེ་རྒྱུན་མི་བཅད་གསུངསཿ
ཡང་སློབ་དཔོན་ལ༔ མཚོ་རྒྱལ་གྱིས་ཞུས་པ༔ ངེས་པའི་ཤེས་པ་བསྐྱེད་པ་གང་ལགས༔ སློབ་ 
དཔོན་གྱིས་གསུངས་པ༔ རང་སེམས་གདོད་མ་ནས་སངས་རྒྱས་པར་ངེས་ཤེས་བསྐྱེད༔ ཆོས་
ཐམས་ཅད་སེམས་ཀྱི་ཆོ་འཕྲུལ་ཡིན་པར་ངེས་ཤེས་བསྐྱེད༔ འབྲས་བུ་རང་ལ་ཡོད་པས་གཞན་ 
ནས་བཙལ་དུ་མེད་པའི་ངེས་ཤེས་བསྐྱེདཿ བླ་མ་ལ་སངས་རྒྱས་དང་གསུང་ལ་སངས་རྒྱས་ཀྱི་ 
བཀའ་ཡིན་པར་ངེས་ཤེས་བསྐྱེད༔ བསྐྱེད་རྫོགས་ལྟ་བསྒོམ་ལ་སངས་རྒྱས་ཀྱི་དགོངས་པ་ཡིན་ 
པའི་ངེས་ཤེས་བསྐྱེད་ལ་ཉམས་སུ་ལོངས་གསུངས་སོ༔ ཡང་སློབ་དཔོན་པདྨ་ལ་ཇོ་མོ་མཚོ་རྒྱལ་ 
གྱིས་ཞུས་པ༔ གདམས་ངག་བརྒྱུད་པ་དང་ལྡན་པ་གང་ལགསཿ སློབ་དཔོན་གྱིས་གསུངས་པ༔ 
འདི་ལ་གཉིས་ཏེ་མི་ལས་མ་བརྒྱུད་ལྷ་ལས་བརྒྱུད་པ་དང༔ མི་ལས་བརྒྱུད་པའོ༔ དང་པོ་ལྷ་ 
བརྒྱུད་ནི ཀུན་བཟང་སྣང་བ་མཐའ་ཡས་ཀྱིས་འོད་དཔག་མེད་ལ་དགོངས་པས་བརྒྱུད༔ འོད་ 
དཔག་མེད་ཀྱིས་རིགས་ལྔ་རྡོ་རྗེ་འཛིན་པ་དང་རྟ་མཆོག་སྤྱན་རས་གཟིགས་ལ་བསྟན༔ རྟ་མགྲིན་ 
དབང་གི་ལྷས་ལྷ་མོ་པདྨ་ལྷུན་མཛད་དབང་གི་ཙནྡྲ་ལི་ལ་བསྟནཿ ལྷ་མོ་ལ་ མཁའ་འགྲོའི་སྐོར་
28

༄༄༅། །ཟབ་གཏེར་ཆོས་ཀྱི་མཛོད་ཁང་།
སོགས། བདག་པདྨ་སཾ་བྷ་ཝས་ཞུས་པ་ཡིན༔ མི་ལ་གཉིས་ལྷ་མོ་དང་པདྨའི་བར་དུ་འཕགས་པ་ 
རྟ་མགྲིན་གཞུང་། ཀླུ་སྒྲུབ་ཁོ་ན་ལས་བརྒྱུད་པ་ཡོད རིང་པ་ལྟར་དུ་ཀུན་ཏུ་བཟང་པོའི་ རྫོགས་ 
ཆེན་གྱི་བརྒྱུད་པ། གསང་གཏམ་འདི༔ རྡོ་རྗེ་སེམས་དཔའི་སྙན་དུ་བྱིན་རླབས་ཀྱིས་བཤད༔ དེས་ 
སྤྲུལ་སྐུ་དགའ་རབ་རྡོ་རྗེའི་སྙན་ཁུང་ཐུགས་ལ་གསན༔ དེས་ཤྲཱི་སེང་ཧའི་ཐུགས་ཀྱི་དཀྱིལ་དུ་གཏད༔ 
དེས་མཁས་པ་ཀླུ་སྒྲུབ་ལ་ཐུགས་ཞུན་རྒྱ་ནན་དུ་གཏདཿ དེ་ལ་བདག་པདྨས་ཞུས་ནས་ད་ལྟར་མངའ་ 
བདག་ཡབ་སྲས༔ དཔའ་བོ་རིག་པའི་རྡོ་རྗེའི་སྤྲུལ་པ་ནམ་མཁའི་སྙིང་པོ༔ པདྨ་ལྷུན་མཛད་ཀྱི་ 
སྤྲུལ་པ་མཚོ་རྒྱལ་བཅས་ལ་གཏད་པ་ཡིན་གསུངས་སོ༔ ཡང་སློབ་དཔོན་གྱིས་གསུངས་པ༔ ཆོས་ 
ཉིད་སྐྱེ་བ་མེད་པའི་དོན་ཅིག་མ་རྟོགས་ན༔ འཁོར་ལོས་སྒྱུར་བའི་རྒྱལ་པོར་སྐྱེས་ཀྱང་ཚེ་ལ་ལོང་ 
མེད་ཆུའི་ཆུ་བུར་འདྲ༔ མི་རྟག་སྒྱུ་མའི་དོན་གཅིག་མ་རྟོགས་ན༔ རྟག་འཛིན་འཁོར་བ་མདང་ 
གསུམ་རྨི་ལམ་འདྲ༔ རང་སེམས་བསྐྱེད་རྫོགས་དོན་ལ་ལོངས་ཤིག་མ་སྤྱད་ན༔ མངའ་ཐང་རྒྱལ་ 
སྲིད་ཀུན་ཀྱང་འཇའ་ཚོན་རི་མོ་འདྲ༔ རིག་པ་རང་བྱུང་གྲོགས་དང་མ་འགྲོགས་ན༔ མཛའ་ 
གྲོགས་འཁོར་འབངས་ཤུལ་ཀའི་མགྲོན་པོ་འདྲ༔ ལྟ་སྒོམ་གནས་ལུགས་དོན་ལ་མ་བསྒོམས་ན༔ སྐྱེ་ 
ཤི་འབྱུང་འཇུག་ཟོ་ཆུའི་འཁྱུད་མོ་འདྲ༔ གནས་ལུགས་དོན་ལ་བརྟན་པ་མ་ཐོབ་ནཿ འཇིག་རྟེན་ 
ཆོས་བརྒྱད་དུག་གི་ལོ་མ་འདྲ་སྟེ་རང་ཕུང་འགྱུར་བས་བྱ་བ་ཐོངས་ལ་སྒྲུབ་པ་གྱིས༔ བྱ་བ་མ་ཐེངས་ 
པའི་མི་ལ་ཅི་དང་ཅི་བྱས་ཀྱང་སྐྱིད་མེད་སྡུག་གི་འཁོར་ལོ་ཡིན༔ བྱ་བ་ཐོངས་པའི་མི་ལ་ཅི་དང་ 
ཅི་བྱུང་ཡང་སྐྱིད་པ་ཞིག་ཕུགས་ན་ཡོད་པས་དགའ་བ་ཡིན༔ ང་ཡི་བརྒྱུད་པ་འདི་ཡི བཀའ་ 
བབ་བྱ་བ་གང་ཐེང་བའི་མི་དེ་ལ་འོང་པ་ཡིན་གསུངས་སོ
ཡང་སློབ་དཔོན་གྱིས་སྤྱན་བཙུམས་པར་མཛད་ནས་གསུངས་པ༔ དུས་ཀྱི་ཐ་མར་བཀའ་བཟང་དུ་ 
རེ་ནས་ཀུན་གྱིས་འདོདཿ༔ རྟོགས་པ་ནི་སུས་ཀྱང་མ་རྟོགས༔ ཁ་ལྟ་དམ་དུམ་རེ་བསླབས་ནས་ 
བསྒོམ་ཡིན་པར་བྱེད༔ བཀའ་བརྒྱུད་ཟམ་མ་ཆད་པའི་སྙན་རྒྱུད་ནི་ནུབ༔ ཚིག་གི་འཕྲུལ་ཆོས་ལ་ 
གདམས་ངག་ཏུ་བྱེད༔ རྒྱུད་ཐོག་ཏུ་མུ་མ་འབྱོར་བའི་ཁ་ལྟ་སྟོང་སྐད་གང་མཐོ་གདིང་ཧཾ་པ་ལ་ 
འཆའ ཆོས་གཞུང་བཞིན་མི་བྱེད་པར་ཆོས་པར་ཁས་ལེན་མཁན་མང་དུ་འབྱུང༔ དེའི་དུས་སུ་ 
གྲུབ་པ་ཐོབ་པ་ནི་ལྟ་ཞོག མ་ནོར་བའི་ལྟ་བ་རྟོགས་པའང་ཉུང ཐོ་ཅོ་ཟོབ་དང་ཧམ་པ་ཆེ་བ་
29

༄༅། །ཟབ་གཏེར་ཆོས་ཀྱི་མཛོད་ཁང་།
པས༔ ལྟ་བའི་གེགས་དེར་གཟུང་དགོས་གསུངས༔ བསྒོམ་པའི་གེགས་ནི་གཞན་གྱིས་བསྒོམ་དུ་ 
མེད་པའི་དོན་མ་རྟོགས་ཏེ༔ དམིགས་པ་ཅན་དུ་བསྒོམས་པས་གྲོལ་དུ་མི་བཏུབ་པ་ཡིན༔ དེ་བས་ 
བསྒོམ་དུ་མེད་པའི་དོན་དེ་བསྒོམ་པའི་གནད་དུ་འགྱུར་རོ༔ དེ་ཡང་དམིགས་པ་མེད་པ་གཟུང་ 
འཛིན་གྱི་དངོས་པོར་མ་གྲུབ་པ༔ བསྒོམ་བྱ་དང་སྒོམ་བྱེད་མེད་པ༔ སྤྲོས་པའི་མཐའ་དང་བྲལ་བ་ 
དེ་བསྒོམ་དུ་མེད་པའི་སྒོམ་པ་ཟེར་བ་ཡིན༔ བསྒོམ་པའི་གནད་དེར་བཟུང་དགོས་གསུངས༔ སྤྱོད་ 
པ་ཐེག་པ་གཞན་གྱིས་སྤྱོད་པ་ཀུན་ཏུ་བཟང་པོ་མ་མཐོང་སྟེ༔ འདོད་ཡོན་ལྔ་ལ་སྤྱད་པའི་སྤྱོད་པ་ 
སྦངས་ཏེ༔ སྤྱོད་པ་ཕྱོགས་རིས་ཅན་དུ་སྤྱད་པས༔ སྤྱོད་པ་རིས་མེད་འདོད་ཡོན་རྒྱན་དུ་ཤར་བའི་ 
རྟོགས་པས་སྤྱོད་པའི་གེགས་སུ་འགྱུར་རོ༔ དེ་ཡང་སྣང་སྲིད་འདོད་ཡོན་རང་དག་ལ༔ གང་ 
ལའང་ཞེན་པ་མེད་པ་སྒྱུ་མ་ལྟ་བུའི་རོལ་པས་སྤང་ལེན་མེད༔ བླང་དོར་མེད་པའི་སྤྱོད་པ་ཇི་མི་ 
སེམས་ཉམ་ང་མེད་པ་དགའ་བྲོད་མེད་པཿ བདེ་སྡུག་མེད་རོ་སྙོམས་བརྟུལ་ཞུགས་ཆེན་པོར་ལམ་ 
དུ་ཁྱེར་ཅིང༔ སྟོང་པ་ཉིད་དང་སྙིང་རྗེའི་རྩིས་ཟིན་པས་སྤྱོད་པ་རིས་མེད་འདོད་ཡོན་རྒྱན་དུ་
ཤར་བ་དེ་ལ་སྤྱོད་པའི་གནད་བཟུང་དགོས་སོ
ས་ལམ་གྱི་གེགས་ནི༔ ཐེག་རིམ་གཞན་གྱི་ས་ལམ་ལ༔ ཁྱབ་བརྡལ་ཆེན་པོའི་ས་དང༔ ཐུགས་རྗེ་ 
འགག་པ་མེད་པའི་ལམ་ཆེད་དུ་མཐོང་སྟེ ས་ལམ་རིམ་གྱིས་ཡིད་དཔྱོད་འཛིན་པས་ཡིད་ཚོད་ 
དུ་བཅད་ནས་སྦྱང་བསྒྲོད་ས་ཚོད་དུ་བྱས་པས༔ སྦྱང་བསྒྲོད་བུལ་དུ་མེད་པ་ཡེ་ནས་མ་བཅོས་ 
ཀུན་ཏུ་གནས་པའི་ས་དང༔ དེ་བཞིན་ཆོས་ཉིད་སྐྱེ་བ་མེད་པའི་ལམ་ལ་རང་བྱུང་འགག་པ་མེད་ 
པའི་ས་ལ་ཡེ་ནས་མ་སྦྱངས་མ་བགྲོད་པས༔ དེ་ཉམས་སུ་མྱོང་བས་ས་ལམ་རང་ཐོག་ཏུ་རྫོགས༔
དེ་མ་ལགས་པའི་ལོགས་ཤིག་ནས་ས་ལམ་བཙལ་བ་ནི་འཁྲུལ་པ་ཡིན་པས་ས་ལམ་གྱི་གེགས་དེར་ 
ངོས་གཟུང་དགོས་གསུངས༔ འབྲས་བུའི་གེགས་ནི ཐེག་པ་གཞན་གྱིས་འབྲས་བུ་ཐེག་པ་ཆེན་པོ་ 
ཀུན་གྱི་བདག་ཉིད་མ་མཐོང་སྟེ འབྲས་བུ་རྒྱབ་དཀར་འགེལ་ནག་ཅིག་ལོགས་ནས་ཐོབ་པར་ 
འདོད་པ་དེ་ནི་འབྲས་བུའི་གེགས་ཡིན༔ དེ་བས་འབྲས་བུ་ཁྱབ་བརྡལ་ལྷུན་གྱིས་གྲུབ་པའི་གནས་ 
སུ་འགྱུར་བ་ནི༔ དེ་ཡང་རང་སེམས་སངས་རྒྱས་སུ་ཡེ་ནས་ལྷུན་གྱིས་གྲུབ་པ་ལ༔ རང་སེམས་ 
སངས་རྒྱས་ཀྱི་དོན་རང་ཐག་ཆོད་པ་དེ་འབྲས་བུ་ཡིན༔ ད་གདོད་ནས་བསྒྲུབ་པ་ལྟ་བུ་མ་ཡིན་
31

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
པསཿ ཡེ་ནས་རང་ལ་ལྷུན་གྱིས་གྲུབ་པར་རྟོགས་པ་ནི་འབྲས་བུའི་གནད་དེར་བཟུང་དགོས་གསུངས་ 
སོ ‧༄* དེ་ནས་མཚོ་རྒྱལ་གྱིས་ཞུས་པ༔ སློབ་དཔོན་ཆེན་པོ་ལགས༔ ལྟ་ 
བའི་གེགས་གར་བསལ༔ སྒོམ་པའི་གེགས་གར་བསལ༔ སྤྱོད་པའི་གེགས་གར་བསལ༔ ས་ལམ་གྱི་ 
གེགས་གར་བསལ༔ འབྲས་བུའི་གེགས་གར་བསལ༔ ཞེས་ཞུས་པས༔ སློབ་དཔོན་གྱིས་ཇོ་མོ་མཚོ་ 
རྒྱལ་ཉོན་ཅིག་དང༔ ལྟ་བའི་གེགས་ནི རང་གི་སེམས་ཉིད་དང་པོ་བྱུང་བ་མེད་དེ་ཀུན་ལ་ཁྱབ༔ 
བར་དུ་གནས་པ་མེད་དེ་ཀུན་ལ་ཁྱབ༔ ཐ་མ་འགྲོ་ས་མེད་དེ་ཀུན་ལ་ཁྱབ༔ གཟུགས་དང་ཁ་དོག་ 
མེད་དེ་ཀུན་ལ་ཁྱབ་ཅིང་བརྡལ་བ་འདི་ལ་ལྟ་བ་ལྟ་རྒྱུ་མེད་པའི་ལྟ་བ་ཞེས་བྱ་སྟེ༔ དེ་རང་ལ་དེ་ 
ལྟར་འདུག་པར་རྟོགས་ན་ལྟ་བ་ལྟ་རྒྱུ་མེད་པ་ཡིན་ནོ༔ དེས་གེགས་སེལ་བ་ཡིན་ནོ་གསུངས༔ བསྒོམ་ 
པའི་གེགས་ནི༔ རང་གི་སེམས་ཉིད་འདི་གསལ་ལ་ངོས་གཟུང་མེད་དེ སྟོང་པ་མ་འགགས་སྣ་ 
ཚོགས་གསལ༔ བསྒོམ་དུ་མེད་དེ་སྒོམ་མཁན་ཡང་མེད༔ ཆོས་ཉིད་རྒྱུན་ཆད་མེད་པ་དེའི་ 
ལས་མ་བསྒོམས་རང་བྱུང་དུ་གནས་པས༔ བསྒོམ་པ་བསྒོམ་དུ་མེད་པ་ཡིན་པས་བསྒོམ་པའི་གེགས་ 
སེལ་བ་ཡིན་གསུངསཿ སྤྱོད་པའི་གེགས་ནི
སྤྱོད་པ་འདོད་ཡོན་ལ་སོགས་པ་ཅི་ལྟར་སྤྱོད་ཀྱང༔ དེ་ལ་ཞེན་པ་དང༔ ཆགས་པ་དང༔ འདོད་ 
པ་གང་ཡང་མེད་དེ༔ རང་བྱུང་རང་ཤར་དུ་སྤྱོད་ཅིང་རིས་མེད་རྒྱན་དུ་ཤར་བ་ལ༔ སྤྱོད་པའི་ 
གེགས་སེལ་བ་ཡིན་གསུངས་སོ༔ ས་ལམ་གྱི་གེགས་སེལ་ནི༔ སྐུ་གསུམ་རང་ལ་རྫོགས་ཏེ སེམས་ 
ཉིད་སྐྱེ་བ་མེད་པ་རང་བཞིན་སྟོང་པ་དེ་ལ་ཆོས་སྐུ༔ གསལ་ལ་མ་འགགས་པ་དེ་ལོངས་སྐུ༔ གཉིས་ 
སུ་མེད་པར་རང་ལ་གནས་ཤིང་གཞན་ལ་ཁྱབ་པ་དེ་སྤྲུལ་སྐུའོ༔ སྐུ་གསུམ་ས་ལམ་རང་སེམས་ 
གཅིག་པུའི་སྟེང་དུ་སྦྱངས་ཤིང་བགྲོད་པས་ས་ལམ་གྱི་གེགས་སེལ་བ་ཡིན་གསུངས༔ འབྲས་བུའི་ 
གེགས་ནི གཞི་ཐིག་ལེ་ཆེན་པོ་སྐྱེ་འགག་གཉིས་སུ་མེད་པ་སྐུ་གསུམ་གྱི་ངོ་བོ་དེ༔ རང་བྱུང་རང་ 
ལ་གནས་པ་ཡིད་ཆེས་ཏེ༔ རང་གདིང་དང་ལྡན་པ་དེ་ལ་གེགས་སེལ་བ་ཡིན་ནོ༔ འབྲས་བུའི་ 
གེགས་སེལ་དེ་བས་མེད་གསུངསཿ ཡང་མཚོ་རྒྱལ་གྱིས་ཞུས་པ༔ སློབ་དཔོན་ཆེན་པོ་ལགསཿ 
དམ་ཆོས་རྫོགས་པ་ཆེན་པོ་འདི་ཡི་སངས་རྒྱས་ཀྱི་ངོ་བོ་གང་ལགས༔ ལྟ་བའི་ལ་གར་བ༔ བསྒོམ་ 
པ་མཐར་ཕྱིན་པའི་ཚད་གང་ཡིན སེམས་ཟིན་པའི་ཚད་གར་ཡིན༔ ས་ལམ་ལ་སྦྱངས་བགྲོད་མ་
32

༄༅། །ཟབ་གཏེར་ཆོས་ཀྱི་མཛོད་ཁང་།
བྱས་པས་སངས་རྒྱའམ་མི་རྒྱ༔ བདག་སངས་རྒྱས་ནི་ཇི་ལྟར་འགྲོ་ཞུས་པསཿ སློབ་དཔོན་གྱིས་ 
གསུངས་པ༔ ཇོ་མོ་མཚོ་རྒྱལ༔ སངས་རྒྱས་ཀྱི་ངོ་བོ་ནི༔ སྣང་ཞིང་སྲིད་པས་བསྡུས་པའི་ཆོས་ 
ཐམས་ཅད་ཀྱི་ངོ་བོ་སྟོང་པ་ཡིན༔ རང་བཞིན་གསལ་བ་ཡིན མཚན་ཉིད་སྣ་ཚོགས་པ་ཡིན་པས༔ 
ལྟ་བས་ཐག་གཅོད་དོ༔ ལྟ་བ་འདི་ལས་གཞན་དུ་མེད་པར་ཐག་གཅོད་དགོས་གསུངས༔ བསྒོམ་ 
པ་མཐར་ཕྱིན་པའི་ཚད་ནི སེམས་ཉིད་ངོ་བོ་སྟོང་པ༔ རང་བཞིན་གསལ་བ༔ མཚན་ཉིད་རྣམ་ 
རྟོག་སྣ་ཚོགས་སུ་འགྱུ་བ་འདི༔ རྣམ་རྟོག་རང་སར་དག་པས༔ ཇི་ཙམ་བསྒོམས་ཀྱང་ཡོན་ཏན་མ་ 
མཐོང༔ ཇི་ལྟར་མ་བསྒོམས་ཀྱང་སྐྱོན་མ་མཐོང་བས༔ སྒོམ་མེད་པའི་བསྒོམ་པར་ཐག་ཆོདཿ 
བསྒོམ་པ་ཡིན་པར་ཚད་གཟུང་དགོས་གསུངས་སོ༔
སེམས་ཟིན་པའི་ཚད་ནི སེམས་ཉིད་གསལ་ལ་མ་འགགས་པ༔ གསལ་ལ་འཛིན་པ་མེད་པ་ 
དེ་ཆོས་ཐམས་ཅད་ཀྱི་དངོས་གཞིར་ཤེས་པས༔ ཇི་ལྟར་སྣང་ཡང་སེམས་ཉིད་ཀྱི་ངོ་བོ་ལས་མ་ 
འདས་པར་ཤེས་ན༔ ཆོས་ཉིད་ལ་རྒྱུན་ཆད་མེད་པར་སྤྱོད་པས་ཐག་ཆོད་པ་ན༔ སེམས་ཟིན་པའི་ 
ཚད་ཡིན་གསུངསཿ བདག་ཉིད་སངས་ཇི་ལྟར་རྒྱས་ཞེ་ན༔ བདག་དང་ཆོས་ཐམས་ཅད་ཡེ་ནས་ 
དབྱེར་མེད་དེ་ལ༔ སྐྱེ་འགགས་དང་འཕེལ་འགྲིབ་མེད་ལ༔ འགྲོ་འོང་དང་བདག་གཞན་གཉིས་ 
སུ་མེད་པར་རྟོགས་མ་ཐག་ཏུ༔ སྐུ་གསུམ་མ་བསྒྲུབས་ཀྱང་རང་ལ་ལྷུན་དུ་གྲུབ་པས༔ འབྲས་བུ་རེ་ 
དོགས་མེད་པར་སངས་རྒྱས་སུ་ཐག་ཆོདཿ༔ སངས་རྒྱས་ནས་འགྲོ་ལུགས་དེ་ལྟར་ཡིན་གསུངས་སོ 
ཡང་མཚོ་རྒྱལ་གྱིས་ཞུས་པ༔ སློབ་དཔོན་ཆེན་པོ་ལགས༔ རྒྱུད་འཁོར་འདས་རང་གྲོལ་གྱི་མན་ 
ངག་ཨ་ཏི་ཡོ་གའི་དོན་འདི་ལ༔ ལྟ་སྒོམ་རྣམ་པ་དྲུག་ཏུ་འདུས་པར་གསུངས་གདའ་བས༔ ལྟ་བའི་ 
ལ་གར་བཅད༔ བསྒོམ་པའི་ལ་གར་བཅད༔ སྤྱོད་པའི་ལ་གར་བཅད༔ བསྒྲུབ་པའི་ལ་གར་བཅད 
དམ་ཚིག་གི་ལ་གར་བཅད༔ ཕྲིན་ལས་ཀྱི་ལ་གར་བཅད༔ ཅེས་ཞུས་པས༔ སློབ་དཔོན་གྱིས་ 
གསུངས་པ༔ ཇོ་མོ་ལྟ་བ་བལྟ་རྒྱུ་མེད་པས་ཆོས་ཐམས་ཅད་སྐྱེ་འགག་གཉིས་མེད་ཀྱི་ངོ་བོ་ལ་བཅད༔ 
བསྒོམ་པའི་ལ་ཤན༔ གསལ་ལ་འཛིན་མེད་བསྒོམ་དུ་མེད་པ་ལ་བཅད༔ སྤྱོད་པ་ལ་ཤུགས་འབྱུང་ 
འགག་པ་མེད་པས༔ རྩོལ་བས་དཔྱད་དུ་མེད་པ་ལ་བཅདདཿ དམ་ཚིག་གི་ལ་ཤན་རང་སེམས་ 
རྣམ་དག་དཀར་པོ་རང་ཡིད་རང་གི་དཔང་པོར་བསྲུང་དུ་མེད་པར་གཅོདཿ ཕྲིན་ལས་ཀྱི་ལ་ཤནཿ༔
33

༄༅། །ཨོ་རྒྱན་རྗེ་འབངས་འདུས་ པའི་ཟབ་ཆོས་ཀྱི་སྙིང་པོ་གཅེས་བཏུས།
བྱར་མེད་རྩོལ་བྲལ་བཙལ་དུ་མེད་པ་ལ་གཅོད་གསུངས་སོ༔ ཡང་ཇོ་མོས་ཞུས་པ༔ སློབ་དཔོན་ 
ཆེན་པོ་ལགས༔ སྣང་སྲིད་ཀྱི་ཆོས་ཐམས་ཅད་སེམས་སུ་འདུས་གསུངས་པའི་དོན་གར་འདུས༔ 
སྣང་སྲིད་ཀྱིས་བསྡུས་པའི་ཆོས་ཀྱི་དོན་གར་བཅད༔ འབྱུང་བའི་དོན་གར་བཅད༔ ཐེག་པའི་དོན་ 
གར་བཅད ཅེས་ཞུས་པས༔
སློབ་དཔོན་གྱིས་བཀའ་བསྩལ་པ༔ ཇོ་མོ༔ སེམས་ཉིད་དང་པོ་རྒྱུས་མ་བསྐྱེདཿ༔ བར་དུ་རྐྱེན་ 
གྱིས་མི་འཇིག༔ ཐ་མ་གཟུགས་དང་ཁ་དོག་ཏུ་མ་གྲུབ་པས༔ སྐྱེ་ཤི་མེད་པའི་དོན་ལ་གཅོད༔ 
ཆོས་ཀྱི་ཆོས་ཉིད་དོ༔ དང་པོ་ངོ་བོས་སྟོངཿ ཐ་མ་འགྲོ་འོང་མེད་པར་སྟོང༔ བར་དུ་སྣང་ལ་རང་ 
བཞིན་མེད་པར་སྟོང་པས༔ གསལ་སྟོང་འགག་པ་མེད་པའི་དོན་ལ་གཅོདཿ སྣང་སྲིད་ཀྱི་དོནཿ༔ 
སྣང་སྲིད་འཁོར་འདས་གཉིས་བསྡུས་ཀྱི་ཆོས་ཐམས་ཅད་རྒྱུ་ཡིས་མ་བསྐྱེདཿ རྐྱེན་གྱིས་མི་འཇིག༔ 
རྣམ་པར་རྟོག་པའི་རོལ་པ་ཡིན་པས་དོན་ལ་གཅོད༴ འཁོར་བ་ལ་འཁོར་བ་མ་སྤངས་ཀ་ནས་དག༔ 
མྱ་ངན་འདས་པ་མ་བསྒྲུབས་ལྷུན་གྱིས་གྲུབ༔ འཁོར་བ་རང་གྲོལ་གྱི་དོན་ལ་བཅད འབྱུང་བའི་ 
དོན་ནི འབྱུང་བ་ལྔ་རང་བྱུང་རང་དག་ནམ་མཁའི་ངང་དུ་འགྲོ་བ་ལྟར་ཡིན་པས༔ རང་གི་ 
འབྱུང་གཞི་ཡང་སེམས་ཉིད་ཀྱི་དོན་ལ་འདུས་པས་ཐག་ཆོད་གསུངས༔ ཡང་ཇོ་མོས་ཞུས་པཿ ལགས་ 
སྣང་སྲིད་སྲིད་པའི་ཆོས་ཐམས་ཅད་སེམས་གཅིག་པུ་ལ་འདུས་པར་གསུངས་གདའ་བསཿ སེམས་ 
ཀྱི་རྩལ་གང་ཡིནཿ སེམས་ཀྱི་དོན་གང་ཡིན༔ སེམས་ཀྱི་འབྲས་བུ་གང་ཡིན༔ སེམས་ཀྱི་ཡོན་ཏན་ 
གང་ཡིན༔ སེམས་ཀྱི་སྐྱོན་གང་ཡིན༔ སེམས་ཀྱི་རྣམ་གྲངས་གང་ཡིན༔ སེམས་ཀྱི་ཡུལ་གང་ཡིན༔ 
སེམས་ཀྱི་གོལ་ས་གང་ཡིན༔ ཅེས་ཞུས་པས༔ སློབ་དཔོན་པདྨས་གསུངས་པཿ ཇོ་མོ་སེམས་ཀྱི་ 
རྩལ་གང་ཡིན་ཅེ་ནཿ སེམས་ཀྱི་གནས་ལུགས་ཀུན་གཞི་སྟོང་ར་ཆོས་ཀྱི་འབྱུང་གནས་ཡིན༔ སེམས་
ཀྱི་དོན་ཆོས་ཉིད་མ་བཅོས་པ་རང་བྱུང་གི་ཡེ་ཤེས་ཡིན༔ སེམས་ཀྱི་འབྲས་བུ་སེམས་ཉིད་ཀྱི་དོན་ 
རང་གིས་ངོ་ཤེས་པ་དེ་སྦྱངས་པས་རྟོགས་པ་མངོན་དུ་གྱུར་པའི་སངས་རྒྱས་ཡིནཿ སེམས་ཀྱི་དཔེ་ 
ཕྱོགས་ལྷུང་མཐའ་དང་བྲལ་བའི་ནམ་མཁའ་ཡིན༔ སེམས་ཀྱི་ཡོན་ཏན་རིག་པའི་རྩལ་མ་འགགས་ 
པའི་ཡེ་ཤེས་རྣམ་པ་ལྔ་ཡིན༔ སེམས་ཀྱི་སྐྱོན༔ ཕྱི་གཟུང་བའི་ཡུལ་དང ནང་འཛིན་པའི་སེམས་ 
གཉིས་སུ་བྱུང་བ་དེ་ཡིན༔ སེམས་ཀྱི་རྣམ་གྲངས་ལ་ནི རྣམ་པར་རྟོག་པ་ཤར་བའི་ཤེས་པ་ཚོགས་
32

༄༅། །ཟབ་གཏེར་ཆོས་ཀྱི་མཛོད་ཁང་།
བརྒྱད་ལ༔ ཡུལ་ལྔས་ཕར་སྤྱད་པས༔ སྣང་བ་སྣ་ཚོགས་སུ་ཤར༔ དེ་མ་རིག་ཆགས་སྡང་གིས་ 
བསྐྱེད་པས་ནང་དུག་ལྔར་ཤར་བ་དེ་ཡིན སེམས་ཀྱི་རྩལ་ནི༔ སེམས་ཉིད་མངོན་དུ་གྱུར་ནས་མ་ 
འགགས་པར་རང་ཤར་རྩལ་མངོན་པར་ཤེས་པ་དྲུག་འཆར་བ་ཡིན༔ སེམས་ཀྱི་ཡུལ་ནི༔ རང་ 
སེམས་གསལ་བ་མ་འགགས་པར་རང་ལ་འཆར་བ་ཡིན༔ སེམས་ཀྱི་གོལ་ས་ནི༔ ཡོད་ཅིང་རྟག་ 
པར་འཛིན་པ་དང༔ མེད་ཅིང་ཆད་པར་འཛིན་པ་གཉིས་ཡིན༔ སེམས་ཀྱི་དེ་ཁོ་ན་ཉིད་ནི༔ མ་ 
བཅོས་རང་གསལ་ཆོས་ཉིད་བདེ་བ་ཆེན་པོ་དེའི་ངང་ལས༔ སྐྱེ་འགག་མེད་པའི་རིག་པ་དེ་ཡིན་ 
ནོ༔ དེ་ལྟར་རྟོགས་ན་ཆོས་ཐམས་ཅད་བསྒོམ་དུ་མེད་པར་ལ་བཟླའོ༔ ཞེས་གསུངས་སོ
ཡང་མཚོ་རྒྱལ་གྱིས་ཞུས་པ༔ སློབ་དཔོན་ཆེན་པོ་ལགསཿ༔ སྣང་ཞིང་སྲིད་པས་བསྡུས་པའི་ 
ཆོས་ཐམས་ཅད་ཀྱི་ལ་གར་བ༔ དམར་ཐག་གར་བཅད༔ མཐའ་གང་དུ་གཏུགས༔ ཡིད་ཆེས་ 
པའི་ཚད་ཅིས་བཟུང༔ ཞེས་ཞུས་པས༔ སློབ་དཔོན་གྱིས་གསུངས་པ༔ ཆོས་ཐམས་ཅད་ཀྱི་ལ་བཟླ་ 
བ་ནི༔ སྐྱེ་བ་མེད་པ་ལ་བྱུང་བའི་ཆོས་ཉིད་དེ གཞི་རྩ་དང་བྲལ་བར་རྟོགས་ན་ལ་བཟླ་བ་ཡིན༔ 
དམར་ཐག་ནི༔ བསྒོམ་དུ་མེད་པའི་དོན་ལ་དུས་གསུམ་རྒྱུན་ཆད་མེད་པར་ཡེང་མེད་དུ་བསྒོམ་ 
པས་ཐག་བཅད༔ མཐའ་ནི༔ སེམས་ཉིད་རང་གསལ་རང་བྱུང་འཛིན་པ་མེད་པར་ཐག་གཅོད༔ 
ཡིད་ཆེས་པའི་ཚད་ནི༔ དངོས་པོར་ངོས་གཟུང་མེད་པ་གཅེས༔ མཐར་སྐྱེ་འཆི་མེད་པའི་གདེང་ 
ལ་ཐུག་གསུངས་སོ༔ ཡང་མཚོ་རྒྱལ་གྱིས་ཞུས་པ༔ མ་ཧཱ་གུ་རུ་ལགསཿ སངས་རྒྱས་ཀྱི་ཐབས་ཀྱི་ 
དགོངས་པ་གང་ལགསཿ༔ སངས་རྒྱས་དང་སེམས་ཅན་གྱི་ཁྱད་གང་ལགསཿ བསྒོམ་ན་ཇི་ལྟར་ 
བསྒོམ་ལགས༔ ཞེས་ཞུས་པས་སློབ་དཔོན་གྱིས་གསུངས་པ༔ ཇོ་མོ་སངས་རྒྱས་ཀྱི་ཐུགས་ཀྱི་དགོངས་ 
པའི་ངོ་བོ་ནི༔ ངོ་བོ་སྟོང་ལ་རང་བཞིན་གསལ་བ༔ སངས་རྒྱས་སྒམ་པོས་མ་མཛད༔ སེམས་ཅན་ 
སྒྲིན་ཏེ་མ་བཅོས༔ རྒྱུ་འབྱུང་བ་ལ་རག་མ་ལུས༔ སྟོང་ཞིང་རང་གསལ་བ༔ སྤྲོས་པའི་མཚན་མ་ 
ཐམས་ཅད་དང་བྲལ་བ་གཅིག་ཡིནཿ ཇོ་མོ སྲིད་པར་འཁྱམས་ཀྱང་སེམས་ལ་སྐྱེ་འཆི་མེད 
བསྐལ་པ་འཁྲུགས་ཀྱང་ནམ་མཁའ་འཇིག་མི་སྲིད༔ སངས་རྒྱས་ཀྱི་དགོངས་པ་དེ་རྒྱུན་ཆད་མེད་ 
པར་རང་ལ་གནས་པ་ཡིན་གསུངས༔ སངས་རྒྱས་དང་སེམས་ཅན་གྱི་ཁྱད་ནི༔ སེམས་ཅན་སངས་ 
རྒྱས་གཉིས་མེད་དེ༔ སེམས་ཉིད་རྟོགས་ན་སངས་རྒྱས་ཡིན༔ ཡེ་ཤེས་རང་ལ་ཤར་བ་ལ་ནུབ་པ་
35

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
མེད༔ རང་སེམས་གསལ་ལ་མ་འགགས་པ རང་བྱུང་གི་ཡེ་ཤེས་ཆེན་པོ་དེ་ལ་ཟེར་བ་ཡིན༔ ངོ་ 
ཤེས་པར་གྱིས་གསུངས༔ ཆོས་ཉིད་ཀྱི་དོན་བསྒོམ་དུ་མེད་པའི་ཚེ་ན་འདི་ལྟར་བསྒོམ༔ ཆོས་ 
ཐམས་ཅད་ཀྱི་དེ་བཞིན་ཉིད་ཀྱི་སྙིང་པོ་འདི་ྋ༔ དམིགས་སུ་ཡོད་པ་མིན་པས༔ དམིགས་མེད་
འཛིན་མེད་དངོས་པོ་མེད་པར་མ་བཅོས་པའི་ཆོས་ཉིད་ལ་རང་བཞིན་དུ་བཞགབསམ་པ་རྟོག་ 
པ་ཡིན་ཕྱིར་ཅི་ཡང་མི་བསམ༔ ཡུལ་དང་དབང་པོ་མི་དབྱེ་ལྷུག་པར་བཞག༔ དབང་པོ་ཡུལ་ལ་ 
མི་བསྡུ་ལྷུག་པར་བཞགཿ ཡུལ་ལ་མི་གཞིག་ཡེ་ནས་དེ་བཞིན་ཉིད༔ སྤྲོས་བྲལ་ཡེ་ནས་མི་དམིགས་ 
བཞག་པ་ནི བསྒོམ་པའི་ཐབས་ཡིན༔ འཆི་ཀ་མའི་ཆོས་འདི་མཚོ་རྒྱལ་ཉམས་སུ་ལོངས༔ རྣལ་ 
འབྱོར་དམ་པའི་ཆོས་འདིར་མ་ཡེངས་ཤིག
སློབ་དཔོན་གྱིས་གསུངས་པ༔ མཚོ་རྒྱལ་མ་ཚེ་འདི་ཡི་བྱ་བ་ནི༔ འཁོར་ལོས་སྒྱུར་བའི་རྒྱལ་ 
པོར་སྐྱེས་ཀྱང རྒྱལ་སྲིད་རིན་པོ་ཆེ་སྣ་བདུན་ཀྱང་བཞག་ནས་འཆི་བ་ཡིན༔ སྐུ་གསུམ་འདུ་ 
འབྲལ་མེད་པའི་དོན་གཅིག་མ་རྟོགས་ན༔ ཚེ་འདིར་ཆེ་བའི་རྒྱལ་པོའི་བཙུན་མོར་སྐྱེས་ཀྱང་སྡུག་ 
བསྔལ་ལ་ལོངས་སྤྱོད་པ་ཡིན༔ བྱར་མེད་རྩོལ་བ་དང་བྲལ་བའི་དོན་གཅིག་མ་རྟོགས་ནཿ འདུས་
བྱས་དགེ་བའི་རྩ་བ་ཅི་བྱས་ཀྱང་འཁོར་བའི་ས་བོན་ཡིན༔ དེ་བས་དགོས་མེད་རྒྱུད་ལ་ཁོལ་ཅིག་
བྱ་བཏང་རི་ཁྲོད་འགྲིམས༔ རང་སེམས་གཅིག་པུ་བསྐྱེད་རྫོགས་འཕྲང་ལ་གཅུད་ཅིག་མཚོ་རྒྱལ་ 
མ༔ ཞེས་གསུངས༔ *21>༣༤ ཞེས་ལྟ་བསྒོམ་སྤྱོད་པ་ས་ལམ་འབྲས་བུ་དང་ 
བཅས་པའི་ཞུས་ལན་གྱི་ལེའུ་བཞི་པའོ གཅྀབ\ ཨོ་རྒྱན་ཆོས་ཀྱི་རྗེ་ལ་ཕྱག་ 
འཚལ་ལོ ཡང་ཇོ་མོ་ཡེ་ཤེས་མཚོ་རྒྱལ་གྱིས༔ གསེར་གྱི་མཎྜལ་ལུས་ཚད་གཅིག་ཕུལ་ནས་ཞུས་ 
པ ཨོཾ་ཨཱཿཧཱུྃ་བཛྲ་གུ་རུ་པདྨ་སིདྡྷི་ཧྰུྃ འགྱུར་མེད་སྐུ་ཡི་གཟི་བརྗིད་བལྟས་མི་ངོམས༔ ཚངས་པའི་ 
གསུང་དབྱངས་ཐེག་ཆེན་གསང་སྔགས་སྒྲ ཐུགས་དགོངས་ཆོས་ཉིད་ཟབ་མོའི་ཏིང་ངེ་འཛིན བླ་ 
མ་ཨོ་རྒྱན་སྐུ་གསུང་ཐུགས་ལ་འདུདཿ ཀྱཻ་མ་གུ་རུ་རིན་པོ་ཆེ་ལགསཿ སངས་རྒྱས་དང་སེམས་ 
ཅན་གཉིས་མ་ཕྱེས་པའི་དུས་སུ་ཇི་ལྟར་གནས༔ སློབ་དཔོན་གྱིས་གསུངས་པཿ ཀྱཻ་མ་བདེ་བསྐྱེད་ 
མ་གསོན་ཅིག སངས་རྒྱས་དང་སེམས་ཅན་གཉིས་ཀ་མེད་ཙ་ན་ཐ་སྙད་ཅི་ཡང་མ་གྲུབ་སྟེ༔ གཞི་
ཅི་ཡང་མ་ཡིན་པ་བརྗོད་བྱ་ཐམས་ཅད་དང་བྲལ་བ༔ གང་དུའང་མ་གྲུབ་པར་གནས་གསུངས༔
36

༄༅། །ཟབ་གཏེར་ཆོས་ཀྱི་མཛོད་ཁང་།
ཡང་ཞུས་པ༔ཅི་ཡང་མ་ཡིན་པ་དེ་ལ་སེམས་ཅན་དང་སངས་རྒྱས་གཉིས་སུ་བྱུང་བའི་རྒྱུ་རྐྱེན་ཅི་ 
ཡིན༔ སློབ་དཔོན་གྱིས་གསུངས་པ༔ གཞི་ཅི་ཡང་མ་ཡིན་པ་དེ་ལས་གཡོ་བར་བྱེད་པའི་སྐྱོད་ 
བྱེད་ཀྱི་རླུང་ངོས་བཟུང་ཟིན་པས༔ སྐད་ཅིག་ལས་ལངས་ཏེ༔ དེ་ལས་ཉོན་མོངས་པ་ཅན་ཡིད་ 
འགྱུར་ཏེ གློ་བུར་དུ་འཁྲུལ་ནས་སེམས་ཅན་དུ་གྱུར་ཏོ༔ སངས་རྒྱས་རྣམས་ནི་སེམས་གཡོ་བར་ 
བྱེད་པའི་སྐྱོད་བྱེད་ཀྱི་རླུང་དེ་རང་སྣང་དུ་ངོས་ཟིན་ནས༔ མི་འགུལ་བར་གནས་ཏེ་འཁྲུལ་པ་
བྲལ་ལོ སངས་རྒྱས་ཆོས་སྐུ་ཉག་ཅིག་འཁྲུལ་པ་རྩད་ནས་ཆོད་པས་ཉི་མའི་སྙིང་པོ་ལ་མུན་པ་ 
མེད་པ་དང་འདྲའོ་གསུངས་སོ༔ ཡང་མཚོ་རྒྱལ་གྱིས་ཞུས་པ༔ འོ་ན་སངས་རྒྱས་དང་སེམས་ཅན་ 
གཉིས་རང་རྒྱུད་དུ་སོང་བ་གཅིག་ཡིན་ནམཿ ཡང་ན་མིན་ཞེས་ཞུས་པས༔
གུ་རུས་གསུངས་པ༔ དུས་གསུམ་གྱི་སངས་རྒྱས་དང་ཁམས་གསུམ་གྱི་སེམས་ཅན་གཉིས༔ ཆོས་ 
ཀྱི་གཞི་དང༔ དངོས་པོ་ལ་རང་རྒྱུད་དུའང་མ་གྲུབ་ལ༔ རིག་རྒྱུད་དུ་མ་ཆད་པའོ༔ འོན་ཀྱང་ 
རྟོགས་མ་རྟོགས་ཀྱི་སྒོ་ནས་སྐྱོད་བྱེད་ཀྱི་རླུང་ངོས་ཟིན་མ་ཟིན་ཏེ མ་རིག་པ་ལ་ཆོས་ཉིད་དང་ 
ལྡན་པའི་དུས་ན་རིས་མེད་དེ གཞི་རང་སར་དག་པའོ༔ སངས་རྒྱས་ཀྱི་ངོ་བོ་ལ་འདི་ཡིན་འདི་ 
མིན་ཞེས་བསྟན་དུ་མེད་དོ༔ སེམས་ཅན་ལ་སྐྱོད་བྱེད་ཀྱི་རླུང་བྱུང་ནས་མ་རིག་པ་འཁྲུལ་པའི་ 
དབང་དུ་སོང་ནས༔ དེ་ཡང་ཆོས་ཉིད་ལ་ཉམས་ཏེ་མཚན་མ་རང་དགར་ཤར་བ་ནི་འཁྲུལ་པའི་ 
འཁྲུལ་པའོ༔ དེས་ནི་སེམས་ཅན་ཐ་མལ་པའི་ལྟ་བར་སོང་སྟེ༔ སེམས་ཅན་གཅིག་ལ་མང་པོར་ 
འཕེལ་བའི་རྒྱུ་རྐྱེན་ནོ༔ ཞེས་གསུངས ཡང་མཚོ་རྒྱལ་གྱིས་ཞུས་པ༔ འོ་ན་སེམས་ཅན་དང་སངས་ 
རྒྱས་རྒྱུ་སོ་སོར་སོང་བ་ཞིག་ཡིན་ནམ་ཞུས་པས༔ སློབ་དཔོན་གྱིས་གཞི་གཅིག་ཀྱང༔ སངས་རྒྱས་ནི་ 
གཞི་ཅི་ཡང་མ་ཡིན་པ་རྟེན་མེད་པ་ཡིན་ལ༔ ངོ་བོ་ཅི་ཡང་མེད་པ་མ་རིག་པ་སང་བ་ཞིག་ཡིན༔ 
སེམས་ཅན་ནི་སྐྱོད་བྱེད་ཀྱི་རླུང་གློ་བུར་བ་ལངས་ཏེ སྣང་བ་མ་རིག་པ་དེ་ལ་ང་དང་བདག་ཏུ་ 
བཟུང༔ སྒོ་ལྔའི་དབང་པོ་དེད༔ སེམས་ཅན་རང་རྒྱུད་པར་སོང་བས་ཆགས་ཞེན་དང་གཟུང་ 
འཛིན་བྱུང་ནས་འཁོར་བར་འཁྱམས་པ་ཡིན་གསུངས༔ ཡང་ཞུས་པ༔ སངས་རྒྱས་དང་སེམས་ 
ཅན་གྱི་རང་རྒྱུད་དང་མཚན་ཉིད་ཇི་ལྟར་ཡིན་ཅེས་ཞུས་པས༔ སློབ་དཔོན་གྱིས་གསུངས་ང༔ སངས་ 
རྒྱས་དང་སེམས་ཅན་གྱི་རང་རྒྱུད་དང་མཚན་ཉིད་ནི མ་སྐྱེས་པ་ལ་མ་འགགས་པ་ཅིར་ཡང་
37

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
སྣང་བའོ༔ ཅིར་ཡང་སྣང་བ་དེ་ལ་གང་དུ་འང་ངོ་བོ་ཉིད་གྲུབ་པ་མེད་པ་ཡིན་ནོ་གསུངས༔ ཡང་ 
ཞུས་པ༔ སངས་རྒྱས་དང་སེམས་ཅན་གྱི་ངོ་བོ་གང་ཡིན༔ སློབ་དཔོན་གྱིས༔ སངས་རྒྱས་དང་ 
སེམས་ཅན་གཉིས་ཀྱི་ངོ་བོ་སྣ་ཚོགས་སུ་འདུག་ལ༔ ངོ་བོ་ཅིར་ཡང་མི་གནས་པ་དེའོ་གསུངས༔ 
ཡང་ཞུས་པ༔ འོ་ན་སེམས་ཅན་དང་སངས་རྒྱས་དུས་མཉམ་དུ་བྱུང་བ་ཡིན་ནམཿ༔ དུས་མཉམ་དུ་ 
བྱུང་ན་སོ་སོར་རང་རྒྱུད་ན་ཆད་དོ༔
སློབ་དཔོན་གྱིས་གསུངས་པ༔ སངས་རྒྱས་སྔ་བས་སེམས་ཅན་བྱང་ཆུབ་སྙིང་པོར་གྱུར་པ་ཡིན 
སངས་རྒྱས་སྔ་བས་སེམས་སྐྱོད་བྱེད་ཀྱི་རླུང་རོ་ ངོས། ཟིན་ཏེ རྒྱུ་མ་རིག་པ་དང་ཉོན་མོངས་པ་ 
ཆོས་ཉིད་དུ་སངས་པས་སངས་རྒྱས་ཞེས་བཞག་གོ༔ གཞི་དང་པོའི་དོན་ལ་ནི་དབྱེར་མེད་དོ༔ 
སངས་རྒྱས་ལ་རིག་པ་སྟོང་པས་ཁྱབ་པ་ཡིན་གྱིས༔ རིག་པ་སྟོང་པས་ཁྱབ་པ་ཡིན་ནོ༔ དེས་ན་ 
རིས་སུ་བཅད་པ་མེད་པ་ཡིན་ནོ་གསུངས༔ ཡང་ཞུས་པ༔ འོ་ན་རྒྱ་མ་ཆད་ནས་མཉམ་ན་སངས་ 
རྒྱས་ཀྱིས་སེམས་ཅན་གྱི་དོན་བྱེད་དམ་མི་བྱེདཿ སློབ་དཔོན་གྱིས མཉམ་པ་ཡང་མ་ཡིན་ཏེ 
སངས་རྒྱས་ཀྱིས་སེམས་ཅན་གྱི་དོན་ཆེད་དུ་མི་བྱེདཿ བྱས་སོ༔ བྱེད་དོ བྱ་བ་མེད་དོ༔ ཐུགས་ 
རྗེས་ཀྱང༔ ལ་ལ་ཟིན༔ ལ་ལ་མི་ཟིན་པ་མི་མངའ་སྟེ༔ རང་བྱུང་ཤུགས་ཀྱིས་ཐུགས་རྗེ་ངང་ལ་ 
འབྱུང་ངོ༔ གསུངས༔ ཡང་ཞུས་པ༔ སློབ་དཔོན་ལགསཿ ད་ལྟར་གྱི་སྣང་བ་འདི་སངས་རྒྱས་ཀྱིས་ 
ཡོད་མེད་དུའང་མ་གཟིགས་སམ༔ གཟིགས་ན་ཇི་ལྟར་གཟིགསཿ སློབ་དཔོན་གྱིས་གསུངས་པཿ 
ད་ལྟར་གྱི་སྣང་བ་འདི་ཐུགས་རྗེའི་ངང་ལས༔ རིག་པའི་ཡེ་ཤེས་གཟིགས་སོ་གསུངས༔ ཡང་ཞུས་ 
པ༔ སློབ་དཔོན་ལགས༔ འཁྲུལ་པ་རྩད་ནས་ཆོད་པ་ཙམ་གྱིས་སངས་རྒྱས་ངེས་སམ༔ སློབ་དཔོན་ 
གྱིས་གསུངས་པ༔ འཁྲུལ་པ་རྩད་ཆོད་པ་བྱ་བ་ནི་ལྟ་བ་ངོས་ཟིན་པ་ཡིན་ཏེ༔ མ་བསྒོམས་པར་ 
སངས་རྒྱས་པ་ནི་རྡོ་རྗེ་སེམས་དཔས་ཀྱང་མ་གསུངས་སོ༔ དེས་ན་ལྟ་བ་རྟོགས་ནས་བསྒོམ་པ་གལ་ 
ཆེ་བ་ཡིན་གསུངས་སོ༔ ཡང་མཚོ་རྒྱལ་གྱིས་སློབ་དཔོན་ལ་ཞུས་པས༔ སློབ་དཔོན་ཆེན་པོ་ལགས༔ 
ལྟ་བ་གོམས་པ་གང་ལ་བྱ སྒོམ་པའི་དངོས་པོ་གང་ལ་བྱ༔ སངས་རྒྱས་པའི་དུས་ནམ་ཡིན༔ ཞེས་ 
ཞུས་པསཿ༔ སློབ་དཔོན་གྱིས་གསུངས་པ༔ ལྟ་བ་ནི་ཆོས་ཐམས་ཅད་ཡོད་ཀྱང་མ་མྱོང་ལ་མེད་ཀྱང་ 
མ་མྱོང༔ ཡོད་མེད་གང་དུ་ཡང་མ་ཟིན་པ་ནི་ལྟ་བའོ༔ བསྒོམ་པ་ནི སེམས་བཅོས་སུ་མེད་ཅིང་
38

༄༅། །ཟབ་གཏེར་ཆོས་ཀྱི་མཛོད་ཁང་།
སྐྱེད་བྱེད་རླུང་གིས་སེམས་གཡོ་འགུལ་གྱི་རྗེས་ཕྱིར་མི་འབྲང་བར་སེམས་རྩེ་གཅིག་ཏུ་གནས་པ་
ནི་བསྒོམ་པའོ༔ བསྒོམ་པའི་ཉམས་ནི༔ ནམ་མཁའ་རྡུལ་གྱིས་མི་གཡོ་བ་བཞིན་འབྱུང་ངོ་གསུངསཿ 
སངས་རྒྱས་པའི་དུས་ནི༔ དེ་ཡང་གསུམ་ཡིན་ཏེ༔ ཕུང་པོ་ལྷག་མ་མ་ལུས་པ་དང༔ སྲིད་པ་བར་ 
དོ་དང༔ སྐྱེ་བ་གཅིག་གིས་ལ་བཟློས་ཏེ༔ སྲིད་པ་བར་མ་དོར་སྔར་གྱི་ཕུང་པོའི་སྲོག་དབུགས་དང་ 
བྲལ་བ་དང༔ ཆོས་ཉིད་ལ་གོམས་པའི་སྟོབས་ཀྱིས༔ ཤེས་པ་ན་བུན་ལྟར་སོང་ནས་ཆོས་སྐུར་ཡལ་ 
བའོ༔ ཞེས་གསུངས༔
ཡང་ཇོ་མོས་ཞུས་པཿ སློབ་དཔོན་ཆེན་པོ་ལགས༔ འཁྲུལ་པའི་ཚུལ་ཇི་ལྟར་འཁྲུལ་པ་ལགསཿ 
འཁྲུལ་པའི་འཁྲུལ་ལུགས་ཇི་ལྟར་འཁྲུལ་པ་ལགསཿ༔ འཁྲུལ་པའི་ཚད་འབྲས་བུ་དང་བཅས་པ་གང་ 
ལགས་གསུང་དུ་གསོལ༔ ཞེས་ཞུས་པས༔ སློབ་དཔོན་པདྨས་གསུངས་པ༔ སེམས་ལས་སེམས་ 
འཁྲུལ་པ་ནི༔ རང་གི་སེམས་ཉིད་སངས་རྒྱས་ཡིན་པར་ངོ་མ་ཤེས་པས༔ སེམས་དུ་མར་བགྲངས་ 
པས་འཁྲུལ་ལོ༔ འཁྲུལ་ལུགས་ནི༔ སེམས་གཞན་ལས་འཁྲུལ་པ་ནི༔ འདུས་བྱས་ལ་སོགས་ཀྱི་ཆོས་ 
ཏེ༔ རང་སེམས་བསྒོམ་པའི་ཆོས་མ་ཡིན་པའི་ཆོས་ལ་སྤྱོད་པ་རྣམས་སོ༔ འཁྲུལ་པའི་ཚད་འབྲས་ 
ནི༔ རང་གི་སེམས་སྐྱེ་བ་མེད་པའི་དོན་མ་རྟོགས་པ་སྟེ དེ་བས་སྐྱེ་མེད་དོན་ལ་བརྟན་པ་ཐོབ་ན༔ 
སྐྱེ་རྒ་ན་འཆིའི་སྡུག་བསྔལ་འཕྲོ་ཆོད་པ་ཡིན་གསུངས་སོ༔ ཡང་སློབ་དཔོན་ལ་ཇོ་མོས་ཞུས་པ༔ 
འཁྲུལ་པའི་རྒྱུ་གང་ལགས༔ སློབ་དཔོན་གྱིས༔ འཁྲུལ་པའི་རྒྱུ་ནི་སེམས་སྐད་ཅིག་མ་མི་གཡོ་བ་ལ་ 
སྐྱོད་བྱེད་ཀྱི་རླུང་བྱུང་སྟེ༔ ཡིད་འགྱུ་ལ་བརྟེན་ནས་འཁྲུལ་ལོ་གསུངས་སོ༔ ཡང་ཞུས་པ༔ དུས་ཅི་ 
ཙམ་ནས་འཁྲུལ་པ་ཡིན༔ གསུངས་པ༔ སངས་རྒྱས་དང་སེམས་ཅན་མ་ཕྱེད་ཙམ་ཐོག་མ་མེད་ 
པའི་དུས་ནས་འཁྲུལ་པསཿ འཁོར་བ་ལ་ཐོག་མ་མེད་བྱ་བ་ཡིན༔ བསྒོམ་པའི་ཚེ་ཡིད་འགྱུ་ལ་ 
བརྟེན་ནས་རྣམ་རྟོག་འཚུབ་པ་དེ་ཡིན་གསུངས༔ ཡང་ཞུས་པ༔ འཁྲུལ་པ་དེ་རྩད་ཇི་ལྟར་བཅད༔ 
དེ་བཟློག་བཏུབ་བམ་མི་བཏུབཿ སློབ་དཔོན་གྱིས་གསུངས་པ༔ འཁྲུལ་པའི་རྩད་བླ་མའི་གདམས་ 
ངག་གིས་བཅད༔ འཁྲུལ་པ་དེ་བཟློག་ཏུ་བཏུབ་སྟེ༔ འཁྲུལ་པ་ལ་འཁྲུལ་པར་ཤེས་ཙ་ན་བཟློག་ཏུ་ 
བཏུབ་པ་ཡིན་གསུངས༔ ཡང་ཞུས་པ༔ འཁྲུལ་པ་བཟློག་པའི་དཔེ་གང་ཡིན༔ རྒྱུ་གང་ཡིན༔ ངོ་བོ་ 
གང་ཡིན༔ སློབ་དཔོན་གྱིས་གསུངས་པ༔ འཁྲུལ་པ་བཟློག་པའི་དཔེ་གཉིད་སད་པ་དང་འདྲ་སྟེ༔
39

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
འདྲ༔ གཉིས་པ་རང་སྣང་རིས་མེད་ཀྱི་སྣང་བ་གཏན་ལ་ཕབ་སྟེ༔ དང་པོ་ཕྱི་རོལ་ཡུལ་གྱི་སྣང་བ་ 
འདི་ཝ་ལེ་ཁྱུགས་སེ་འདུག་ཀྱང༔ སྣང་བ་རང་སྣང་ཡིན་པ་ལ༔ སྣང་ལ་འཛིན་པ་མེདཿ བར་རྣམ་ 
རྟོག་གློ་བུར་གྱི་སྣང་བ་ལ༔ རྣམ་རྟོག་ཕྲ་རགས་ཅི་ཤར་ཀྱང་རྣམ་རྟོག་གཞི་རྩ་དང་བྲལ་བས་
འཛིན་པ་མེད༔ མུ་མ་གཡོ་འགུལ་ཉམས་ཀྱི་སྣང་བ་བདེ་གསལ་གྱི་རྟོགས་པ་ཅི་བྱུང་ཡང༔ ངོ་བོ་ 
སྟོང་ལ་མི་འགྱུར་བས༔ བདེ་ལ་ཆགས་ཞེན་དང་འཛིན་པ་མེད༔ གསལ་ལ་གཟུང་རྒྱུ་མེད་དེ་ཆུ་ 
ནང་གི་ཟླ་བ་དང་འདྲ༔ གསུམ་པ་གཉིས་མེད་བདེ་ཆེན་གྱི་སྣང་སྟོང་གཉིས་མེད་གཏན་ལ་དབབ་ 
པ་ནི༔ ཕྱི་སྣང་བ་དང་སྟོང་པ་གཉིས་པོ་འདི༔ དང་པོའི་དུས་ལ་སྔ་ཕྱི་མེད་དེཿ སྣང་བ་རང་སྣང་ 
ཡིན༔ སྟོང་པ་རང་སྟོང་ཡིན༔ བར་དུ་འདུག་པ་ལ་ཐ་དད་མེད་དེ༔ སྣང་བ་ཡང་སྟོང་ལ་སེམས་ 
ཉིད་ཀྱང་སྟོང་པ་ཡིན་པས༔ ཐ་མ་ངོ་བོ་ལ་བཟང་ངན་མེད་དེ་ལ་གཉིས་མེད་བདེ་ཆེན་ཡིན་ནོ༔
གསལ་ལ་མ་འདྲེས་གཉིས་སུ་མེད་པས་ནམ་མཁའི་འཇའ་ཚོན་དང་འདྲ་གསུངས༔ དེ་ལྟར་རྟོགས་ 
ཙ་ན༔ སྣང་བ་ལ་མ་འགགས་པར་ཅིར་ཡང་ཤར༔ རིག་པ་སྟོང་ལ་འཛིན་པ་མེད༔ དེ་ལྟར་རྟོགས་ 
ན་སྣང་བ་སྤང་མི་དགོས་པར་རང་སར་དག༔ རྣམ་རྟོག་ཀྱང་རང་སར་གྲོལ་བས་མཚན་མ་རང་
སར་གྲོལཿ༔ ཆོས་ཉིད་ཀྱི་དོན་ཁོང་དུ་ཆུད་པས་ཡེ་ཤེས་རྒྱུན་མི་འཆད་པའི་གདམས་ངག་ཡིནཿ 
སྣང་བ་རྒྱ་ཡན་དུ་ཞོག་གསུངས་སོ ཡང་ཇོ་མོས་ཞུས་པཿ སྲོད་ལ་དབང་པོ་གནས་སུ་སྡུད་པའི་ 
གདམས་ངག་གང་ལགས༔ སློབ་དཔོན་གྱིས་གསུངས་པ༔ སྲོད་ཀྱི་དུས་སུ་གཉིད་ལོག་པའི་ཚེ༔ 
དབང་པོ་ལྔ་ཆེད་དུ་མི་དགག༔ ཆེད་དུ་མི་བསྡུ་བར་སྒོ་ལྔ་གསལ་ལ་འཛིན་པ་མེད་པ་ལ༔ ཡེ་ 
ཤེས་རང་ཤར་དུ་གཞག༔ དེ་ནས་གཉིད་ཟ་ཟི་ཙམ་ནས་ ཀུན་གཞི་སྟོང་པ་རྩ་བྲལ་གྱི་ནང་ནསཿ 
ཤེས་པ་གསལ་ལ་འཛིན་པ་མེད་པར་བཞག དེ་ལྟར་བཞག་པའི་ངང་ལ་གཉིད་དུ་ཧྲུམ་གྱིས་སོང་ 
བས་བག་ཆགས་ངན་པའི་རྨི་ལམ་མི་འབྱུང་སྟེ༔ རྨི་ལམ་ན་ས་ལེ་སེང་ངེ་གསལ་ལ་འཛིན་པ་མེད་ 
པར་རང་བྱུང་དོན་གྱི་ངང་ལ་གཞག་གོ དེ་ནི་སྲོད་ལ་དབང་པོ་གནས་སུ་སྡུད་པའི་གདམས་ངག་ 
ཡིན་གསུངས་སོ༔ ཡང་ཇོ་མོས་ཞུས་པ༔ ནམ་ཕྱེད་ཤེས་པ་བུམ་པར་འཇུག་པའི་གདམས་ངག་ 
གང་ལགས༔ སློབ་དཔོན་གྱིས་གསུངས་པ༔ ནམ་ཕྱེད་ཤེས་པ་བུམ་པར་འཇུག་པ་ནི༴ དཔེར་ན་ 
བུམ་པའི་ནང་དུ་མར་མེ་བཅུག་པ་ལྟ་བུ་ཡིན་ཏེ༔ རིག་པ་ནང་དུ་གསལ་ལ་འཛིན་པ་མེད་པར་
42

༄༅། །ཟབ་གཏེར་ཆོས་ཀྱི་མཛོད་ཁང་།
བཞག༔ ངོ་བོ་དངས་སང་ངེ་གཞག༔ མི་གཡོ་བར་བཞག༔ བུམ་པའི་མར་མེ་ནང་ན་གསལ་བས་ 
འོད་ཕྱིར་མི་འགྲོ་བ་དང་འདྲ་བས༔ ཆོས་ཉིད་ཀྱི་བསྒོམ་དེ་གསལ་ལ་བརྟན་པར་འགྱུར་རོ༔ དེ་ 
ནི་ནམ་ཕྱེད་ཤེས་པ་བུམ་པར་འཇུག་པའོ༔ དེ་ནི་གཉིད་དང༔ བསམ་གཏན་གཏན་བསྲེ་བའི་མན་ 
ངག་ཡིན་གསུངས
ཡང་ཞུས་པ༔ ཐོ་རངས་ཡེ་ཤེས་རང་གསལ་གྱི་གདམས་ངག་གང་ལགས༔ སློབ་དཔོན་གྱིས་ 
གསུངས་པ༔ ཐོ་རངས་གཉིད་བྲད་ཀྱིས་སད་པའི་དུས་སུ༔ གང་གིས་གསལ་ལ་འཛིན་པ་མེད་པ་ 
དེ་ལ་གསལ་གདབ་སྟེ སྒོ་ལྔ་གསལ་ལ་མ་འགགས་པ་ལ༔ འཛིན་པ་དང་ཞེན་པ་གང་ཡང་མེད་ 
པར་མེ་ལོང་གཡའ་ཕྱེས་པའི་གཟུགས་བརྙན་ལྟ་བུརཿ གོང་གི་ཆོས་ཉིད་དོན་ཡེ་ནས་གསལ་གདབ་ 
སྟེ༔ གསལ་སྟོང་གཉིས་མེད་དུ་བསྒོམ་མོ༔ དེ་ལ་ནི་ཐོ་རངས་ཡེ་ཤེས་རང་གསལ་གྱི་གདམས་ངག་ 
ཡིན་གསུངས་སོ༔ སློབ་དཔོན་གྱིས་མཚོ་རྒྱལ་མ༔ ཆོས་ཉིད་ཡང་དག་དོན་གཅིག་མ་རྟོགས་ན༔ 
སྟོང་གསུམ་དབང་དུ་བསྒྱུར་ཀྱང་རྟག་པ་མེདཿ མི་འགྱུར་སྐྱེ་མེད་གདིང་དང་མ་ལྡན་ན༔ ཚེ་ 
འདིའི་མངའ་ཐང་ལོངས་སྤྱོད་བཞག་ནས་འགྲོ རང་རིག་བྱང་ཆུབ་སེམས་དང་མ་འགྲོགས་ན༔ 
མཛའ་རོགས་ལྷ་ཡི་བུ་དང་བུ་མོ་ཡིན་ཀྱང་བོར་ནས་འགྲོ༔ སྐྱེ་འཆི་མེད་པའི་དོན་གཅིག་མ་རྟོགས་ 
ན༔ སྲིད་གསུམ་བདག་པོར་སྐྱེས་ཀྱང་འཆི་བའི་རྒྱུ༔ བརྩོན་འགྲུས་ཉམས་ལེན་དོན་དང་མ་ལྡན་ 
ཇི་ 
ན༔ བྱ་བ་གཞན་རྣམས་འཁོར་བ་ངན་སོང་རྒྱུ༔ ཡང་དག་བྱང་ཆུབ་སེམས་དང་མ་ལྡན་ནཿ 
ལྟར་བྱས་ཀྱང་འཁོར་བའི་བདེ་འབྲས་ཙམ༔ ཇོ་མོ་དེ་བས་རང་སེམས་ཆོས་ཉིད་ཀྱི་བསམ་གཏན་ 
རྒྱུད་ལ་འཁེལ་བར་གྱིས་དང་གསུངས་སོ༔ ཞེས་ཉིན་མཚན་བསམ་གཏན་འོད་གསལ་དུ་བསྲེ་ 
བའི་ཞུས་ལེན་གྱི་ལེའུ་སྟེ་དྲུག་པའོ༔ གཀ1༔ ས་མ་ཡཱ༔ རྒྱ་རྒྱ་རྒྱ༔ ༔
གླུ་ཧྱ༔ ཟབ་རྒྱ༔ དེ་ནས་ཡང་མཚོ་རྒྱལ་གྱིས་གཡུ་པདྨ་འོད་སྟོང་དང་གསེར་ཕྱེ་ཤེལ་དཀར་བཀང་ 
སྟེ་ཞུས་པ༔ ཀྱཻ་མ༔ མ་རིག་མུན་པ་སེལ་མཛད་པ༔ ཡེ་ཤེས་སྣང་བའི་སྒྲོན་མེ་ཅན༔ རྟོག་པའི་དྲ་ 
བ་གཅོད་པ་ཡི༔ ཤེས་རབ་ཆེན་པོའི་རལ་གྲི་ཅན༔ ཉོན་མོངས་དགྲ་རྣམས་འཇོམས་མཛད་པའི 
ཡང་དག་ལྟ་བའི་དམག་ཚོགས་ཅན༔ དགེ་བའི་བར་ཆད་ཞི་མཛད་པའི༔ ཐུགས་རྗེ་ཆེན་པོའི་གྲུ་ 
གཟིངས་ཅནཿ འཁོར་བའི་ཆུ་བོ་སྒྲོལ་བྱེད་པའི༔ གསང་སྔགས་ཐབས་ཀྱི་ཁྱད་པར་ཅན༔ འགྲོ་བ་
43

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཐམས་ཅད་སྐྱོབ་མཛད་པའི༔ བསྡུ་བ་བཞི་ཡི་སྦྱོར་བ་ཅན༔ ཇི་ལྟར་ཞུས་པ་བཞིན་འབྱུང་བའི 
གསུངས་པ་ཐམས་ཅད་ངེས་དོན་ཅན༔ གདམས་པ་གང་དང་གང་ཞུས་པཿ དགྱེས་བཞིན་གནང་ 
བའི་བཀའ་དྲིན་ཅན༔ ཕས་ཀྱི་རྒོལ་བ་ཚར་གཅོད་པའི༔ ཤཱཀྱའི་རྒྱལ་ཚབ་ཞབས་ལ་འདུདཿ༔ 
ལགས་བདག་འདྲ་བ་རྒྱལ་པོའི་བཙུན་མོ༔ བློ་དམན་ཞིང་དད་པ་ཆུང་བ༔ ལེ་ལོ་དང་གཡེང་བ་ 
ལ་དགའ་བས་ཆོས་བྱེད་བསམ་དུ་ལུས་པ༔ ཡེངས་མ་ལམ་དུ་མི་ཚེ་འདི་ཡུད་ཀྱིས་བུད་ནས་
འཆི་ན༔ འཆི་ཁར་སངས་རྒྱས་པའི་གདམས་པ་ཟབ་མོ་ཞིག་བདག་ལ་ཐུགས་རྗེས་གཟིགས་ནས་ 
གནང་འཚལ༔ ཞེས་ཞུས་པས༔ སློབ་དཔོན་ཆེན་པོས་དགྱེས་བཞིན་དུ་གསུངས་པ༔ ཨེ་མ་ཇོ་མོ་ 
ཁྱོད་ཆོས་ལ་མོས་ཤིང་དད་པ་སྐྱེས་པ་ངོ་མཚར་ཆེ ཇོ་མོ་རང་འཆི་ཁར་སྐྲག་མི་དགོས༔ གསང་ 
སྔགས་གསེབ་ལམ་གྱི་གདམས་ངགཿ སྡིག་པོ་ཆེ་སྔོན་ལ་སངས་རྒྱས་པ༔ བར་དོ་མེད་པའི་གདམས་ 
པ་གཅིག་བདོག་པས་མཚོ་རྒྱལ་ཉོན་དང འོ་སྐོལ་མ་རིག་པའི་རྐྱེན་གྱིས་ལས་རླུང་རྣམ་པར་སྨིན་ 
པས་རྐྱེན་དང་སྟོབས་བྱས དང་པོ་མངལ་དུ་ཞུགས་ནས་ལུས་བླངས༔ བར་དུ་ལོ་གྲངས་འགའ་ 
ཙམ་ས་སྟེང་དུ་གནས་པ་ཡིན་ཏེ༔ ཐ་མ་འཆི་བའི་དུས་བྱས་ནས་ཕུང་པོ་ས་འོག་ཏུ་འགྲོ སེམས་ 
ལས་ཀྱི་རྣམ་པར་སྨིན་པས་རྐྱེན་བྱས་ནས་རིགས་དྲུག་ཏུ་འཁྱམ་པར་བྱེད་པ་ཡིན༔ ད་ལྟ་འོ་སྐོལ་
ཚེ་མཐར་ཕྱིན་ཀྱང་ཚེ་ལོ་བརྒྱ་ལས་མི་ཐུབ༔ དེ་ལ་ཚེ་ཕྱེད་ནུབ་མོར་ཉལ་བ་ཡིན་པས་རོ་དང་ 
འདྲ༔ དེ་ཚེ་རྨི་ལམ་བདེ་སྡུག་སྣ་ཚོགས་མྱོངཿ དེ་ལྟར་ན་ལོ་ལྔ་བཅུ་རྩ་གཅིག་ལས་ཚེ་མེད༔ དེ་ 
ནི་ཚེ་ལོ་བརྒྱ་པའི་དབང་དུ་བྱས་པ་ཡིན་གསུངས༔ དེ་ལ་རང་རེ་རྣམས་སྐྱེས་པའི་དུས་སུ་འཆི་བ་ 
བྱ་བ་གཅིག་མཉམ་དུ་རང་ཆས་སུ་ཡོད་པ་ཡིན་གསུངས༔ དེ་ལ་འོ་སྐོལ་གྱིས་གཏན་དུ་མི་འཆི་
ནས་སྡོད་པ་ལྟ་བུ་ཆགས་སྡང་སྣ་ཚོགས་སྤྱོད་པ་འདི་རྣམས་འཆི་བ་ཡིད་ལ་མི་དྲན་པས་ཡིན༔ འཆི་ 
བ་འདི་རང་རེ་ལ་ཚེའི་དུས་བྱས་པ་ཡོད༔ འཆི་རྐྱེན་མང་པོ་ཡོད་པསཿ ཞག་གཅིག་མི་འཆི་བའི་ 
དབང་རང་ལ་མེད་གསུངསཿ
ཇོ་མོ་རང་རེ་ལ་འཆི་ལུགས་གསུམ་ཡོད༔ རྒྱལ་པོ་ལྟ་བུ་འཆི་བ་བྱ་བ་མངའ་རིས་དང་རྒྱལ་སྲིད་ 
ལ་ཆགས་ནས་འཆི་བ་འདི་ནི ཆོས་ཀྱི་དབང་དུ་བྱས་ན་འཆི་ལུགས་ཐ་མ་ཡིན་པས༔ འཆི་ཁར་ 
ཆགས་ཞེན་མེད་པར་བྱ་དགོས་གསུངས༔ སྤྲང་པོ་ལྟ་བུར་འཆི་བ་ཞེས་བྱ་བ༔ རྫས་དང་ཡོ་བྱད་
44

༄༅། །ཟབ་གཏེར་ཆོས་ཀྱི་མཛོད་ཁང་།
ཆགས་ཡུལ་མེད་པ༔ ཅུང་ཟད་ཡོད་ཀྱང་སྤོངས་དག་བྱ་སྟེ༔ གང་ལའང་མ་ཆགས་པར་འཆི་བ་ 
དེ་འཆི་ལུགས་འབྲིང་པོ་ཡིན༔ རི་དྭགས་ལྟ་བུར་འཆི་བ་བྱ་བ་གཅིག་པུར་ཆགས་ཞེན་དང་སྣང་ 
བའི་རྟོག་པ་གང་ཡང་མེད་པར་འཆི་བ་དེ༔ འཆི་ལུགས་རབ་ཡིན་ནོ་གསུངས་སོ༔ དེ་ལ་འོ་སྐོལ་ཆོས་ 
སྒོར་ཞུགས་པ་རྣམས་རི་དྭགས་ལྟ་བུར་གཅིག་པུར་ཡུལ་སྣང་གི་རྟོག་པ་དངཿ ཆགས་ཞེན་གང་ཡང་ 
མེད་པར་འཆི་ན་ལེགས་པས་དེ་ལྟར་དགོས་པ་ཡིན་གསུངས་སོ༔ ཇོ་མོ་དེ་བས་ཁྱད་པར་གྱི་འཚི་
ལུགས་གསུམ་ཡོད༔ དབང་པོ་ཐ་མ་ཚོགས་བསགས་ནས་ཕྱི་མ་དང་བཅས་ཏེ་སངས་རྒྱ་བ་ཡིན
དབང་པོ་འབྲིང་གོམས་འདྲིས་དང་བཅས་ནས་བར་དོར་སངས་རྒྱ་བ་ཡིན༔ དབང་པོ་རབ་རྟོགས་ 
པ་དང་བཅས་ཏེ་བར་དོ་མེད་པར་སངས་རྒྱ་བ་ཡིན༔ དེ་ལ་དམ་ཆོས་རྟ་མཆོག་རོལ་པ་འདི་དང་
ཕྲད་པ་རྣམས་དབང་པོ་རབ་ཡིན་གསུངས༔ ཡང་གསུངས་པ༔ ཇོ་མོ་ད་རེས་ཀྱི་དམ་ཆོས་རྫོགས་
པ་ཆེན་པོ་འཁོར་འདས་རང་གྲོལ་འདི་ནི༔ བར་དོ་མེད་པར་སངས་རྒྱས་པའི་གདམས་ངག་ཡིནཿ
འོན་ཀྱང་གང་ཟག་གི་བརྩོན་འགྲུས་ལ་ཁྱད་ཆེ བརྩོན་འགྲུས་ཅན་གསང་སྔགས་ཀྱི་གསེབ་ལམ་
བར་དོ་མེད་པར་སངས་རྒྱས་པ་ཡིན་ནོ་གསུངས༔ སློབ་དཔོན་གྱིས༔ ད་རེས་ཀྱི་གདམས་ངག་ 
འདི་ལ་རྩ་བ་ཚིག་གསུམ་གྱིས་མཚོན་ཏེ༔ ཕྱི་སྣང་བའི་ཡུལ་ནམ་མཁའི་ངོ་བོར་རྩད་བཅད་པས 
ཕྱི་སྣོད་ཀྱི་འཇིག་རྟེན་འགྲོ་དྲུག་གི་སྐྱེ་གནས་རྩ་བ་དང་བྲལ༔ ནང་འཛིན་པའི་སེམས་གསལ་སྟོང་ 
གི་ངོ་བོར་རྩད་བཅད་པས༔ ནང་བཅུད་ཀྱི་སེམས་ཅན་རྣམས་ཀྱི་མངལ་ཁ་སྟོངས་པས་སྐྱེ་རྒྱུད་ 
རྩ་བ་དང་བྲལ༔ བར་རིག་པ་སྐྱེ་མེད་དུ་རྟོགས་པས་ཆོས་ཉིད་ཀྱི་རྩ་བ་ཆོད་ནས་དགེ་བའི་རྩ་བ་ 
དང་བྲལཿ གདམས་ངག་ཚིག་གསུམ་པོ་འདི་ཐུགས་ལ་སློན་དང་གསུངས་སོ༔ དེ་ལ་མཚོ་རྒྱལ་ 
གྱིས་ཞུས་པ༔ སློབ་དཔོན་ཆེན་པོ་ལགས༔
ཕྱི་སྣང་བའི་ཡུལ་ནམ་མཁའི་ངོ་བོར་རྩད་ཇི་ལྟར་བཅད ཕྱི་སྣོད་འཇིག་རྟེན་ནང་བཅུད་འགྲོ་ 
དྲུག་གི་རྩ་བ་ཇི་ལྟར་བྲལ་བ་ལགས༔ སློབ་དཔོན་གྱིས་གསུངས་པ༔ ཇོ་མོ་ཉོན་ཅིག ཕྱི་སྣང་བའི་ 
ཡུལ་གང་ཡིན་ན༔ ད་ལྟར་གྱི་སྣང་བ་ལ་ཕྱི་སྣོད་འཇིག་རྟེན་གླིང་བཞི་རི་རབ་བྱེ་བ་ཐེར་འབུམ་ 
ཡོད་པ་ལཿ དེ་ལ་འོ་སྐོལ་གྱི་སྣང་བ་ལ་ས་རྡོ་རི་བྲག་རྩི་ཤིང་དང་ནགས་ཚལ་ཆུ་ཀླུང་སྣ་ཚོགས་ 
སུ་སྣང་བ་འདི་ཡིན༔ འདི་མ་གཏོགས་པ་ལོག་པའི་སྣང་བ་བྱ་བ་ཡིན༔ མདོ་དགོངས་པ་འདུས་པ་
45

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ལསཿ རྫས་ཀྱི་དངོས་པོ་གཅིག་ལ་ཡང༔ ལོག་རྟོག་ཅིག་དང་ཡང་དག་ཅིག ཕྱིན་ཅི་ལོག་གི་རྣམ་ 
པ་གཉིས༔ ཞེས་གསུངས རང་རེ་ཆུ་གཅིག་པུ་ལའང་ལྷས་བདུད་རྩིར་མཐོང༔ ལྷ་མ་ཡིན་གྱིས་ 
མཚོན་ཆར་མཐོང༔ མི་ཡིས་ཆུར་མཐོང༔ བྱོལ་སོང་གིས་སྐོམ་དང་ཆུར་མཐོང༔ ཡི་དྭགས་ཀྱིས་ 
སྣག་ཁྲག་ཏུ་མཐོང དམྱལ་བས་ཟངས་ཆུ་ཁོལ་མར་མཐོང་བ་ལ་སོགས་དྲུག་གོ ཡང་དག་པ་ནི་ 
དེ་ཚེ་གང་ཡང་མ་ཡིན་པའོ༔ དེ་ལ་ཕྱིན་ཅི་ལོག་གིས་གཉིས་སུ་བཟུང་སྟེ མུ་སྟེགས་རྟག་ལྟ་ན་རེ 
རྒྱུ་འབྲས་གཉིས་ཀ་ལ་བརྟགས་པས༔ མི་ཤི་བ་མིར་སྐྱེ རྟ་ཤི་བ་རྟར་སྐྱེ་བ་ཡིན་ཟེར༔ མུ་སྟེགས་ 
ཆད་པར་ལྟ་བས་ན་རེ ལུས་འབྱུང་བའི་བག་ལ་ཞ སེམས་ནམ་མཁའི་ཀློང་དུ་ཞ༔ ད་ལྟའི་ལུས་ 
འདི་རྐྱེན་སྣང་གློ་བུར་བ་ཡིན ཤི་ནས་ལུས་མི་ལེན་ཟེར་ཏེ༔ དེ་གཉིས་ཀ་ཕྱིན་ཅི་ལོག་གི་རྟོག་པ་ 
བྱ་བ་ཡིན་གསུངས༔ འོ་ན་ཡང་དག་པའི་དོན་དེ་གང་ཡིན་ཞེ་ན༔ ཡང་དག་པའི་དོན་དེ་ཅི་ཡང་ 
མ་ཡིན༔ ད་ལྟར་གྱི་སྣང་བ་ས་རྡོ་དང་རི་བྲགཿ རྩི་ཤིང་ནགས་ཚལ༔ མེ་རླུང་ཆུ་སོགས་དངོས་ 
ཅན་འདི་ལ་གང་དུའང་མི་འཛིན༔ གང་དུའང་མི་སྒྲུབ༔ གང་དུའང་མི་གནས༔ སྣང་བ་ཡང་མི་ 
འགོགཿ ཡོད་མེད་དུ་མི་སྒྲུབ སྣང་བ་རང་སྣངཿ སྟོང་པ་རང་སྟོང༔ ནམ་མཁའི་ངོ་བོ་དང་འདྲ་ 
སྟེ སྣང་ལ་རང་བཞིན་མེད་པར་བཞག་གོ་གསུངས༔ དེ་ལྟར་ཡུལ་སྣང་ལ་འཛིན་པ་མེད་པར་ 
བཞག་པས༔ ཞེན་ཆགས་མ་སྐྱེས་པས་ཕྱི་སྣོད་ཀྱི་འཇིག་རྟེནཿ ནང་བཅུད་ཀྱི་འགྲོ་དྲུག་གི་སེམས་ 
ཅན་གྱི་རྩད་བཅད་པས༔ འགྲོ་དྲུག་གི་གནས་རང་སྟོང་དུ་འགྲོ་བ་ཡིན་གསུངས༔ དེ་ཡང་ཇི་ལྟར་ 
བྱས་ཀྱང་འགྲོ་དྲུག་གི་སྣང་བ་འཁྲུལ་པ་ཡིན༔ མ་འཁྲུལ་པ་ལ་ཡུལ་སྣང་གི་ཚོར་བ་སོགས་མཐོང་ 
རྒྱུ་མི་གདའ་གསུངས་སོ༔ ཡང་ཇོ་མོས་ཞུས་པ༔ ནང་འཛིན་པའི་སེམས་གསལ་སྟོང་གི་ངོ་བོར་ 
རྩད་བཅད་པས༔ ནང་སེམས་ཅན་གྱི་མངལ་ཁ་སྟོང་པར་བཞག་པས་སྐྱེ་རྒྱུད་རྩ་བ་དང་བྲལ་གསུངས་ 
པ་དེ་བཤད་དུ་གསོལ༔ ཞེས་ཞུས་པས༔
སློབ་དཔོན་གྱིས་གསུངས་པ༔ མཚོ་རྒྱལ་ཉོན་ཅིག༔ ནང་འཛིན་པའི་སེམས་གསལ་སྟོང་གི་ངོ་ 
བོར་རྩད་བཅད་པས༔ ནང་བཅུད་ཀྱི་སེམས་ཅན་གྱི་མངལ་ཁ་སྟོང་པར་བཞག་པས༔ སྐྱེ་རྒྱུན་རྩ་ 
བ་དང་བྲལ་ཟེར་ཙ་ནཿ༔ དེ་ནི་ནང་འཛིན་པའི་སེམས་གང་ཡིན་ནཿ ཕ་དང་༔ མ་དང་༔ སྤུན་དང༔ 
གྲོགས་དང༔ བུ་དང༔ ནོར་དང༔ གཉེན་དང༔ དགྲ་དང༔ དེ་ལ་སོགས་པའི་འཛིན་པ་དེ་ཡིན༔
46

༄༅། །ཟབ་གཏེར་ཆོས་ཀྱི་མཛོད་ཁང་།
འོ་ན་དེ་རྣམས་འཛིན་པའི་མཁན་པོ་གང་ཡིན་ན༔ ཉོན་མོངས་པ་ཅན་གྱི་ཡིད་ཡིན༔ ཡིད་ཀྱི་རྩ་ 
བ་བཅད་པས་ཡིད་གང་དུའང་མ་གྲུབ༔ གང་ཡང་མེད་དམ་བྱས་ན༔ མ་རྟོགས་པའི་དུས་ན༔ 
འཕུང་བྱེད་ཕུང་ཁྲོལ་མཁན་གྱི་འདྲེ་བྱ་བ༔ སེམས་མི་དྲན་དགུ་དྲན་ཞེས་བྱ་བ་འདི༔ དེ་ཉིད་ 
རྟོགས་ཤིང་རྩད་གཅོད་པའི་དུས་ན༔ གསལ་ལ་མ་འགགས་པར་ཤར་བ་ཞིག་ཡོད་པ་དེ་ལ་སེམས་ 
ཉིད་ཅེས་བྱའོ༔ གང་དུའང་མ་གྲུབ་པ་ཞིག་འདུག་པ་དེ་ལ་ཆོས་དབྱིངས་ཞེས་བྱ༔ དེ་ཉིད་གསལ་ 
ལ་མ་འགགས་པས་རང་སྣང་དུ་གསལ་བ་ཡིན༔ སྣང་ཡང་གང་དུ་མ་གྲུབ་པས་སྟོང་པ་ཡིན༔ དེ་ 
ལྟར་སྣང་བ་གང་ལའང་ཕ་དང་མ་ཡི་འཛིན་ཆགས་མ་ཞུགས་པསཿ འཛིན་པ་ཕའི་རྒྱུ་དང༔ ཆགས་ 
པ་མའི་རྐྱེན་ཟད་པས༔ རིགས་དྲུག་གི་མངལ་ཁ་ཤུགས་ཀྱིས་སྟོང་པ་ཡིན༔ དེ་ལྟར་སྣང་བ་གང་ 
ལའང་ཕ་དང་མ་ཡི་འཛིན་ཆགས་མ་ཞུགས་པས༔ འཛིན་པ་ཕའི་རྒྱུ་དང༔ ཆགས་པ་མའི་རྐྱེན་ 
ཟད་པས༔ རིགས་དྲུག་གི་མངལ་ཁ་ཤུགས་ཀྱིས་སྟོང་པས་དེར་སྐྱེ་དོན་མི་གདའ་གསུངས་སོ༔ ཡང་ 
མཚོ་རྒྱལ་གྱིས་ཞུས་པ༔ མ་རིག་པ་སྐྱེ་མེད་དུ་རྟོགས་པས་ཆོས་ཉིད་ཀྱི་རྩ་བ་ཆོད་པས་དགེ་སྡིག་ 
རྩ་བ་དང་བྲལ་གསུངས་པ་དེ་གང་ལགསཿ
སློབ་དཔོན་གྱིས་གསུངས་པ༔ ཇོ་མོ་མ་རིག་པ་བྱ་བ་གང་ཞེ་ནཿ ཆོས་ཉིད་ཀྱི་དོན་མ་རིག་མ་ 
རྟོགས་པ་ལ་ཟེར་ཏེ༔ སྐྱེ་མེད་བྱ་བ་གང་ལ་ཟེར་ན༔ སེམས་ཉིད་ཅིར་ཡང་ངོ་བོ་མ་གྲུབ་པ༔ སྤྲོས་ 
པའི་མཚན་མ་ཐམས་ཅད་དང་བྲལ་བ་དེ་ལ༔ མ་རིག་པ་རིག་པར་ཤར་བ་ཟེར༔ རང་གི་ངོ་བོ་ 
ཤེས་པ་ཟེར༔ སྐྱེ་བ་མེད་པའི་དོན་རྟོགས་པའང་ཟེར༔ དེ་ལ་ཆོས་ཉིད་ཀྱི་དོན་གྱི་ངོ་བོ་རྩད་ཆོད་ 
པ་ཟེར༔ དེ་ལྟ་བུ་དེ་ལ་དགེ་སྡིག་ལས་ཀྱི་ཆོས་དང་བྲལ་བ་ཞེས་བྱ་སྟེ༔ དགེ་བ་བྱས་ཀྱང་སངས་ 
རྒྱས་ཀྱི་འབྲས་བུ་ལ་མི་རེ སྡིག་པ་བྱས་ཀྱང་ངན་སོང་དམྱལ་བར་འགྲོ་ཡི་དོགས་པ་མེད༔ དེ་ལ་ 
ལས་ཀྱི་རྣམ་པར་སྨིན་པས་མི་གོས་པ་ཡིན་གསུངས༔ དེ་ཡང་རང་གི་རིགས་བཟོའམཿ འདོད་ 
ཁམས བཅོས་མ་ལྟ་བུ་མ་ཡིན་ཏེ༔ བཀའ་ཐམས་ཅད་ནས་གསུངས་ཏེ ཕ་རོལ་ཏུ་ཕྱིན་པ་ཚུལ་ 
ལྔ་བཅུ་པ་ལས༔ དེ་ལྟར་པདྨ་རབ་དམར་ཡང༔ ཉེས་པའི་སྐྱོན་གྱིས་མི་གོས་སོ དེ་བཞིན་སྟོང་པ་ 
ཉིད་རྟོགས་ན༔ ཉེས་པའི་སྐྱོན་གྱིས་མི་གོས་སོ༔ ཞེས་གསུངས ཤེས་རབ་སྙིང་པོ་ལས༔ དྲི་མ་ 
མེད༔ དྲི་མ་དང་བྲལ་བ་ཡང་མེད༔ ཅེས་གསུངས༔ རྡོ་རྗེ་རི་རབ་ཁང་པ་བརྩེགས་པའི་གཟུངས་
47

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ལས༔ བདག་གི་བདག་གིས་སྟོང གཞན་ནི་བདག་གིས་སྟོང གཉིས་ཀ་ནི་གཉིས་ཀ་མ་ཡིན་པས་ 
སྟོང༔ གཉིས་ཀ་མ་ཡིན་པ་ནི་མཐའ་མེད་པས་སྟོང་པ་སྟེ༔ ཡང་དག་པ་མ་ཡིན་པ་ལ་ཀུན་ཏུ་ 
བཏགས་པའི་ཕྱིར་རོ༔ ཞེས་གསུངས བློ་གྲོས་རྒྱ་མཚོའི་མདོ་ལས༔ ཐེག་པ་ཆེན་པོའི་མདོ་འདི་ 
དག་ནི་འཇིག་རྟེན་པ་ཐམས་ཅད་དང་མི་མཐུན་ནོ དེ་ཅིའི་ཕྱིར་ཞེ་ནཿ སེམས་ཅན་ཐམས་ཅད་ 
ནི་རྒྱུན་གྱི་རྗེས་སུ་འཇུག་པའོ༔ འདི་དག་ཐམས་ཅད་ནི་རྒྱུན་གྱི་རྗེས་སུ་འཇུག་པའི་རྩལ་དང་བྲལ་ 
བའོ༔ ཞེས་གསུངས༔ རྨད་བྱུང་རྒྱལ་པོའི་མདོ་ལས༔ བྱང་ཆུབ་སེམས་ཀྱི་ཆོ་འཕྲུལ་མ་གཏོགས་ 
པ༔ དམྱལ་བའི་རྒྱུ་མེད་མིང་མེད་དངོས་ཀྱང་མེད༔ ཅེས་གསུངས༔ དཔལ་ཐོད་པ་ནག་པོའི་རྒྱུད་ 
ལས༔ གསོད་པའི་དམྱལ་དཔོན་རྗེ་དཔོན་དེ དེ་ཉིད་སེམས་ཅན་ཡིན་ན་ནི དེ་ཡི་རྟོག་པ་གང་ 
དུ་འགྲོ༔ གང་དུ་དེའི་རྣམ་སྨིན་དང༔ རྒྱལ་བས་གང་དུ་མ་གསུངས་སོ༔ གནོད་བྱེད་སེམས་ཅན་ 
ཡིན་ན་ནི༔ ཐུག་པ་མེད་པར་ཅིས་མེད་འགྱུར༔ རང་སེམས་འཁྲུལ་པ་ཡིན་པར་ངེས༔ ཞེས་ 
གསུངས་སོ༔ དེ་ལྟར་རྟོགས་པ་དེ་རྟོགས་ནས་ཆོས་ཉིད་ཀྱི་རྩ་བ་ཆོད་པས༔ དགེ་སྡིག་གི་རྩ་བ་ 
ཆོད་པ་ཡིན་ནོ༔ ཡང་མཚོ་རྒྱལ་གྱིས་ཞུས་པ༔ འཆི་བའི་དུས་སུ་བར་དོ་མེད་པར་སངས་ཇི་ལྟར་ 
རྒྱ་བ་ལགསཿ༔ སློབ་དཔོན་གྱིས་གསུངས་པཿ རྣལ་འབྱོར་པ་རབ་ཀྱིས་ཕྱི་སྣང་བའི་ཡུལ་ལ་འཛིན་ 
པ་མེད་པས་སྣང་བའི་སྒྲོ་འདོགས་ཆོད་པས༔ སྣང་བ་རང་སར་གྲོལ་ནས་བར་དོའི་སྣང་བའི་ཡུལ་ 
མི་འཆརཿ ཕྱི་སྣོད་འཇིག་རྟེན་གྱི་སྐྱེ་བ་མེད༔ ནང་འཛིན་པའི་སེམས་ལ་གང་ཅིར་ཡང་ངོ་བོ་མ་ 
གྲུབ་པས༔ འཁོར་བ་རང་སར་གྲོལ་བས་བར་དོ་ཡིད་ཀྱི་ལུས་མེདཿ རིགས་དྲུག་གི་མངལ་ཁ་སྟོང་ 
པར་བཞག་པས་སྐྱེ་རྒྱུ་མེདཿ ཆོས་ཉིད་ཀྱི་རང་ས་ཟིན༔ རྣལ་འབྱོར་པའི་ལུས་བོར་བས་སེམས་ཡེ་ 
ཤེས་ཀྱི་ནམ་མཁའ་དང་འཕྲད་པས༔ ལས་དགེ་སྡིག་གི་འཕེན་པ་ཟད་པ་ཡིན་གསུངས་སོ ཡང་ 
ཇོ་མོས་ཞུས་པ༔ དེ་ལྟ་བུ་ལ་སྐུ་གསུམ་གྱི་འབྲས་བུ་ཇི་ལྟར་འབྱུང་ཞུས་པསཿ
སློབ་དཔོན་གྱིས་གསུངས་པཿ ཆོས་ཉིད་ཀྱི་གཤིས་བསམ་བརྗོད་བློ་ཡི་ཡུལ་འདས་པ་གང་ཅི་ 
ཡང་མ་ཡིན་པའོ༔ ནམ་མཁའ་ལྟ་བུའི་ངང་དེ་ལ༔ འབྲས་བུ་ཆོས་ཉིད་ཀྱི་སྐུ་ཟེར་བ་ཡིན་ནོ 
ཆོས་སྐུ་ནམ་མཁའ་ལྟ་བུའི་ངང་དེ་ལས༔ ལོངས་སྤྱོད་རྫོགས་པའི་སྐུ་སྤྲིན་ལྟ་བུར་བཞེངས་ནས་ཞིང་ 
་པའི་ཁམས་དང་དཀྱིལ་འཁོར་དུ་འབྱུང༔ ལོངས་སྐུ་མཚན་དང་དཔེ་བྱད་དང་ལྡན་པ་དེ་ལས་སྤྲུལ་ 
48

༄༅། །ཟབ་གཏེར་ཆོས་ཀྱི་མཛོད་ཁང་།
སྐུ་ཆར་ལྟ་བུས་འཛམ་བུའི་གླིང་བྱེ་བ་ཕྲག་བརྒྱར་སྤྲུལ་ནས་གང་ལ་གང་འདུལ་གྱིས་དོན་བྱེད་པ་ 
ཡིན་ནོ༔ དེ་ཉིད་སྦས་པའི་རྒྱུད་ལས༔ ནམ་མཁའ་སྟོང་པའི་རང་བཞིན་ལ༔ ཆུ་འཛིན་སྤྲིན་གྱི་ 
རང་བཞིན་ཆགས༔ དེ་ལྟར་ཆར་དུ་བབ་པ་ཡིས༔ རྩི་ཤིང་ནགས་ཚལ་འཁྲུངས་པ་བཞིན༔ ཆོས་སྐུ་ 
བསམ་གྱིས་མི་ཁྱབ་པ༔ རྣལ་འབྱོར་རྣམ་གཉིས་རྟོགས་པའི་ཡུལ༔ དེ་ལ་ཆོས་སྐུ་བྱུང་བ་ཡིན༔ 
ཐེག་ཆེན་བྱང་ཆུབ་སེམས་དཔའི་ཡུལ༔ དེ་ལ་ལོངས་སྐུ་བྱུང་བ་ཡིན༔ སེམས་ཅན་རྣམས་ཀྱི་སྤྱོད་ 
ཡུལ་ཡིན༔ དེ་ལ་སྤྲུལ་སྐུ་བྱུང་བ་ཡིན༔ ཅེས་གསུངས༔ ཆོས་ཀྱི་སྐུ་དེ་རྣལ་འབྱོར་རྟོགས་པ་དང་ 
ལྡན་པའི་ཡུལ་ལ་སྣང༔ ལོངས་སྤྱོད་པའི་སྐུ་དེ་ཐེག་པ་ཆེན་པོ་དང་ལྡན་པ་བྱང་ཆུབ་སེམས་དཔའི་ 
ངོ་བོ་ལ་སྣང༔ སྤྲུལ་པའི་སྐུ་དེ་སྐལ་བ་དང་ལྡན་པའི་སེམས་ཅན་རྣམས་ཀྱི་གདུལ་བྱའི་ངོར་སྣང༔
དེ་ནི་འབྲས་བུ་སྐུ་གསུམ་གྱི་འཆར་ལུགས་ཡིན་གསུངས་སོ༔ ཡང་སློབ་དཔོན་གྱིས་གསུངས་པ༔ 
ཇོ་མོ མི་ཚེ་ལ་ལོང་མེད་པས་ཆོས་ཉིད་ཟབ་མོའི་དོན་ཉམས་སུ་ལོངས་མཛོད་ཅིག༔ དགོངས་ 
པ་ཟབ་མོ་རྟ་མཆོག་རོལ་པ་འཁོར་འདས་རང་གྲོལ་འདི་ཉམས་སུ་ལོངས་མཛོད་ཅིག༔ དགོངས་ 
པ་ཟབ་མོ་དོན་དང་ལྡན་ཀྱང་འདུས་བྱས་ཀྱི་དགེ་རྩ་མ་གཅོད་པར་མཛོད་ཅིགཿ དགེ་རྩ་གང་ 
སྤྱོད་ཀྱང་དམིགས་པ་མེད་པའི་རྒྱ་ཡིས་ཐོབ་ཅིག༔ ཅེས་གསུངས༔ གསང་སྔགས་གསེབ་ལམ་ 
གདམས་པ་ཟབ་མོའི་ཞུས་ལེན་གྱི་ལེའུ་སྟེ་བདུན་པའོ༔ སཱ་མཱ་ཡཱ ཨཻ༔ ཟབ་རྒྱ གླུ་ཧྱ རྒྱ་རྒྱ་རྒྱ 
ཤཀག་ ༦ ཡང་མཚོ་རྒྱལ་གྱིས་ཕྱག་དང་མཎྜལ་མང་དུ་ཕུལ་ནས་ཞུས་པཿ
ཨོཾ་ཨཱཿཧཱུྃ་བཛྲ་གུ་རུ་པདྨ་སིདྡྷི་ཧྰུྃ༔ མངལ་གྱིས་མ་གོས་པདྨའི་སྡོང་པོ་ལ༔ སྐྱོན་གྱིས་མ་གོས་ཐུགས་ 
རྗེ་སྤྲུལ་པའི་སྐུ སྐྱེ་འཆི་རྒྱུན་བཅད་འཁོར་བ་དོང་ནས་སྤྲུགས༔ དྲག་སྔགས་མཐུ་ལྡན་ལོག་འདྲེན་ 
གདུག་པ་འདུལ༔ སྐལ་ལྡན་རྣམས་ལ་ཆོས་ཀྱི་ཆར་བ་འབེབས༔ སྐྱེ་མེད་ཐུགས་མཆོག་བདེ་ 
གཤེགས་ཀུན་དང་མཉམ ཡང་དག་དོན་གྱི་ས་ལ་རྟག་ཏུ་གནས༔ ཐུགས་རྗེ་སྤྲུལ་པའི་སྐུ་ལ་གུས་ 
པས་བསྟོད༔ མ་ཧཱ་གུ་རུ་ལགསཿ༔ བར་དོ་རྣམ་པ་ལྔ་པོ༔ སྒྲོལ་བའི་གདམས་པ་ཟབ་མོ་ཞིག་ཐུགས་ 
ལ་གདག་པར་ཞུ༔ ཞེས་ཞུས་པས༔ སློབ་དཔོན་གྱིས་གསུངས་པ༔ ཇོ་མོ་བར་དོ་བྱ་བ་ལྔ་གསུངས་ 
ཏེ༔ རང་བཞིན་གནས་པའི་བར་དོ་བྱ་བ༔ དང་པོ་འཁྲུལ་ནས་ད་ལྟའི་བར་འདི་ལ་ཟེར་བ་ཡིནཿ༔
བསམ་གཏན་གྱི་བར་དོ་བྱ་བ་རྣལ་འབྱོར་པ་འཁྲུལ་པའི་སྣང་བ་འདི་ལས་ལྡོག་ནས་ཆོས་ཉིད་ཀྱི་
49

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
དོན་བསྒོམ་པའི་གནས་པའི་བར་ལ་ཟེར་བ་ཡིན༔ རྨི་ལམ་གྱི་བར་དོ་བྱ་བ་གཉིད་སོང་ནས་བག་ 
ཆགས་ཀྱི་སྣང་བ་རྨི་ལམ་འཁྲུལ་པ་མ་སད་ཀྱི་བར་ལ་ཟེར་བ་ཡིན༔ འཆི་ཁའི་བར་དོ་བྱ་བ་འཆི་ 
ནད་ཐོབ་ནས་ནང་དབུགས་མ་ཆད་ཀྱི་བར་ལ་ཟེར་བ་ཡིན༔ སྲིད་པའི་བར་དོ་བྱ་བ༔ རིག་པ་ 
བརྒྱལ་སོང་ནས་མངལ་སྒོར་མ་ཞུགས་བར་ལ་ཟེར་བ་ཡིན་གསུངས༔ རང་བཞིན་གནས་པའི་བར་ 
དོའི་སྐབས་སུ་རྟོགས་པ་ལྟ་བུའི་དུས་ཡིན༔ བསམ་གཏན་བར་དོ་ལ་བསྒོམ་བྱའི་ཏིང་ངེ་འཛིན་གྱི་
དུས་ཡིན༔ རྨི་ལམ་བར་དོ་འབྱོངས་པ་ལ་འདུན་པས་མཚམས་སྦྱོར་བའི་དུས་ཡིན༔ འཆི་ཁ་བར་ 
དོ་ལ་ཡེ་ཤེས་ངོས་གཟུང་བའི་དུས་ཡིན༔ སྲིད་པ་བར་དོ་ལ་འབྲས་བུ་ཐོབ་པའི་དུས་ཡིན༔ ཅེས་ 
གསུངས༔ ཡང་མཚོ་རྒྱལ་གྱིས་ཞུས་པ༔ ལགས་རང་བཞིན་གནས་པའི་བར་དོ་ལ་རྟོགས་པ་ལྟ་ 
བའི་ཐག་གར་བཅད༔ ཅེས་ཞུས་པས༔
སློབ་དཔོན་གྱིས་གསུངས་པ༔ རང་བཞིན་གནས་པའི་བར་མ་དོར་རྟོགས་པ་ལྟ་བའི་ཐག་ནི༔ གདེང་ 
ཆེན་ལྟ་བའི་མན་ངག་མཁའ་ལ་ཉི་མ་ཤར་བ་འདྲ་བ་གཅེས༔ དང་པོ་ཁོ་ནར་སངས་རྒྱས་དང་ 
སེམས་ཅན་གཉིས་ཀ་མེད་ཙ་ན༔ དཔལ་ཀུན་ཏུ་བཟང་པོས་དགེ་བ་སྐྲའི་རྩེ་མོ་ཙམ་ཞིག་མ་བྱས་ 
པ་ལ་སངས་རྒྱས༔ ཁམས་གསུམ་གྱི་སེམས་ཅན་ཐམས་ཅད་ཀྱིས་སྡིག་པ་སྐྲའི་རྩེ་མོ་ཙམ་ཞིག་མ་ 
བྱས་པ་ལ་འཁོར་བར་འཁྱམས་ཏེ དེ་ཅི་ཡི་ཕྱིར་དུ་དཔལ་ཀུན་ཏུ་བཟང་པོས་དགེ་བ་མ་བྱས་པ་ 
ལ་སངས་རྒྱས་པ་ནི༔ དང་པོ་སངས་རྒྱས་དང་སེམས་ཅན་གཉིས་ཀ་མེད་པ༔ གཞི་ཅིའི་ངོ་བོ་མ་ 
གྲུབ་པ་དེ་ལ་འདེགས་པའི་རླུང་གིས་རིག་པ་མཉམ་བྱེད་དུ་མ་བཏེགཿ༔ གཅོད་པའི་རླུང་གིས་ཡུལ་ 
སེམས་གཉིས་སུ་མ་བཅད༔ ལས་ཀྱི་རླུང་གིས་འཁོར་བར་མ་བདསཿ ཕྱི་ནང་དུ་འཛིན་པའི་བློ་མ་ 
སྐྱེས༔ ཕྱི་ཡི་ཡུལ་ལ་མ་ཆགས་ཆགས་པ་མ་སྐྱེས༔ ནང་གི་སེམས་ལ་འཛིན་པའི་བློ་མ་སྐྱེས གཉིས་ 
མེད་ལ་ཞེན་པ་མ་སྐྱེས་པས་རང་གི་རང་ངོ་ཤེས༔ སྤྲོས་པ་སེམས་སུ་ཆོདཿ༔ ཞེན་པ་ཆོས་ཉིད་དུ་ 
ཆོདཿ ཤེས་པ་ཅིག་ཆོད་དུ་གོ་བས་ཡེ་ཤེས་རང་ལ་ཤར་ནས་དགེ་བ་སྐྲའི་རྩེ་མོ་ཙམ་ཞིག་མ་བྱས་
པ་ལ་དཔལ་ཀུན་ཏུ་བཟང་པོར་སངས་རྒྱས་སོ༔ ཁམས་གསུམ་གྱི་སེམས་ཅན་གྱིས་སྡིག་པ་སྐྲའི་རྩེ་ 
མོ་ཙམ་ཞིག་མ་བྱས་པ་ལ་འཁོར་བར་འཁྱམས་པ་ནི རང་སེམས་དེ་ངོ་མ་ཤེས་པར་འདེགས་ 
པའི་རླུང་གིས་རིག་པ་མཉམ་བྱེད་དུ་བཏེག༔ གཅོད་པའི་རླུང་གིས་ཡུལ་སེམས་གཉིས་སུ་བཅདཿ༔
50

༄༅། །ཟབ་གཏེར་ཆོས་ཀྱི་མཛོད་ཁང༌།
ལས་ཀྱི་རླུང་གིས་ཡིད་འཁོར་བར་བདས༔ དབང་པོ་སྦོམ་པོ་བག་ཆགས་ལས་འཁྲུལཿ ཤེས་པ་ཕྲ་
བའི་ཕྲ་མོ་སྙེམས་བྱེད་ལས་འགྱུས་ཏེ༔གཅོད་པའི་ཡིད་ཀྱིས་ཡུལ་དུ་དབང་པོ་ལ་ཕར་བཅདཿ༔
ཤེས་པ་ཚུར་བཅད༴ ཡུལ་སེམས་གཉིས་སུ་བཟུང་བས་ཀུན་གཞི་ལ་བག་ཆགས་བསགས༔ རྣམ་ 
སྨིན་ཤ་ཁྲག་གི་ལུས་བླངས་ཏེ་ཁམས་གསུམ་དུ་འཁྲུལ་ལོ༔ དེ་ལ་འཁྲུལ་པ་ལྡོག་ལུགས་ནི༔ ཆོས་ 
ཉིད་ཀྱི་དོན་དེ་རང་ལ་ཡོད་ཀྱང་རང་ངོ་མ་ཤེས་པ་ཡིན༔ དཔེར་ན་མུན་པའི་སྨག་རུམ་ཞིག་ཏུ་ 
ཡོད་པའི་མི་དེས༔ གང་ཡང་མ་མཐོང་མ་ཤེས་པ་ལ༔ ཉི་མ་ཞིག་ལྷག་གིས་ཤར་བས་ཅི་འདུག་ 
ཐམས་ཅད་བཀྲ་ལམ་གྱིས་མཐོང་བ་དང་འདྲ་བར༔ རང་སེམས་ཉིད་འདི་རང་གསལ་དུ་འདུག་ 
ཙ་ན འཁྲུལ་པའི་མ་རིག་པ་གཏན་ནས་སངས་པ་དེ་ལ༔ རང་བཞིན་གནས་པའི་བར་དོར་རྟོགས་ 
པའི་ལྟ་བ་ནམ་མཁའ་ལ་ཉི་མ་ཤར་བ་འདྲ་སྟེ༔ གཟུང་འཛིན་འཕྲོ་བཅད་པས་གསལ་ལ་འགག་ 
པ་མེད་པའི་གདམས་ངག་ཟེར་ཏེ༔ ཁྲིད་དངོས་ནི་འཁོར་འདས་རང་གྲོལ་དང རྫོགས་ཆེན་ལྟ་ 
བ་གསང་ཐིག་ལྟར་ཉམས་སུ་བླང་བར་བྱའོ༔
ཡང་སློབ་དཔོན་ལ་ཇོ་མོས་ཞུས་པ༔ བསམ་གཏན་གྱི་བར་དོ་ལ་བསྒོམ་པ་ཏིང་ངེ་འཛིན་གྱི་ཐིལ་ 
གར་བཅད༔ སློབ་དཔོན་གྱིས་གསུངས་པ༔ བསམ་གཏན་གྱི་བར་དོ་ལ་བསྒོམ་པའི་ཏིང་ངེ་འཛིན་ 
གྱི་ཐིལ་ནི སྒེག་མོས་མེ་ལོང་ལ་བལྟ་བ་ལྟར ཏིང་ངེ་འཛིན་གྱིས་གསལ་གདབ་པ༔ གསལ་ལ་ 
ངོས་གཟུང་མེད་པར་རང་གཟུགས་སུ་ཤེས་པའི་གདམས་ངག་གཅེས དེ་ཡང་ལྟ་བ་རྟོགས་པའི་ 
ངང་ལས་སྒོ་ལྔའི་དབང་པོ་རང་ཡན་དུ་བཞག༔ ཕྱིའི་ཡུལ་དང་ནང་གི་སེམས་གཉིས་སུ་མེད་པར་ 
བཞག༔ ལུས་མི་བཅོས་མི་བསྡམ་པར་བཞག༔ གསལ་ལ་ཞེན་པ་མེད་པར་བཞག༔ ཆོས་ཉིད་རང་ 
གསལ་གྱི་དགོངས་པ་ལ་དེར་འཛིན་གྱི་རྟོག་པ་མེད་པར་གཞག་གོ༔ དེ་ལ་སྔར་ཞེན་བག་ཆགས་ 
ངན་པ་ཡིས༔ འདས་པའི་ཤེས་པ་རྗེས་མི་གཅོད༔ ད་ལྟར་གྱི་གློ་བུར་གྱི་འཁྲུལ་རྟོག་གི་ཁར་མི་ 
གཏང༔ མ་འོངས་པའི་མང་རྟོག་གི་མཐར་མ་ཤོར་བར་བྱ བསྒོམ་པ་ཡི་དགྲ་དྲུག་ཐབས་ཀྱིས་ 
འདུལ་བ་ནི༔ གསལ་བ་ལ་ཞེན་ན་རྟག་པའི་མཐལཿ སྟོང་པ་ལ་ཞེན་ན་ཆད་པའི་མཐའ༔ གསལ་ 
སྟོང་འཛིན་མེད་ངང་ལ་གནས་པ་གནད སངས་རྒྱས་གཞན་ནས་འཚོལ་ན་རེ་བའི་མཐའ༔ འཁོར་ 
བ་གཞན་དུ་སྤངས་ན་དོགས་པའི་མཐའ༔ འཁོར་འདས་མ་སྤངས་རང་གྲོལ་རང་དག་ཡིན༔ བྱིང་
51

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
བ་རྨུགས་པར་གྱུར་ན་མ་རིག་པ༔ རྒོད་པ་གསལ་བར་མ་ཤེས་རྣམ་རྟོག་གཡེང༔ བྱིང་བ་སྟོང་ཉིད་ 
མི་གཡོ་ཆོས་ཀྱི་དབྱིངས༔ རྒོད་པ་ཆོས་ཉིད་རང་གསལ་ལྷག་མཐོང་ངང༔ དེ་ལྟར་བསྒོམས་པས་ 
ཐམས་ཅད་ཆོས་ཉིད་དུ་འཆར་བསཿ དཔེར་ན་བུད་མེད་སྒེག་མོས་མེ་ལོང་དུ་ལྟ་བ་དེར་ཡང་ 
ཡང་བལྟ་ཞིང་རང་གི་བྱད་ལ་དྲི་མ་ཅི་འདུག་ལྟ དྲི་མ་འདུག་ན་ཕྱི་བ་དང་འདྲ་བ༔ བསམ་ 
གཏན་གྱི་བར་མ་དོར་བསྒོམ་པའི་ཏིང་ངེ་འཛིན་ལ༔ སྒེག་མོས་མེ་ལོང་ལ་ལྟ་བ་ལྟར༔ མི་གསལ་ 
ང་གསལ་གདབ༔ གསལ་བ་ལ་ངོས་བཟུང་མེད་པར་བསྒོམ་པ་ལ་གདམས་ངག་ཟེར་བ་ཡིན༔ 
རྒྱས་པར་བསྒོམ་པའི་ཁྲིད་དང༔ གསང་ཐིག་ལྟར་བྱ་གསུངསཿ
ཡང་ཇོ་མོས་ཞུས་པ༔ རྨི་ལམ་གྱི་བར་དོར་བག་ཆགས་ཀྱི་ས་འབྱོངས་པ་མོས་འདུན་པའི་མཚམས་ 
ཇི་ལྟར་སྦྱར༔ སློབ་དཔོན་གྱིས་གསུངས་པ༔ རྨི་ལམ་བར་དོ་འབྱོངས་པ་འདུན་པས་མཚམས་སྦྱར་ 
བ་ནི༔ དཔེར་ན་སྐྱེས་བུ་ར་རོ་བ་དང་འདྲ་སྟེ༔ དེ་ལ་ཡེ་ཤེས་སད་པའི་གདམས་ངག་ཅེས་བྱ་སྟེ 
དེ་ལ་དང་པོ་མ་གོམས་པའི་དུས་ན༔ བག་ཆགས་འདྲ་འདྲེས་དུས་ནཿ གཉིད་ཟ་ཟིའི་དུས་སུ་ 
གསལ་ལ་འཛིན་མེད་དུ་བསྒོམཿ རྨི་ལམ་བག་ཆགས་རྨང་ནས་སད་པའི་དུས་སུའང་གསལ་ལ་ 
འཛིན་མེད་དུ་བསྒོམ༔ དེ་ནས་རྣམ་རྟོག་དང་བག་ཆགས་ངན་པ་དེ་བགས་ཀྱིས་འགགས་ནས་རྨི་ 
ལམ་དུ་གསལ་ལ་འཛིན་མེད་དུ་འབྱུང༔ དེ་ནས་བག་ཆགས་མི་གནས་པ་ན་གཉིད་ལོག་པ་དང་མ་ 
ལོག་ཁྱད་མེད་དུ་བྱུང་ཙ་ན༔ ཡེ་ཤེས་དང་ཆོས་ཉིད་འདྲེས་པ་ཡིན༔ འཁོར་འདས་རང་སར་དག་ 
པ་ཡིན རྣལ་འབྱོར་པ་ཉལ་ཐུབ་སྟེ་རྨི་ལམ་གྱི་བར་དོ་འབྱོངས་པ་ཡིན༔ དེ་ལྟར་མ་བྱུང་ན་ནམ་ 
གྱི་ཆ་སྟོདཿ ཆ་སྨད་ཐམས་ཅད་དུ་གསལ་ལ་འཛིན་མེད་ཀྱི་འདུན་པས་བསླབ་བོ༔ དེ་ལ་རྨི་ལམ་ 
དུ་གསལ་ལ་འཛིན་མེད་དུ་ཤར་ཙ་ན༔ དཔེར་ན་སྐྱེས་བུ་ར་རོ་བའི་བཟི་བ་སངས་པ་དང་འདྲ་སྟེ 
འཁྲུལ་པ་ཡེ་ཤེས་སུ་བཟློག་པ་ཡིན་ནོ༔ དེ་ནི་འཁྲུལ་པའི་འཕྲང་གཅོད་པ་ཡེ་ཤེས་སུ་སད་པའི་ 
གདམས་ངག་ཅེས་བྱ༔ རྒྱས་པར་ཁྲིད་སྐབས་སུ་ཤེས་སོ༔ ཞེས་གསུངས༔ ཡང་ཞུས་པ༔ འཆི་ཁ་ 
བར་དོ་ཡེ་ཤེས་ངོས་གཟུང་བ་ཇི་ལྟར་ལགསཿ༔ སློབ་དཔོན་གྱིས་གསུངས་པཿ སྐྱེ་ཤིའི་བར་དོ་ལ་ཡེ་ 
ཤེས་ངོས་བཟུང་བ་ནི༔ མུན་ཁུང་དུ་སྒྲོན་མེ་བཏེག་པ་དང་འདྲ་སྟེ༔ དེས་ན་ཡེ་ཤེས་ངོས་གཟུང་
52

༄༅། །ཟབ་གཏེར་ཆོས་ཀྱི་མཛོད་ཁང་།
བའི་གདམས་ངག་གཅེས་སོ༔ རྟོགས་ལྡན་འཆི་ཁ་མར་ཤེས་པ་མི་གསལ་བ་གསལ་གདབ་པ་ནི༔ 
དེ་ལ་རྟོགས་ལྡན་རང་གིས་གསལ་གདབ་པ་དང རྐྱེན་གཞན་གྱིས་གསལ་གདབ་པའོ༔ 
དང་པོ་རང་གིས་རང་ལ་གསལ་གདབ་པ་ནི༔ བེམ་རིག་བྲལ་ནི་མ་བྲལཿ ན་ཚའི་རྐྱེན་གྱིས་ 
བསྒོམ་མ་གསལ་ན༔ ཤ་ས་ལ་ཐིམ་པའི་རྟགས་སུ་ལུས་མི་ཐེག ཁྲག་ཆུ་ལ་ཐིམ་པའི་རྟགས་སུ་ཁ་ 
སྣ་བསྐམ༔ ལྕེ་རིད་དེ་འགྲོ༔ དྲོད་མེ་ལ་ཐིམ་པའི་རྟགས་སུ་ལུས་ཀྱི་དྲོད་ཐམས་ཅད་འཆོར 
དབུགས་རླུང་ལ་ཐིམ་པའི་རྟགས་སུ་ཁ་སྣ་སྐམཿ༔ རྐང་ལག་གཡོབ༔ རི་ཆད་པས་ནོན་པ་སྙམ་བྱེད་ 
པའམ༔ བྱིང་བྱིང་ཐིབ་ཐིབ་འདུག་ན༔ ལུས་ཡར་བཏེག་ལ་རང་གི་ཤེས་པ་གསལ་གདབ༔ ལུས་ན་ 
ཚའི་དབང་དུ་མི་བཏང་ངོ༔ སེམས་བག་ཆགས་ཀྱི་ཁར་མི་བཏང༔ ཁ་ཆེམས་མི་ལ་མི་འཇོག 
བབ་ཆོལ་མི་སྨྲ་བར་ཆོས་ཉིད་ཀྱི་དོན་ཉམས་སུ་ལེན་པར་གསལ་གདབ་བོ༔ ཆོས་ཉིད་འོད་གསལ་ 
བདེ་བ་ཆེན་པོར་བསྒོམ༔ གསལ་ལ་འཛིན་མེད་བསྒོམ༔ དེར་འོད་གསལ་གྱི་དགོངས་པ་ལ་དེར་ 
འཛིན་གྱི་ཤེས་པ་མ་བསྐྱེད་པར་བསྒོམ༔ དེ་ལྟར་བསྒོམས་པས་བེམ་རིག་བྲལ་ཡང་ཆོས་ཉིད་རང་ 
བྱུང་དུ་འཆར་རོ༔ རྐྱེན་གྱིས་གསལ་གདབ་པ་ནི༔ མཆེད་པོའི་སློབ་དཔོན་དམ་ཚིག་གཙང་བ༔ ལྟ་ 
བའི་དོན་རྟོགས་པ༔ བསྒོམ་པ་ཉམས་དང་ལྡན་པ སྤྱོད་པ་ཐབས་ལ་མཁས་ཤིང་ཤེས་རབ་ཆེ་བ༔ 
བླ་མ་གོང་མ་རྣམས་ཀྱི་ཐུགས་ཟིན་པ༔ བྱིན་རླབས་དང་ལྡན་པ་གཅིག་གིས་གཏོར་མ་ཆ་གཅིག་ 
བཤམས་ལ༔ ཉམས་སྒྲིབ་ཐམས་ཅད་བཤགས་ཕྱིར་ན་རཀ་དོང་སྤྲུག་གམ ནོར་བུའི་བསྐང་ཆོག་ 
ལྟར་བྱ༔ ཤེས་པ་བྱིང་བ་ལ་སྙིང་ཁར་ཆུ་ལྕག་བརྒྱབ༔ སྙིང་གློ་བས་གཡོགས་པ་དེ་སལ་གྱིས་སངས་ 
པ་དང༔ ཤེས་པ་གསལ་བ་གཅིག་འོང་བསཿ ལུང་བྱུང་ན་འཆི་ཁ་བར་དོ༔ ཆོས་ཉིད་བར་དོ་ 
དཀྱུས་ལྟར་བཤད༔ དེ་ནས་ཁྱེད་ལ་སྟོང་འོད་གསལ་ཡོད་དམ༔ དེ་གསལ་གྱི་དགོངས་པ་དེར་ 
འཛིན་གྱི་ཤེས་པ་མེད་པ་དེ་ཡོད་དམ༔ ཞེན་མེད་འདུག་པ་ཡོད་དམ༔ ཆོས་ཉིད་འོད་གསལ་ 
བདེ་བ་ཆེན་པོའི་ངང་དུ་བློ་རྒྱང་གིས་བོར་ལ་ཞོག་ཅིག༔ ཅེས་བྱས་པས༔ སྔར་གྱི་ཆོས་ཉིད་ཀྱི་ 
རྒྱུན་མཐུད་དེ༔ ཡེ་གསལ་གྱི་སྟེང་དུ་ཡང་གསལ་མེ་ལོང་གཡའ་ཕྱེས་པའམ༔ དཔེར་ན་མུན་ཁང་ 
དུ་སྒྲོན་མེ་བཏེག་པ་ལྟར་བཀྲ་ལམ་གྱིས་འཆར་རོ༔ གསལ་གདབ་པའི་རྐྱེན་དེས་སྔར་སོར་ཆུད་ 
དེ་རིག་པ་ཟངས་ཐལ་སྐྱོན་མ་གོསཿ ཡེ་ཤེས་ཕྱོགས་མེད་འཛིན་རྟོག་དང་བྲལ་བ༔ བདག་ཏུ་མི་
53

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
རྟོག༔ གཞན་དུ་མི་རྟོག༔ མི་རྟོག་ཡེ་ཤེས་ཆོས་སྐུར་གསལ་བའོ༔ དེ་ནི་འཆི་ཁའི་བར་དོ་ཡེ་ཤེས་ 
ངོས་གཟུང་བའི་མན་ངགཿ༔ མུན་ཁང་དུ་སྒྲོན་མེ་བཏེག་པ་ལྟ་བུ་ཞེས་བྱའོ དེས་ལོག་འདྲེན་གྱི་ 
འཕྲང་ཆོད་པ་ཡིན་གསུངས་སོ༔ ཡང་སློབ་དཔོན་ལ་ཇོ་མོས་ཞུས་པ༔ སྲིད་པ་བར་མ་དོར་ལས་ཀྱི་ 
འཕྲོ་མཐུད་པའི་ཐབས་གསུང་དུ་གསོལ་ལོ༔ ཞེས་ཞུས་པས༔ སློབ་དཔོན་གྱིས་སྲིད་པ་བར་མ་དོ་ལ་ 
ཆུ་ཆད་ཝ་ལ་དྲངས་པ་དང་འདྲ་སྟེ༔ ཡེ་ཤེས་ཟབ་མོ་འཆད་པའི་གདམས་ངག་གཅེས༔ ཐོབ་པར་ 
བྱ་བ་འབྲས་བུའི་དུས་ཡིན་ཏེ དེ་ལ་རྣལ་འབྱོར་ལུས་ཀྱི་རྒྱ་དང་བྲལཿ ཁྱུང་སྒོ་ངའི་རྒྱ་དང་བྲལ༔ 
སྟག་ཕྲུག་མངལ་རྒྱ་དང་བྲལ་བ་ལྟར༔ དཔེར་ན་སྔར་འདྲིས་ཆེ་བའི་མི་དང་འཕྲད་པ་ལྟ་བུར་ཐེ་ 
ཚོམ་མེད༔ འཁྲུལ་པའི་ཤེས་པ་མེད་དེ་འོད་གསལ་ཆོས་ཉིད་དུ་འཆར་རོ༔ མངལ་གྱི་ཁ་འཆིང་ 
སྟེ་མངལ་སྒོ་མི་འགྲིམ༔ འཁོར་བའི་ཐོག་མཐའ་ཆོད་དེ་འཁོར་བར་མི་འཁྱམ༔ འགྲོ་དྲུག་གི་གཡང་ 
ས་དུས་གཅིག་ལ་ཆོད་དེ་འཁོར་བ་དྲུག་ཏུ་ལུས་མི་ལེན༔ རང་དོན་དུ་ཆོས་སྐུ་ཐོབ༔ གཞན་དོན་དུ་ 
ལོངས་སྐུ་དང་སྤྲུལ་སྐུས་སེམས་ཅན་གྱི་དོན་བྱེད༔ སྐུ་གསུམ་ཡེ་ཤེས་ལྔ་དང་ལྡན་པས་མ་འགགས་པ་ 
གསལ་བས་ཡེ་ཤེས་མེ་ལོང་ལྟ་བུའི་ཡེ་ཤེས༔ མར་འཁོར་བར་མཉམ་པ་ཉིད་ཀྱི་ཡེ་ཤེས༔ མི་དམིགས་ 
པར་གྲུབ་པ་སོ་སོར་རྟོགས་པའི་ཡེ་ཤེས༔ མ་བཙལ་བར་གྲུབ་པ་དེ་བྱ་བ་ནན་ཏན་གྱི་ཡེ་ཤེས༔ རང་ 
བཞིན་སྟོང་པ་ཆོས་ཀྱི་དབྱིངས་ཀྱི་ཡེ་ཤེས་དང་ལྡན་པས༔ སྐུ་གསུམ་ཡེ་ཤེས་ལྔ་ཡི་བདག་ཉིད་དེ་ 
ལ་སྐུ་གསུམ་ཡེ་ཤེས་ལྔ་ཞེས་ཟེར་རོ༔
དེ་ལ་སྲིད་པ་བར་མ་དོ་ལ་ལས་ཀྱི་འཕྲོ་མཐུད་པ་ཆུ་ཆད་ཝ་ལ་དྲངས་པ་འདྲ་སྟེ་ཡེ་ཤེས་ཟམ་ 
མ་ཆད་པའི་གདམས་ངག༔ འབྲས་བུ་ཐོབ་པའི་དུས་སུ་འདུས་བྱས་ཀྱི་འཕྲང་བཅད་པ་ཟེར་བ་ཡིན་ 
ནོ་གསུངས་སོ༔ ཡང་སློབ་དཔོན་པདྨས་གསུངས་པ༔ ཇོ་མོ་ཁམས་གསུམ་གྱི་སེམས་ཅན་ཐམས་ 
ཅད་ཀྱིས སྔ་མ་ཡང་བར་དོ་མ་ཆོད་པས་འཁོར་བར་འཁྱམས༔ ད་ལྟར་ཡང་བར་དོ་མ་ཆོད་ 
པས་འཁོར་བར་འཁྱམས་པ་ཡིན་པསཿ བར་དོ་རྣམ་པ་ལྔའི་གདམས་པ་འདི་ཉམས་སུ་ལོངས་ 
མཛོདཿ༔ ཉམས་ལེན་ཁྲིད་རྣམས་རྒྱུད་ལ་འཁེལ་བར་མཛོད༔ ཚེ་འདི་ལོང་མེད་བརྩོན་འགྲུས་ 
མྱུར་དུ་སྒྲིམས༔ འདི་འདིར་བདེན་པའི་ཆགས་པ་ཐམས་ཅད་ཕྲོལ་མཛོད༔ སྐྱེ་འཆི་འཁོར་བའི་ 
འབྱུང་འཇུག་རྒྱུན་མི་ཆད་པས་གདམས་ངག་ཟབ་མོ་འདི་དག་གིས་འཁོར་བ་རུ་ནས་ཟློག་མཛོདཿ
54

༄༅། །ཟབ་གཏེར་ཆོས་ཀྱི་མཛོད་ཁང་།
འདི་བས་ཕྱི་མ་རིང་བས་ཕྱི་མའི་དོན་དུ་བྱང་ཆུབ་སེམས་སྦྱོང་མཛོདཿ ཇོ་མོ་ཆོས་དང་སེམས་ 
གཉིས་མ་འཛོལ༔ ལྟ་བ་དང་སྤྱོད་པ་མ་འཛོལ༔ ཁ་བཤད་དང་ལག་ལེན་མ་འཛོལ༔ སྟོང་ཉིད་ 
དང་སྙིང་རྗེ་མ་འཛོལ༔ འདི་ཕྱི་གཉིས་ལ་བཞག་ལེན་མཛད་པ་གལ་ཆེའོ༔ ཞེས་གསུངས༔ ཞུས་ 
ལེན་དམར་ཁྲིད་ལས༔ བར་དོ་ལྔའི་དམར་ཁྲིད་ཀྱི་ཞུས་ལེན་གྱི་ལེའུ་སྟེ་བརྒྱད་པའོ༔ སཱ་མཱ་ཡཱཿ 
གྲགསཐ༔ འཕྱ།༄ཧོཿ གཀ 
རྒྱ་རྒྱ་རྒྱ
དེ་ཡང་བདག་མཚོ་རྒྱལ་གྱིས་མཎྜལ་ཕུལ་ནས་ཞུས་པ༔ སློབ་དཔོན་ཆེན་པོ་ལགསཿ འདི་ལྟར་ཡི་ 
དམ་དགོངས་པ་འདུས་པ་ལ་ཐེག་པ་རིམ་པ་དགུ་ཇི་ལྟར་རྫོགས༔ ཞེས་ཞུས་པསཿ སློབ་དཔོན་
གྱིས་གསུངས་པ༔ ཇོ་མོ་རང་གི་སེམས་ཉིད་རྒྱ་ཆད་ཕྱོགས་ལྷུང་མེད་པ་ལ་ཕྲ་རགས་རྡུལ་གྱི་སྤང་ 
བླང་མ་གྲུབ་སྟོང་པསཿ ཉན་ཐོས་ཀྱི་ལྟ་བ་རྫོགས༔ རྟེན་འབྲེལ་རྣམ་པའི་རིག་བྱེད་མེད་པས་རང་ 
རྒྱལ་གྱི་ཐེག་པ་རྫོགསཿ ལུས་སེམས་གཉིས་སུ་མེད་པའི་གཟུང་འཛིན་མེད་པས་སེམས་རྩལ་གྱི་ 
ལྟ་བ་རྫོགས༔ མཐའ་བཞི་དང་བྲལ་བས་བདེ་བ་གཉིས་མེད་དབུ་མའི་ཐེག་པ་རྫོགས༔ དག་པ་
གསུམ་དང་དབྱེར་མེད་པས་ཀྲི་ཡའི་ལྟ་བ་རྫོགསཿ ལྟ་སྤྱོད་ཡ་བྲལ་དུ་མ་གྱུར་པས་ཨུ་པ་ཡའི་ཐེག་
པ་རྫོགསཿ དམ་ཚིག་པ་དང་ཡེ་ཤེས་པ་གཉིས་སུ་མེད་པས་ཡོ་གའི་ཐེག་པ་རྫོགས༔ ཐབས་དང་ 
ཤེས་རབ་གཉིས་སུ་མེད་པས་མ་ཧཱ་ཡོ་གའི་ཐེག་པ་རྫོགས དབྱིངས་དང་ཡེ་ཤེས་གཉིས་སུ་མེད་ 
པས་ཨ་ནུ་ཡོ་གའི་ཐེག་པ་རྫོགསཿ ཐམས་ཅད་མ་འགགས་རོལ་པའི་རྒྱནཿ ཨ་ཏི་ཡོ་གའི་ཐེག་པ་ 
རྫོགས༔ ཇོ་མོ་མཚོ་རྒྱལ་མདོར་ན་རྫོགས་ཆེན་འཁོར་འདས་རང་གྲོལ་ལ༔ ཐེག་པ་རིམ་དགུ་ 
རྣམས་གང་གི་འང་དངོས་གཞི་ལ༔ གང་གི་འང་ཕྱོགས་འཛིན་མ་སྤངས་པས༔ ཇི་ལྟར་བྱས་ཀྱང་ 
ཕྱོགས་འཛིན་སྤངས་པ་དང་མ་སྤངས་ཀྱང་མེད་དེ༔ ཡེ་གྲོལ་ཆེན་པོའི་ལྟ་བའོ༔ ཐེག་པ་རིམ་པ་ 
དགུ་གང་གི་འང་དངོས་གཞི་ྋ༔ ཕྱོགས་འཛིན་མ་སྤངས་པས༔ ཇི་ལྟར་བྱས་ཀྱང་ཕྱོགས་འཛིན་ 
མ་སྤངས་རང་སར་གྲོལ་བའོ༔ དེ་ལ་ཡེ་གྲོལ་ཆེན་པོའི་བསྒོམ་པ་ཟེར་རོ༔ ཐེག་པ་དགུ་གང་གི་ 
འང་དངོས་གཞི་ལ༔ ཕྱོགས་འཛིན་མ་སྤངས་པས༔ ཇི་ལྟར་བྱས་ཀྱང་ཕྱོགས་འཛིན་མེད་པར་ཡེ་ 
གྲོལ་བསཿ ཡེ་གྲོལ་ཆེན་པོའི་སྤྱོད་པའོ ཐེག་པ་དགུ་གང་གི་འང་དངོས་གཞི་ལ༔ ཕྱོགས་འཛིན་ 
མ་སྤངས་པའི་འབྲས་བུ་ཇི་ལྟར་བྱས་ཀྱང་ཕྱོགས་འཛིན་མ་སྤངས་རང་སར་གྲོལ་པས་ཡེ་གྲོལ་ཆེན་
55

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
པོའི་འབྲས་བུའོ༔ ཇོ་མོ་དེ་ལྟར་ལྟ་སྒོམ་སྤྱོད་པ་འབྲས་བུ་བཞི་ཡི་དོན་ལ་བསྒོམས་ཀྱང་སྐྱོན་མེད་ 
མ་འགགས་ཐབས་ཀྱི་རོལ་པ་ཡིན མ་བསྒོམས་ཀྱང་སྐྱོན་མེད་མཚན་མ་རང་གྲོལ་གྱི་མཚན་ཉིད་
ཡིན༔ བསྒོམ་མ་བསྒོམས་མེད་པར་མཉམ་པ་རིས་མེད་ངང་དུ་ལྷོད་དེ་ཤིག་གེར་བཞག༔ བསྒོམས་ 
ཀྱང་ཉམས་མྱོང་མི་སྐྱེ་ལ༔ མ་བསྒོམས་ཀྱང་སྐྱོན་མེད་མཚན་མ་རང་གྲོལ་ ཡེ་ཤེས་མི་འགག གྱི་ 
མཚན་ཉིད་ཡིན༔ སྐྱེ་འགག་གཉིས་མེད་ཀྱི་དགོངས་པ་ཡིན ཅེས་གསུངས ཐེག་པ་རིམ་པ་ 
དགུའི་ཞུས་ལེན་གྱི་ལེའུ་སྟེ་དགུའོ༔ @༔ སཱ་མཱ་ཡཱ༔ རྒྱ་རྒྱ་རྒྱ༔ སྠི༔
གླུ་ཧྱ༔ ཡང་མཚོ་རྒྱལ་གྱིས་ཞུས་པ༔ སློབ་དཔོན་ཆེན་པོ་ལགསཿ ལམ་ལྔ་ཅིག་ཆར་དུ་རྫོགས་པའི་ 
གདམས་པ་ཞིག་ཐུགས་ལ་གདག་ནས་གནང་བར་ཞུ༔ ཞེས་ཞུས་པས༔ སློབ་དཔོན་གྱིས་གསུངས་ 
པ ཇོ་མོ་མཚོ་རྒྱལ་ཆོས་ཉིད་མཉམ་པ་ཉིད་ཀྱི་དོན་བསྒོམ་པ་ལ མཐའ་ཡས་པའི་སེམས་ཅན་ 
ཐམས་ཅད་འཁོར་བའི་བཙོན་ སྡུག་བསྔལ་གྱི་ཆུ་བོ༔ མ་རིག་པའི་རྒྱ་མཚོ་ལས་བསྒྲལ་ལ༔ ཕུང་ 
པོ་ལྷག་མ་མེད་པར་སངས་རྒྱ་བར་བྱའོ་སྙམ་པ་ནི༔ ཚོགས་ལམ་རྫོགས་པ་ཡིན་ནོ ལུས་མི་སྐྱོདཿ 
ངག་མི་སྨྱ སེམས་འཁྲུལ་པའི་ཡུལ་ལ་མི་འཇུག་པར༔ ལུས་སེམས་ཀློད་ཀྱིས་ཀློད་ལ་ཅི་ཡང་མི་ 
རྟོག་པར་བཞག་པས༔ བདེ་གསལ་ཉམས་སྐྱེས་པ་ནི་སྦྱོར་ལམ་རྫོགས་པ་ཡིན༔ དེ་ཡི་དོན་དེ་ཁ་ 
ནང་དུ་བཟློག་ནས་བལྟས་ཏེ སེམས་དང་པོ་གང་ནས་བྱུང༔ ད་ལྟ་གང་དུ་འདུག༔ ཐ་མར་གང་ 
དུ་འགྲོ་བལྟས་པསཿ དང་པོ་གང་ནས་བྱུང་བའི་བྱུང་ས་མ་རྙེད༔ འདི་ནས་བྱུང་བ་མེད་དེ་རང་ 
བྱུང་དུ་འདུག༔ བར་དུ་འདི་ན་གནས་བྱ་བ་མ་མཐོང་སྟེ༔ གཟུགས་དང་ཁ་དོག་གང་དུའང་མ་ 
གྲུབ༔ ཐ་མ་འདིར་འགྲོ་བྱ་བའི་འགྲོ་ས་མི་རྙེད་དོ༔ རྒྱུན་ཆད་མེད་པར་འགྲོ འོ་ན་མེད་དམ་ 
བྱས་པས༔ མེད་པ་མ་ཡིན་རིག་ཅིང་གསལ་བའི་དྲན་པ་ཞིག་འདུག་པསཿ དེ་མཐོང་བ་ནི སེམས་ 
ཀྱི་ངོ་བོ་མཐོང་བ་ཡིན་པས་མཐོང་ལམ་རྫོགས་པ་ཡིན་ནོ༔ དེ་ནས་བསྒོམ་པར་བྱ་བ་ནི༔ སེམས་ 
དུས་གསུམ་དུ་མཉམ་པར་སྟོང་ཞིང་སྟོང་པ་ཉིད་ལ་སྟོང་པ་ཉིད་མ་རྟོགས་ཏེ བསམ་པར་བྱ་བ་
དང༔ མི་བསམ་པར་བྱ་བ་དང༔ བསམ་གྱིས་མི་ཁྱབ་པའི་ཡེ་ཤེས་བསམ་དུ་མེད་པའི་བསྒོམ་པ་ 
དེ ཉིན་མཚན་དུས་གསུམ་དུ་བརྩོན་འགྲུས་རིམ་པར་བསྒོམས་པསཿ རྣམ་པར་རྟོག་པ་མི་རྒོད༔ 
རྗེས་སུ་མི་འབྲང་བར་བཞག་པསཿ ཇེ་ཕྲ་ཇེ་དག་ལ་རྣམ་པར་མི་རྟོག་པའི་དབྱིངས་སུ་ཡལ༔ རྣམ་
56

༄༅། །ཟབ་གཏེར་ཆོས་ཀྱི་མཛོད་ཁང་།
པར་མི་རྟོག་པ་ས་ལེར་མཐོང༔ ས་ལེ་བ་ལ་རྟོག་པ་མེད༔ རང་བྱུང་གི་ཡེ་ཤེས་འཆར་བ་དེ་ནི་ 
བསྒོམ་ལམ་རྫོགས་པ་ཡིན་ནོ༔ དེ་ནས་ཆོས་རྣམ་པར་མི་རྟོག་པའི་ཡེ་ཤེས་དེ་ལ ཤེས་བྱ་གསལ་ 
ལ་འགག་མེད་ལོངས་སྐུར་འཆརཿ སྤྲུལ་སྐུ་ཡེ་ཤེས་ཀྱི་རྩལ་མ་འགགས་པར་ཅིར་ཡང་འཆར་བས༔ 
རིག་པ་སེམས་ཀྱི་རྩལ་འབྱོངས་ནས༔ ཏིང་ངེ་འཛིན་གྱི་རྩལ་ཅིར་ཡང་འཆར་བ་ནི༔ མཐར་ཕྱིན་ 
པའི་རྫོགས་ལམ་རྫོགས་པ་ཡིན་ནོ༔ ཇོ་མོ༔ ཏིང་ངེ་འཛིན་གཅིག་ལ་ལམ་ལྔ་ཅིག་ཆར་དུ་རྫོགསཿ 
ས་བཅུའི་རྩེ་མོར་ཕྱིན༔ སྒྲིབ་གཉིས་ཤུགས་ཀྱིས་དག༔ ཚོགས་གཉིས་འབྲས་བུར་སྨིནཿ༔ ཚེ་གཅིག་ 
ལ་སངས་རྒྱུ་བའི་གདམས་པ་ཟབ་མོ་ཡིན་ནོ་གསུངསཿ
ཡང་བདག་མཚོ་རྒྱལ་གྱིས་ཞུས་པ༔ སློབ་དཔོན་ཆེན་པོ་ལགསཿ༔ ཕ་རོལ་ཏུ་ཕྱིན་བཅུ་དང་མཐུན་ 
པའི༔ མན་ངག་བསྒོམ་ཐབས་ཤིག་ཞུ༔ ཞེས་ཞུས་པས༔ སློབ་དཔོན་གྱིས་གསུངས་པ༔ ཆོས་ཐམས་ 
ཅད་སྟོང་པ་ཉིད་ཀྱི་དོན་ལ་ཆགས་པ་ཞེན་པ་མེད་པས་འཛིན་པ་རྡུལ་ཙམ་ཡང་མེད་པར་ཞོག་
ཅིག༔ དེས་སྦྱིན་པའི་ཕ་རོལ་ཏུ་ཕྱིན་པ་ཡིན༔ ཆོས་ཐམས་ཅད་སྟོང་པའི་ངོ་བོ་མཉམ་པ་ཉིད་ཀྱི་ 
དོན་ལ་མ་བཅོས་པར་མཉམ་པ་ཉིད་དུ་ཞོག༔ དེ་ཉེས་པའི་དྲི་མ་དང་བྲལ་བས་ཚུལ་ཁྲིམས་ཀྱི་ 
ཕ་རོལ་ཏུ་ཕྱིན་པ་རྫོགས་པ་ཡིན་ནོ༔ ཆོས་དབྱིངས་མཚན་མའི་སྤྲོས་པ་དང་བྲལ་བ་ལ༔ རྣམ་རྟོག་ 
དང་ཉོན་མོངས་པ་ཐམས་ཅད་ལ་བཟོད་ཐུབ་པ་བསྒོམ་པ་ནི་བཟོད་པའི་ཕ་རོལ་ཏུ་ཕྱིན་པ་རྫོགས་ 
པ་ཡིན་ནོ༔ སེམས་ཀྱི་དེ་ཁོ་ན་ཉིད་རྩོལ་བ་མེད་པའི་དོན་ལ་མ་ཡེངས་པར་བརྩོན་འགྲུས་ཀྱིས་
བསྒོམ་པ་ནི་བརྩོན་འགྲུས་ཀྱི་ཕ་རོལ་ཏུ་ཕྱིན་པ་ཡིན༔ ཆོས་ཉིད་ཀྱི་དོན་ལ་མཉམ་པ་ཉིད་དུ་གང་ 
ཡང་མ་གཡོས་པར་ཞོག་ཅིག དེ་བསམ་གཏན་གྱི་ཕ་རོལ་ཏུ་ཕྱིན་པ་ཡིན༔ དམིགས་སུ་མེད་པའི་ 
དོན་ལ་སྤྲོས་མེད་ཀྱི་ཤེས་པ་གསལ་བར་ཞོགཿག༔ ཤེས་རབ་ཀྱི་ཕ་རོལ་ཏུ་ཕྱིན་པ་རྫོགས་པ་ཡིན༔ བྱིང་ 
རྒོད་གང་ཡང་མ་བཅོས་མི་བསྒྱུར་རང་དག་རང་བྱུང་རང་ཞི་རང་གྲོལ་དུ་ཞོགཿ ཐབས་ཀྱི་ཕ་རོལ་ 
ཏུ་ཕྱིན་པ་རྫོགས་པ་ཡིན༔ གང་ལའང་རེ་དོགས་བླང་དོར་དགག་སྒྲུབ་མེད་པར་ཞོག༔ སྨོན་ལམ་ 
གྱི་ཕ་རོལ་ཏུ་ཕྱིན་པ་ཡིན༔ སྟོང་པ་རང་བཞིན་ཡེ་ནས་ལྷུན་གྱིས་གྲུབ་པས་མ་བཅོས་པར་ཞོགཿ 
སྟོབས་ཀྱི་ཕ་རོལ་ཏུ་ཕྱིན་པ་རྫོགས་པ་ཡིན་ནོ༔ སེམས་ཉིད་ཡེ་ནས་གསལ་བ་ལ་རིག་པ་ཡེ་ཤེས་ 
ཀྱི་གསལ་ཐོབ་ལ་ཞོག ཡེ་ཤེས་ཀྱི་ཕ་རོལ་ཏུ་ཕྱིན་པ་རྫོགས༔ སྟོང་པས་རྟག་པའི་མཐར་མ་ཤོར༔
57

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
གསལ་བས་ཆད་པའི་མཐར་མ་ཤོར༔བདེ་བས་བཏང་སྙོམས་ཀྱི་མཐར་མ་ཤོགཿ མི་རྟོག་པས་ 
འཁོར་བའི་མཐར་མ་ཤོར༔ སྙིང་རྗེས་མྱ་ངན་ལས་འདས་པའི་མཐར་མ་ཤོར མཐའ་ཐམས་ཅད་ 
དང་བྲལ་བའི་ངང་ལ་ཞོག༔ དེས་ཕ་རོལ་ཏུ་ཕྱིན་པ་བཅུ་དུས་གཅིག་ལ་རྫོགས་པ་ཡིན་ནོ༔ ཇོ་མོ་ 
དུས་ཐམས་ཅད་དུ་ལུས་ངག་ནི་དགེ་བའི་ལས་མི་ཉམས་པར་ཞོག༔ དེས་བསོད་ནམས་ཀྱི་ཚོགས་
རྫོགས་པ་ཡིན༔ དོན་དམ་པ་ཇི་བཞིན་པའི་ཆོས་ཉིད་ལ་རང་རིག་པ་ཡེ་ཤེས་དང་མ་བྲལ་བར་ 
ཞོགཿག དེས་ཡེ་ཤེས་ཀྱི་ཚོགས་རྫོགས་པ་ཡིན་ནོ༔ ཆོས་སྐུ་སྐྱེ་མེད་སྟོང་པ༔ ལོངས་སྐུ་གསལ་ལ་མ་ 
འགགས༔ སྤྲུལ་སྐུ་སྣ་ཚོགས་རང་ཤར་དུ་ཞོགཿ༔ སྐུ་གསུམ་འབྲས་བུ་རང་ལ་རྫོགས་པ་ཡིན་ནོ༔ 
ཞེས་གསུངས༔ ཕ་རོལ་ཏུ་ཕྱིན་པ་བཅུ་ལམ་ལྔ་ཅིག་ཆར་དུ་རྫོགས་པའི་ཞུས་ལེན་གྱི་ལེའུ་སྟེ་བཅུ་ 
པའོ༔ ཨཻ༔ གཏེར་རྒྱ༔ སྦས་རྒྱ༔ གཏད་རྒྱ ཟབ་རྒྱ སཱ་མཱ་ཡཱ རྒྱ་རྒྱ་རྒྱ༔
ཨོཾ ཐགགཊག། སློབ་དཔོན་པདྨ་འབྱུང་གནས་ལ༔ མཁའ་འགྲོ་ཡེ་ཤེས་མཚོ་རྒྱལ་ 
གྱིས་ཞུས་པ༔ ཨོཾ་ཨཱ་ཧཱུྃབཛྲ་གུ་རུ་པདྨ་སིདྡྷི་ཧྰུྃ༔ སློབ་དཔོན་ཆེན་པོ་ལགསཿ ཐེག་པ་ཐམས་ཅད་ 
ཀྱི་ཕྱི་ཕུདཿ༔ བླ་མེད་ཐོད་རྒལ་གྱི་ཐེག་པ་ལྟ་བ་གསང་ཐིག་གི་དོན་འདུས་པ༔ ལྟ་བསྒོམ་སྤྱོད་པ་ 
འབྲས་བུའི་དོན་འདུས་ལ༔ གོ་བདེ་བ ཚིག་ཉུང་ལ་ཁྱེར་བདེ་བ་གཅིག་ཐུགས་ལ་གདག་པར་ཞུ 
ཞེས་ཞུས་པས༔ སློབ་དཔོན་པདྨས་བཀའ་བསྩལ་པ༔ མཚོ་རྒྱལ་རིག་སྟོང་མཐའ་བྲལ་ནམ་མཁའ་ 
ཀློང་ཡངས་ལྟ་བ་ཡིན༔ ཆོས་ཉིད་གཏིང་གྲོལ་རྒྱ་མཚོ་ཀློང་ཡངས་བསྒོམ་པ་ཡིན༔ མཐའ་སྟོང་ 
ཆགས་མེད་གླང་ཆེན་སྨྱོན་པ་སྤྱོད་པ་ཡིནཿ སྐུ་གསུམ་ལྷུན་གྲུབ་རི་རབ་ལྷུན་པོ་འབྲས་བུ་ཡིན༔ མུ་ 
མཐའ་ཡོངས་གྲོལ་ལྟ་བའི་རྒྱལ་པོ་ཡིན༔ ཐུག་མེད་གཏིང་ཡངས་བསྒོམ་པའི་རྒྱལ་པོ་ཡིན༔ མཐའ་ 
མེད་ཕྱོགས་བྲལ་སྤྱོད་པའི་རྒྱལ་པོ་ཡིན༔ ཡེངས་མེད་རང་གནས་འབྲས་བུའི་རྒྱལ་པོ་ཡིན༔ དེ་ལ་ 
གདམས་ངག་གིས་ངོ་སྤྲོད་ནི༔ ཆོས་ཉིད་བྱང་ཆུབ་སེམས་ལ་ཅིར་ཡང་གྲུབ་པ་མེད་པས༔ མུ་ 
མཐའ་དང་དབུས་མེད་དེ༔ དཔེར་ན་ནམ་མཁའ་ལ་མཐའ་དབུས་མེད༔ ཕྱོགས་ལྷུང་མེད༔ 
དངོས་པོ་ཡང་མེད་དེ༔ རང་སེམས་ཀྱང་རིག་པས་སྟོང་པ༔ ཆོས་ཉིད་ལ་ཅིར་ཡང་གྲུབ་པ་མེད་ 
པའི་ངོ་བོ༔ སྟོང་ཉིད་སེམས་ཀྱི་ངོ་བོ་ཅིར་ཡང་གྲུབ་པ་མེད༔ དེ་ནི་ལྟ་བའི་ངོ་སྤྱོད་དོ༔ གཉིས་པ་ 
བསྒོམ་པའི་ངོ་སྤྲོད་ནི༔ ཆོས་ཉིད་བྱང་ཆུབ་སེམས་ཀྱི་གཞི་གང་ཡང་མེད་ཅིང༔ བསྒོམ་པར་བྱ་
58

༄༅། །ཟབ་གཏེར་ཆོས་ཀྱི་མཛོད་ཁང་།
བའི་གཞི་རྩ་དང་ཁ་གཏིང་མེད༔ དཔག་མེད་གཞལ་ལས་འདས་པས་རང་བྱུང་དུ་གྲོལ༔ དམིགས་ 
གཏད་ལས་གྲོལ་བས༔ རྒྱ་མཚོའི་གཏིང་ལ་ཐུག་པ་མེད་ཅིང༔ ཡིད་གཡོ་འགུལ་ལས་འདས་པ 
སྤྱོད་དུ་མེད་པ་དང་འདྲ་བས༔ དེ་ནི་བསྒོམ་པར་བྱ་བའི་ངོ་སྤྲོད་ཡིན་ནོ༔ སྤྱོད་པའི་ངོ་སྤྲོད་ནི༔ 
ཆོས་ཉིད་བྱང་ཆུབ་སེམས་མ་བརྩལ་བཞག་པ་ལས༔ ཉོན་མོངས་པ་རྣམ་རྟོག་གིས་ཀྱང་བརྫི་མི་ 
ནུས་པས༔ གླང་ཆེན་སྨྱོན་པ་ལ་གང་གིས་ཀྱང་བརྫི་མི་ནུས༔ སྤྱད་བྱ་སྤྱོད་བྱེད་དང་བྲལ་བ་གང་ 
གིས་ཀྱང་འབད་རྩོལ་གྱི་མཐའ་དང་བྲལ་བ་ཡིན་ནོ༔ འབྲས་བུའི་ངོ་སྤྲོད་ནི༔ ཆོས་ཉིད་བྱང་ཆུབ་ 
སེམས་མ་བཙལ་བཞག་པ་ལས༔ ཆོས་ཉིད་བྱང་ཆུབ་སེམས་ལ་ཡེ་ནས་ཆོས་སྐུ་སྤྲུལ་སྐུ་རྫོགས་ 
པས༔ གཞན་ནས་ཐོབ་རྒྱུ་མེད་དེ༔ མ་བཙལ་བ་ཆོས་སྐུ༔ མ་བསྒྲུབས་པ་ལོངས་སྐུ༔ མ་གྲུབ་པ་སྤྲུལ་ 
སྐུ་ཡིན་ནོ༔ རི་བོ་མཆོག་རབ་མི་འགྱུར་བ་ལྟར༔ གཞི་རང་ལ་གནས་པས་གཞན་ནས་བཙལ་དུ་ 
མེད་དེ མི་འགྱུར་ལྷུན་གྱིས་གྲུབ་པར་གནས་པ་ཡིན་ནོ༔ ཞེས་གསུངས་སོ
ཡང་སློབ་དཔོན་ཆེན་པོས་གསུངས་པ༔ ཡོངས་རྫོགས་ཐོད་རྒལ་གྱི་ཐེག་པ་དང༔ དགོས་ལྟ་བའི་ 
འགག་དོན་ཧྲིལ་གྱིས་དྲིལ་བས༔ དངོས་གཞི་མེད་པས་སེམས་མེད༔ སྐྱེ་བ་མེད་པས་རིག་པ་མེདཿ༔ 
ཐ་སྙད་མེད་པས་ཆོས་མེད་དོ༔ དྲན་སེམས་མེད་པས་འཁྲུལ་པ་མེད༔ རིག་པ་མེད་པས་འཁྲུལ་རྒྱུ་ 
མེད༔ ཐེག་དགུ་བློ་ཡི་ཆོས་ཡིན་པསཿ ཆོས་མེད་མུ་མཐའ་གྲོལ༔ སྐྱེ་མེད་ཀ་ནས་དག༔ དངོས་ 
མེད་ཅིར་ཡང་མེད༔ མཚམས་མེད་མུ་མཐའ་མེད དགེ་དང་མི་དགེ་བ་མེདཿ སྙིང་པོ་ཀ་དག་ 
ཀློང་ནས༔ དགེ་བ་བྱས༔ སྡིག་པ་མ་བྱས་པས་དགེ་སྡིག་གཉིས་གྲོལ་བས མཐོ་རིས་ངན་སོང་སྐྱེ་ 
རྒྱུ་ལྟུང་རྒྱུ་མེད༔ ཕྱི་ནང་ཡུལ་ལ་གཟུང་རྒྱུ་འཛིན་རྒྱུ་མེད༔ དགག་སྒྲུབ་སྤང་བླང་དབྱེ་བསལ་ 
མེད༔ དགྲ་གཉེན་ཆགས་སྡང་འཛིན་པ་མེད༔ བདག་གཞན་གཉིས་སུ་འཛིན་མཁན་མེད༴ དཔེ་ 
དང་དོན་དུ་མཚོན་པ་མེད ཆོས་དང་ཚིག་ཏུ་བརྗོད་མཁན་མེད༔ ཐེག་པ་རིམ་དགུ་བཤད་ 
མཁན་མེད༔ རྒྱུ་འབྲས་གཉིས་སུ་རྟོག་མཁན་མེད༔ མེད་ཅེས་བྱ་བ་ཆད་པའི་ཚིག༔ མེད་པ་རང་ 
དུ་འདོགས་མཁན་མེད༔ སྙིང་པོའི་ཀློང་ནས་གང་ཡང་མེདཿ ཀྱཻ་མ་ཇོ་མོ་མཚོ་རྒྱལ་མ༔ ཚིག་ལ་ 
མ་ཞེན་ཆོས་དང་སེམས་སུ་བསྲེས༔ ཡེ་མེད་ཆེན་པོའི་སྟོང་གསལ་ཀློང་དུ་ཉོལ༔ བྱར་མེད་རྣལ་མ་ 
སྙིང་པོའི་དོན་ལ་ལྟོས༔ མེད་པ་དངོས་པོར་བསྐྱེད་དེ་གསལ་ཅིང་རིག༔ དེ་ཉིད་ཁོ་ན་དངོས་མེད་
59

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
སྙིང་པོ་ཡིན༔ དེ་དོན་རྟོགས་ན་བསྒོམ་ཞིང་བསྒྲུབ་རྒྱུ་མེད༔ དོན་དམ་རྟོགས་ན་ཐོད་རྒལ་ལྟ་བའི་ 
ཡང་རྩེ་ཡིན༔ བཤད་པའི་ཁ་ན་མེད་པས་ཉམས་སུ་ལོན་པར་མཛོདཿ ཅེས་གསུངས་སོ༔ ཨ་ཏི་ 
གསང་ཐིག་ཐོད་རྒལ་གྱི་ཞུས་ལེན་གྱི་ལེའུ་སྟེ་བཅུ་གཅིག་པའོ༔ སཱ་མཱ་ཡཱ རྒྱ་རྒྱ་རྒྱ ནྲྀ༔ གླུ་ཧྱ
/ཨཱཿ བྷ་ཕྱ གརྐཤྲ ཨོཾ ཋཐཏཞྲི ཡང་མཚོ་རྒྱལ་གྱིས་མཎྜལ་ཕུལ་ 
ནས་ཞུས་པ༔ མ་ཧཱ་གུ་རུ་ལགས༔ ཐེག་པ་གང་དང་ཡང་མི་འགལ་ཞིང་འདུས་པའི་ཆོས་ཉམས་སུ་ 
བླང་བདེ་བ་ཞིག་གནང་བར་ཞུ༔ ཞེས་ཞུས་པས༔ སློབ་དཔོན་གྱིས་གསུངས་པཿ ཨེ་མ་ཇོ་མོ་མཚོ་ 
རྒྱལ་ལ༔ མི་ལུས་གཙང་མ་དལ་བརྒྱད་འབྱོར་བཅུ་ཚང་བ་འདི་འདྲ་ཐོབ་པ་ཤིན་ཏུ་དཀའ་བ
འདི་ཆུད་མི་འཛད་པར་འཁོར་བ་ལས་སྒྲོལ་བའི་ཐབས་ལ་འབུངས༔ འཇིག་རྟེན་ཆོས་བརྒྱད་ཇི་ 
ལྟར་མཁས་ཀྱང་བྱང་སེམས་མེད་ན་འཇིག་རྟེན་གྱི་ཆོས་སུ་འགྲོ་བས་སྡིག་པ་འོང་བས་བྱང་སེམས་ 
སྦྱོངས༔ སྒྱུ་མའི་ལུས་འདི་གཅེས་སྤྲས་ཀྱིས་ཕངས་པར་བྱས་ཀྱང་ནམ་འཆི་ཆ་མེད་སྐྲ་དཀར་བ་ 
དང༔ གཉེར་ལ་གཏང་བ་ལ་སོགས་པ་འཆི་བའི་བྱ་བཏང་བ་ཡིན་པསཿ༔ སྐྱོ་བ་བསྐྱེད་ལ་བརྩོན་ 
འགྲུས་ཀྱིས་ཆོས་ཡང་དག་པ་ཆོས་ཉིད་ཀྱི་དོན་ལ་སྦྱོང་བ་གལ་ཆེ༔ ཐར་པའི་ལམ་སྣ་ཟིན་པའི་རྒྱུ་ 
ངོ་ཚ་དང་ཁྲེལ་འཛེམ་སྔོན་དུ་སོང་བས༔ སྡོམ་ཁྲིམས་དང་དམ་ཚིག་མ་ཉམས་པ་གལ་ཆེ༔ ཟས་ 
ནོར་ལ་སོགས་པའི་ནོར་རྫས་ལ་ཆོག་ཤེས་མེད་ན༔ དགྲ་རྫས འདྲེ་རྫས༔ ཁས་ལེན་དུ་འགྲོ་ནས་ 
ཆུད་ཟོས་པས༔ དེ་ལྟར་མ་སོང་ཆོས་ཕྱོགས་སུ་བཏང་བ་གལ་ཆེ༔ དད་གུས་མེད་ན་གདམས་ངག་ 
གི་བཅུད་མི་ཐེབ་པས་དད་གུས་བརྩོན་འགྲུས་ཡིད་ཆེས་དང་ལྡན་པས་བླ་མ་གོང་མ་རྣམས་ལ་མཆོད་
ཅིང་བཀུར་བསྟི་བྱ་བ་གལ་ཆེ༔ སངས་རྒྱས་ཀྱི་ཡེ་ཤེས་རང་གི་རྒྱུད་ལ་སྟོན་པར་བྱེད་པ་བླ་མ་ཡིན་ 
པས༔ བླ་མ་སྙན་བརྒྱུད་ཅན་ལ་གདམས་ངག་ཞུས་ནས་མོས་གུས་ཀྱིས་ཉམས་སུ་ལེན་པ་གལ་ཆེ
ལུས་ངག་ཡིད་གསུམ་ཐ་མལ་དུ་སྡོད་ན་བྱིན་རླབས་མི་འབྱུང་བས༔ ལུས་ལྷ ངག་སྔགསཿ༔ ཡིད་ 
སེམས་ཉིད་རྟོགས་པས༔ ལུས་ངག་ཡིད་གསུམ་གཏོད་ལ་མནན་པ་གལ་ཆེ སྤྱོད་པ་ཐ་མལ་པའི་ 
རྗེས་ཕྱིར་འབྲངས་ན༔ ལུས་ངག་ཡིད་གསུམ་འཇིག་རྟེན་གྱི་སྣང་བ་ལ་ཡན་པར་འཚོར་ངེས་པསཿ
གྲོགས་ངན་པ་ཐབས་ཀྱིས་སྤངས་ཤིང་རི་ཁྲོད་དགོན་པ་བརྟེན་པ་གལ་ཆེ༔ ཕ་མ་སྐུ་མཆེད་སྲས་ 
དང་སྲས་མོ་མཛའ་བཤེས་ཐམས་ཅད་ཤུལ་ཀའི་མགྲོན་པོ་དང་འདྲ༔ ལྷན་ཅིག་མི་གནས་ཏེ ཆགས་
60

༄༅། །ཟབ་གཏེར་ཆོས་ཀྱི་མཛོད་ཁང་།
ན་ནི་འཁོར་བར་འཁྲིད་ངེས་པས་དེ་ལ་ཆགས་ཞེན་སྤངས་ཤིང་འཁོར་བའི་རྩ་བ་བུད་མེད་དང་མི་ 
འགྲོག་པ་གལ་ཆེ༔ འཇིག་རྟེན་འདི་ཡི་རྙེད་པ་དང་བཀུར་བསྟི་སྙན་གྲགས་ཐམས་ཅད༔ གཡེང་ 
བ་དང་བར་ཆད་ཀྱི་རྒྱུ་ཡིན་པས་འཇིག་རྟེན་བློས་བཏང་སྟེ་ཆོས་བརྒྱད་གཏན་ནས་སྤང་བ་གལ་ཆེ
ད་ལྟར་གྱི་སྣང་བ་བདེ་སྡུག་སྣ་ཚོགས་སུ་སྣང་བ་འདི༔ ཀུན་རྫོབ་མི་བདེན་ངེས་པས༔ སྣང་སྲིད་ 
ཐམས་ཅད་སྒྱུ་མ་དང་རྨི་ལམ་ལྟ་བུ་རང་བཞིན་མེད་པར་ཤེས་པ་གལ་ཆེ༔ སེམས་འདི་རྟ་དམུ་ 
རྒོད་དང་འདྲ་སྟེ གང་དགར་འཆོར་བས༔ དུས་རྟག་ཏུ་དྲན་པ་དང་ཤེས་བཞིན་གྱི་བྱ་ར་བ་ 
བཞག་པ་གལ་ཆེ༔ སེམས་ཉིད་ངོས་གཟུང་མེད་པ་དེ་ཉིད་ཆོས་ཉིད་རང་བྱུང་གི་ཡེ་ཤེས་ཡིན་ 
པས༔ རང་གིས་རང་ལ་བལྟས་ཏེ་རང་ངོ་ཤེས་པ་གལ་ཆེ༔ སེམས་བཟུང་ན་གནས་སུ་མི་སྡོད་པསཿ 
ལུས་སེམས་ཁོང་ཀློད་མ་ཤེས་པ་རང་སར་བཞག་པ་གལ་ཚེ༔ བཅོས་བསྒྱུར་ཐམས་ཅད་རྟོག་པ་ 
ཉིང་འཁྲུལ་ཡིན་པས༔ རྣམ་རྟོག་འཕྲོ་རྒོད་ཐམས་ཅད་ཀློད་ལ་རང་གྲོལ་དུ་གཞུག་པ་གལ་ཆེ༔ རྩོལ་
སྒྲུབ་ཐམས་ཅད་འདོད་པའི་ཐག་པས་བཅིངས་པ་ཡིན་པས༔ འདོད་མེད་རྩོལ་བྲལ་རང་སར་བཞག་ 
པ་གལ་ཆེ༔ རེ་དོགས་བྱུང་ན་དོན་མི་འགྲུབ་སྟེ༔ སེམས་ཉིད་སྐྱེ་མེད་སྟོང་པ་ལ་སངས་རྒྱས་ཐོབ་ 
རྒྱུ་མེད་ཅིང༔ རེ་བས་དགག་དོགས་པས་བསུ་བས༔ རང་སེམས་སངས་རྒྱས་ཡིན་པར་ཐག་གཅོདཿ 
ཐེ་ཚོམ་མེད་པར་ཉམས་སུ་ལེན་པ་གལ་ཆེའོ་གསུངས༔ སློབ་དཔོན་གྱིས༔ ཇོ་མོ་མི་ལུས་རིན་པོ་ 
ཆེ་འདི་ལ་མདོ་ཡོད་སངས་རྒྱས་འགྲུབ༔ མདོ་མེད་འཁོར་བ་འགྲུབ་པ་ཡིན་པས༔ ཡར་འགྲོ་མར་ 
འགྲོ༔ བདེ་བ་སྡུག་བསྔལ་གང་འདེམ་རང་གི་ལག་ཏུ་ཡོད་པས་ཉམས་ལེན་ཕྱི་དུས་སུ་མ་ཤོར་ཨང་ 
གསུངས་སོ༔ ཡང་ཇོ་མོ་མཚོ་རྒྱལ་གྱིས་ཞུས་པ༔ སློབ་དཔོན་ཆེན་པོ་ལགསཿ སྤྱིར་ཐེག་པ་ཆེན་པོ་ 
གསང་སྔགས་ཐམས་ཅད་ནས་བསླབ་པའི་མཐའ་བཅུ་ལ་སློབ་དགོས་པར་གསུང་གདའ་བས༔ དེ་
བསླབ་པའི་གདམས་པ་ཟབ་མོ་ཞིག་ཐུགས་ལ་འདོགས་པར་ཞུ
ཞེས་ཞུས་པས༔ སློབ་དཔོན་པདྨས༔ ཇོ་མོ་དེ་ཤིན་ཏུ་དགོས་ཏེ དང་པོ་རིམ་པ་དབང་གིས་ 
བསྒྲོདཿ གཉིས་པ་དམ་ཚིག་གི་གཞི་བཟུང༔ གསུམ་པ་ལྟ་བས་བཅད༔ བཞི་པ་སྤྱོད་པས་དོར༔ ལྔ་ 
པ་ཉམས་སུ་ཏིང་ངེ་འཛིན་བླང༔ དྲུག་པ་དོན་མན་ངག་བསྒྲུབ༔ བདུན་པ་རྒྱུད་ཐོས་པས་དགྲོལ༔ 
བརྒྱད་པ་ཐེག་པའི་སྒོ་ཀུན་དང་བསྟུན༔ དགུ་པ་དོན་གཅིག་ཏུ་བསྡུ བཅུ་པ་མཁས་པའི་ཕུལ་དུ་
61

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཕྱིན་པ་བྱའོ༔ དེ་ལ་དང་པོ་རིམ་པ་དབང་གིས་བགྲོད་པའི་དཔེ་ནི རྒྱལ་བུ་རྒྱལ་སར་རང་བྱུང་ 
བ་ལྟ་བུ་སྟེ དབང་བསྐུར་བ་དེ་ཡང་དཀྱིལ་འཁོར་ལ་བརྟེན་ནས་བུམ་པའི་དབང་ལ་སོགས་པ་ 
བཞི་ནི་ཐུན་མོང་གི་དབང་ཞེས་བྱ་སྟེ ཁྱད་པར་གྱི་དབང་ནི༔ ཆོས་དབང་སེམས་སུ་བསྐུར་བ་ནི 
ཆོས་ཐམས་ཅད་སེམས་ལ་འདུས་པས༔ སེམས་མ་བཅོས་རང་བྱུང་ཐིག་ལེ་ཆོས་ཀྱི་སྐུར་རྟོགས་ 
པའི་དུས་ནཿ སྣང་སྲིད་འཁོར་འདས་ལ་དབང་བསྐུར་ནུས་པས༔ སེམས་སངས་རྒྱས་སུ་ལྷུན་གྱིས་ 
གྲུབ་སྟེ རིག་པའི་རྒྱལ་པོ་རང་དབང་ཐོབ་པ་ཞེས་བྱའོ་གསུངས༔ དམ་ཚིག་གི་གཞི་བཟུང་བ་ནི 
ཞིང་ས་གཤིན་པོར་ཅི་བཏབ་སྐྱེ་བ་ལྟ་བུ་སྟེ༔ དམ་ཚིག་བསྲུངས་ན་ཅི་བསམ་འགྲུབ་བོ༔ དེ་ཡང་ 
བསྲུང་མེད་མ་ཉམས་པའི་དམ་ཚིག་ནི༔ རང་སེམས་གདོད་མ་ནས་དག་པ་ལ་དམ་ཚིག་དང་སྡོམ་
པ་བསྲུང་བྱ་དང་སྲུང་བྱེད་ཐམས་ཅད་མ་སྐྱེས་རྩོལ་སྒྲུབ་ཀྱི་མཐའ་ལས་འདས་པས༔ དམ་ཚིག་ 
དྲི་མེད་རྣམ་དག་ཅེས་བྱའོ༔ ཐག་ལྟ་བས་བཅད་པ་ནི ཁྱུང་ནམ་མཁའ་ལ་ལྡིང་བས་ཀུན་གསལ་ 
བ་ལྟ་བུ་སྟེ རང་གི་སེམས་ལ་མཐའ་ལས་འདས་པས༔ དམ་ཚིག་དྲི་མེད་རྣམ་དག་ཅེས་བྱའོ༔ 
རང་གི་སེམས་ལ་བལྟས་པས་སེམས་མཐའ་དབུས་མེད་པའི་སྟོང་ར་ཆེན་པོ་ན ཐེག་པ་གང་ཡང་ 
སྤང་བླང་མེད་པ་རྒྱ་མ་ཆད་ཕྱོགས་མེད་དུ་མཐོང་བས༔ ལྟ་བ་མཐའ་བྲལ་ཕྱོགས་མེད་དུ་ཐག་གཅོད་ 
དོ་གསུངས༔ ཉམས་སུ་ཏིང་འཛིན་བླང་བ་ནི༔ ཡིད་བཞིན་གྱི་ནོར་བུ་རིན་པོ་ཆེ་ལྟར༔ ཅི་བསམ་ 
འགྲུབ་པ་སྟེ༔ སེམས་ཉིད་རང་གསལ་ཆེན་པོ་འདི༔ རང་ལུགས་མ་བཅོས་པར་བསྒོམ་མེད་ཀྱི་ 
ངང་ལ་བཞག་པས༔ ཐ་མལ་གྱི་ཤེས་པ་ཆོས་སྐུར་འགྱུར་བས༔ བསྒོམ་པ་རང་གསལ་འཛིན་མེད་ 
རྒྱུད་ལ་བར་མཚམས་མེད་པར་ཉམས་སུ་བླང་གསུངས་སོ༔
དོན་མན་ངག་གིས་བསྒྲུབ་པ་ནི༔ མུན་ཁུང་གི་རྫས་མར་མེས་ཚོལ་བ་ལྟ་བུ་སྟེ བླ་མའི་མན་ངག་ 
གིས་ཕྱི་ནང་སྣང་སྲིད་སྣོད་བཅུད་འཁོར་འདས་ཐམས་ཅད་སེམས་སུ་ཤེས་པས༔ སེམས་ཉིད་སྟོང་ 
པ་རང་གསལ་དུ་མཐོང་སྟེ༔ དགོས་འདོད་ཐམས་ཅད་རང་ལ་འབྱུང་ངོ་གསུངས༔ ལ་སྤྱོད་པས་ 
དོར་བ་ནི༔ གླང་པོ་ཆེ་ཆུར་ཞུགས་པ་ལྟར༔ ཉམ་ང་བག་ཚ་མེད་དེ༔ ཅི་སྣང་ཅི་སྤྱོད་ཐམས་ཅད་ 
སེམས་ཀྱི་རོལ་པའམ༔ རང་སྣང་གི་རྒྱན་དུ་སྤྱོད་པས༔ གང་ལ་འང་བླང་དང་བཟང་ངན་མེད་ 
པར་ཉོན་མོངས་པ་དང་རྣམ་རྟོག་གིས་བརྫི་བ་མེད་པར་སྤྱོད་པ་དེ་ནི་སྤྱོད་པ་ལ་བླང་དོར་མེད་
62

༄༅། །ཟབ་གཏེར་ཆོས་ཀྱི་མཛོད་ཁང་།
པ་ཡིན་ནོ་གསུངས་སོ༔ ཤེས་རྒྱུད་ཐོས་པས་གྲོལ་བ་ནི༔ རྟ་ཅང་ཤེས་ཀྱི་སྒྲོག་བཀྲོལ་བ་ལྟ་བུ་སྟེ 
མྱོང་བས་སྒྲོ་འདོགས་ནང་ནས་གཅོད་ལ་སྦྱངས་པས༔ དེས་ནི་ཚིག་ལ་ཞེན་པའི་ཐ་སྙད་ཀྱི་སྒྲོགས་ 
སུ་མ་ཆུད་པས་སྣང་སྲིད་འཁོར་འདས་ཀྱི་ཆོས་ཐམས་ཅད་སེམས་ཀྱི་སྣང་བ་སྟེསེམས་ཉིད་སྨྲ་
བསམ་བརྗོད་ལས་འདས་པས༔ ཆོས་ཐམས་ཅད་སེམས་ཉིད་གཅིག་པུའི་རྩལ་ལས་བརྡོལ་ཏེ༔ ཉན་ 
བསམ་དབྱེར་མེད་ཀྱི་ངང་དུ་གྲོལ་ལོ་གསུངས༔ ཐེག་པའི་སྒོ་དང་བསྟུན་པ་ནི༔ བུང་བས་རྩི་ཚོལ་ 
བ་ལྟ་བུ་སྟེ ཐམས་ཅད་ཀྱི་གྲུབ་མཐའ་ཤེས་པ་ཡིན་པ་ལ ཐེག་པ་ཐམས་ཅད་སོ་སོའི་འདོད་པས་ 
བཅིངས་ནས་མ་གྲོལ་བ་ཡིན༔ ཐེག་པ་ཐམས་ཅད་སེམས་སུ་ཤེས་ན༔ སེམས་མ་བཅོས་ཡེ་ནས་ 
རང་སར་གྲོལ་བ་ལས༔ གང་གིས་གང་ཡང་གྲུབ་མཐའ་མེད་དེ ཐེག་པ་ཐམས་ཅད་རང་སེམས་ 
ལ་རྫོགས་པས་རང་སར་གྲོལ་བའོ༔ ཞེས་གསུངས༔ དོན་གཅིག་ཏུ་བསྡུ་བ་ནི༔ ཚོང་པ་ཁེ་སྤོག་ 
བྱེད་པ་ལྟ་བུ་སྟེ ཆོས་ཐམས་ཅད་ཀྱི་མདོ་དོན་སངས་རྒྱས་བསྒྲུབ་པ་ལ་ཐུག་པས༔ སངས་རྒྱས་དེ་ 
གཞན་ནས་བསྒྲུབ་རྒྱུ་མེད་པར༔ རང་སེམས་ཁོ་ན་ལས་བསྒྲུབ་དགོས་ཏེ༔ རང་སེམས་ཡེ་ནས་ 
སངས་རྒྱས་པས༔ གདོད་ནས་རྩོལ་སྒྲུབ་དང་བྲལ་བས༔ བསམ་མེད་ཆོས་ཀྱི་སྐུར་འདུག་པས༔ 
རང་ཐོག་ཏུ་བསྒྲུབས་པས་རང་སར་རྟོགས་ནས་འདུག་པ་ལ་གཅོད་གསུངས༔ མཁས་པའི་ཕུལ་དུ་
ཕྱིན་པ་ཡིན༔ སྲིད་པའི་རྩེ་མོར་ཕྱིན་ནས་གླིང་བཞི་དང་བཅས་པ་ཐམས་ཅད་གསལ་བ་ལྟ་བུ་སྟེ
ཆོས་ཐམས་ཅད་ཀྱི་རྩ་བ་སེམས་སུ་འདུས་པས་དེ་རྟོགས་ཙ་ན༔ སེམས་ཀྱི་རྩལ་ལས་སྣང་བ་སྣ་ 
ཚོགས་སུ་འཆར༔ ཆོས་ཉིད་བྱ་རྩོལ་མེད་པའི་དོན་དེ་མཐོང་ནས༔ ཆོས་ཐམས་ཅད་ཁོང་དུ་ཆུད་ 
དེ༔ ཐེག་པ་ཐམས་ཅད་ཀྱི་དོན་འབྱེད་ལྡེ་མིག་ཏུ་གྱུར་པ་ཡིན་ནོ སངས་རྒྱས་ཀྱིས༔ ཚིག་ལ་ 
མཁས་པས་མཁས་པ་མིན༔ དོན་ལ་མཁས་ན་མཁས་པ་ཡིན༔ ཅེས་གསུངས༔ འཇུག་པ་ལསཿ 
ཉོན་མོངས་སྐྱོན་རྣམས་མ་ལུས་འཇིགས་ཚོགས་ལ༔ ལྟ་ལས་བྱུང་བར་བློ་ཡིས་མཐོང་གྱུར་ནཿ 
བདག་ནི་འདི་ཡི་ཡུལ་དུ་རྟོགས་བྱས་ཏེ རྣལ་འབྱོར་པ་ཡིས་བདག་ནི་འགོག་པར་བྱེད༔ ཅེས་ 
གསུངས་སོ༔ ཇོ་མོ༔ གསང་སྔགས་ཐེག་པའི་རྩ་བ་ཤེས་བྱ་བཅུ་ལ་བསླབ་ཅིང་སྦྱང་པ་ནི་ཤིན་ཏུ་ 
གལ་ཆེའོ༔ ཞེས་གསུངས་སོ ཐེག་པ་ཀུན་གྱི་སྙིང་པོ་ཉམས་སུ་ལེན་པའི་ཞུས་ལེན་གྱི་ལེའུ་སྟེ་བཅུ་ 
གཉིས་པའོ སྟྲྀ༔ གླུ་ཧྱ༔ ཟབ་རྒྱ༔ 3
ཤ ཐབགཿ 
63

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཟབžང༴ཡང་ཇོ་མོས་ཞུས་པ༔ གུ་རུ་རིན་པོ་ཆེ༔ ཆོས་འདི་ཡི་ 
བརྒྱུད་པའི་བླ་མ་རྣམས་ཀྱི་རྟོགས་ཚད་བརྒྱུད་བབ་ཇི་ལྟར་ལགས༔ ཞེས་ཞུས་པས༔ སློབ་དཔོན་ 
གྱིས་གསུངས་པཿ ཇོ་མོ་མཚོ་རྒྱལ བརྒྱུད་པའི་བླ་མ་ལ་གཉིས་ཏེ ལྷ་དང་མཁའ་འགྲོ་ལས་ 
བརྒྱུད་པ་ནི་བྱིན་རླབས་ཀྱི་བཅུད་བདག་པདྨ་ལ་ཡོད༔ མི་ཡི་རིག་འཛིན་རྣམས་ནས་བརྒྱུད་པའི་ 
དགོངས་དོན༔ རྡོ་རྗེའི་ལྗགས་ཀྱིས་བསྐལ་པ་བརྒྱར་བརྗོད་ཀྱང་བརྗོད་དུ་མེད༔ འོན་ཀྱང་ཟབ་ 
མོ་གནད་འདུས་བརྡའ་ཙམ་ནི༔ ཀུན་ཏུ་བཟང་པོས་ཆོས་ཀྱི་དབྱིངས་ནས་གསུངས རྡོ་རྗེ་སེམས་ 
དཔས་ནམ་མཁའི་དབྱིངས་ནས་ཉན རྡོ་རྗེ་སེམས་དཔས་ནམ་མཁའི་མཐོངས་ནས་བཤད༔ དགའ་ 
རབ་རྡོ་རྗེས་རི་རབ་རྩེ་ནས་ཉནཿ དགའ་རབ་རྡོ་རྗེས་རི་རབ་རྩེ་ནས་བཤད༔ འཇམ་དཔལ་བཤེས་ 
གཉེན་རི་རབ་སྐེད་ནས་ཉན༔ འཇམ་དཔལ་བཤེས་གཉེན་རི་རབ་སྐེད་ནས་བཤད༔ ཤྲི་སེངྷས་ཪི་ 
རབ་རྩ་ནས་ཉནཿ ཤྲི་སེདྷས་རི་རབ་རྩ་ནས་བཤད༔ པདྨ་འབྱུང་གནས་རྒྱ་མཚོའི་ཀློང་ནས་ཉནཿ༔ 
པདྨ་འབྱུང་གནས་རྒྱ་མཚོའི་ཀློང་ནས་བཤད༔ ཡེ་ཤེས་མཚོ་རྒྱལ་གངས་ཅན་བོད་ནས་ཉན༔ ཚིག་ 
གིས་བཤད་ཀྱང་གོ་བའི་ཐབས་མེད་ཀྱང༔ བྱིན་རླབས་ཐུགས་རྗེས་སྨིན་ཅིང་གྲོལ་བར་འགྱུར༔ 
ཀུན་ཏུ་བཟང་པོ་སྤྲོས་པའི་མཐའ་དང་བྲལ༔ འགྲོ་བ་ཀུན་དང་སངས་རྒྱས་ཡོངས་ལ་ཁྱབ༔ ཞིང་ 
དང་འཇིག་རྟེན་བདེ་བ་ཆེན་པོའི་ངང༔ ཡེ་ཤེས་དབྱིངས་ལ་རང་བྱུང་རིག་པས་ཁྱབ ཨཻ༔ རྡོ་རྗེ་ 
སེམས་དཔའི་རྟོགས་ཚད་ནི ལྟ་བའི་རྒྱལ་པོ་མུ་མཐའ་གྲོལ་བར་རྟོགས༔ བསྒོམ་པའི་རྒྱལ་པོ་ 
གཏིང་མཐའ་ཡངས་པར་རྟོགས༔ སྤྱོད་པའི་རྒྱལ་པོ་བྱར་མེད་རྣམ་ཐར་རྟོགས༔ འབྲས་བུའི་རྒྱལ་ 
པོ་སྐུ་གསུམ་ལྷུན་གྲུབ་རྟོགས༔ དགའ་རབ་རྡོ་རྗེའི་རྟོགས་ཚད་ནི བློས་བཏགས་ལྟ་བའི་ཚིག་ 
མེད་ཀ་དག་རྟོགསཿ ཡིད་སྨོན་བསྒོམ་པའི་ཚིག་མེད་སྟོང་གསལ་རྟོགས༔ ཆོས་བྱེད་སྤྱོད་པ་བྱར་ 
མེད་རང་གྲོལ་རྟོགས༔ ཐོབ་མེད་འབྲས་བུ་རེ་མེད་རང་གནས་རྟོགས༔ འཇམ་དཔལ་བཤེས་གཉེན་ 
རྟོགས་ཚད་ནི༔ མཐའ་ཆོད་ཕྱོགས་བྲལ་ལྟ་བ་རྟོགས༔ འཛིན་མེད་བསམ་མེད་བསྒོམ་པ་རྟོགས༔ 
བྱ་བྲལ་རྩོལ་མེད་སྤྱོད་པ་རྟོགསཿ ཡེ་ནས་རང་གནས་འབྲས་བུ་རྟོགསཿ ཤྲི་སེདྷའི་རྟོགས་ཚད་ནི 
ལྟ་བ་ཚིག་བྲལ་ཕྱོགས་མེད་རྟོགས༔ བསྒོམ་པ་ཡེངས་མེད་རང་གནས་རྟོགས༔ སྤྱོད་པ་ཆགས་ 
མེད་རྣམ་དག་རྟོགས༔ འབྲས་བུ་མི་འགྱུར་ཐིག་ལེ་རྟོགས༔ པདྨ་འབྱུང་གནས་རྟོགས་ཚད་ནི༔ ལྟ་
64

༄༅། །ཟབ་གཏེར་ཆོས་ཀྱི་མཛོད་ཁང་།
བ་སྟོང་གསལ་འགྱུར་བ་མེད་པར་རྟོགས༔ སྤྱོད་པ་བྱར་མེད་ཆགས་སྡང་མེད་པར་རྟོགས༔ འབྲས་ 
བུ་ཀ་དག་ཡིད་སྨོན་མེད་པར་རྟོགས༔ མཚོ་རྒྱལ་ཁྱོད་ཀྱིས་དེ་ལྟར་རྟོགས་འདོད་ནཿ ལྟ་བ་ཚིག་ 
འདས་གསལ་བ་རང་གསལ་བྱར་མེད་ངང་དུ་ཞོགཿ༔ བསྒོམ་པ་བསམ་འདས་རང་དངས་བཅོས་ 
བསྒྱུར་མེད་པའི་ངང་དུ་ཞོག༔ སྤྱོད་པ་རྩོལ་མེད་བྱར་མེད་ཤུགས་འབྱུང་ངང་ལ་ཞོགཿ འབྲས་བུ་ 
རེ་མེད་བསྒྲུབ་མེད་རང་བྱུང་རང་ཤར་ངང་ལ་ཞོགཿ༔ དམ་ཚིག་བསྲུང་མེད་དོར་མེད་མི་འདའི་ 
ངང་དུ་ཞོག ཚིག་དང་ཡི་གེ་བསྟན་མེད་ངང་དུ་ཞོག ཤེས་རབ་ཤེས་དང་ཤེས་འབྱེད་མེད་པའི་ 
ངང་དུ་ཞོག༔ ཏིང་འཛིན་རང་གསལ་འཛིན་མེད་ཡིད་འགྱུའི་མ་བཅོས་ངང་ལ་ཞོག༔ སྨོན་ལམ་ 
རེ་བ་རྟོག་པ་མེད་པའི་ངང་དུ་ཞོག ཇོ་མོས་ཆོས་དགུ་པོ་འདི་བཞིན་ཉམས་སུ་ལོངས་ཤིག་ཨང༔ 
རྩོལ་སྒྲུབ་མ་བྱེད་རང་དངས་མེད་པ་ཡིན༔ སྤྱོད་པ་རེ་ས་མེད་པ་ཡིན༔ འབྲས་བུ་བསྒྲུབ་རྒྱུ་མེད་ 
པ་ཡིན༔ དམ་ཚིག་བསྲུང་མཚམས་མེད་པ་ཡིན ཕྲིན་ལས་བརྩལ་དུ་མེད་པ་ཡིན༔ ལམ་ལ་ 
བགྲོད་དུ་མེད་པ་ཡིན༔ ས་ལམ་སྦྱང་དུ་མེད་པ་ཡིན༔ མན་ངག་གཞི་འཛིན་མེད་པ་ཡིན༔ དེ་ 
ལྟར་ཉམས་སུ་ལེན་པར་མཛོད༔ ཅེས་གསུངས༔
ཡང་ཇོ་མོས་ཞུས་པ༔ གུ་རུ་རིན་པོ་ཆེ༔ དམ་ཆོས་རིན་པོ་ཆེ་དགོངས་པ་འདུས་པ་འདི་ལ༔ སངས་ 
རྒྱས་ཀྱི་དགོངས་པ་ཇི་ལྟར་འདུས་པ་ལགསཿ ཞེས་ཞུས་པས༔ སློབ་དཔོན་གྱིས་གསུངས་པཿ སངས་ 
རྒྱས་ཀུན་གྱི་ཐུགས་དགོངས་ནི དམ་ཆོས་དགོངས་པ་འདུས་པར་འདུས༔ སྔོན་ཐོག་སངས་རྒྱས་ 
སྤྱི་ཕུད་དགོངས་པ་ནི༔ དངོས་མེད་གཏིང་གསལ་གྱི་དགོངས་པར་འདུས༔ ཡེ་ནས་དངོས་གཞི་ 
མེད་ཅིང་ཡེ་ནས་རང་གསལ་བ༔ རང་བཞིན་ཅིར་ཡང་གྲུབ་པ་མེདཿ རྒྱུ་དང་རྐྱེན་གྱིས་མ་བསྐྱེད་ 
གཉེན་པོས་མི་ཤིགས༔ དུས་གསུམ་འཕོ་འགྱུར་མེད་པ་ལ་འདུས་གསུངས ཡེ་ཐོག་སྟོན་པ་སངས་ 
རྒྱས་ཀྱི་དགོངས་པ་ནི༔ ཡེ་མེད་གཏིང་གསལ་དགོངས་པར་འདུས་ཏེ༔ ཡེ་གདེང་ཡེ་གསལ་རང་ 
བཞིན་གྲུབ་པ་མེད༔ རྣམ་པ་ཀུན་གསལ་གང་ཡང་གྲུབ་པ་མེད༔ སྐྱེ་འགགས་མེད་ཅིང་རང་བྱུང་ 
འོད་གསལ་བ༔ ཅིར་སྣང་ཀ་དག་ཅང་མེད་རང་སར་གྲོལ་བ་ཡིན ཐོག་མའི་སངས་རྒྱས་ཐུགས་ 
དགོངས་ནི གཏིང་མཐའ་ཡངས་ལ་མུ་མཐར་གྲོལ་བའི་དགོངས་པར་འདུས༔ ཆོས་མེད་བསྟན་ 
མེད་བརྗོད་པའི་ཡུལ་ལས་འདས དཔེ་མེད་ཡུལ་མེད་མཚོན་པའི་ཡུལ་ལས་འདས༔ དངོས་
65

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
མེད་ཅང་མེད་མིང་མེད་བློ་ལས་འདས༔ མུ་མེད་མཐའ་མེད་མུ་མཐའ་ཡོངས་ལས་གྲོལ༔ དམ་པ་ 
དང་པོའི་སངས་རྒྱས་ཐུགས་དགོངས་ན༔ ཆོས་མེད་ཆོས་ཉིད་དགོངས་པར་འདུས༔ གཞི་མེད་ 
ཀུན་གཞི་ཡིད་རིག་རྟོག་པ་མེད༔ ཅང་མེད་ཅིར་སྣང་སྣང་བ་ཉིད་དུ་གྲོལ༔ སྐྱེ་མེད་ཀ་དག་དངོས་ 
པོ་མེད་པ་ལ༔ མེད་པ་རང་འབྱུང་མེད་པའི་ངང་དུ་གྲོལ༔ རྡོ་རྗེ་སེམས་དཔའི་ཐུགས་དགོངས་ནི 
རང་བྱུང་འོད་གསལ་དགོངས་པར་འདུས༔ ཡེ་ནས་མ་བསྐྱེད་རང་བྱུང་ཤར༔ གསལ་བའི་གདེང་ 
ལ་དངོས་པོ་མེད༔ རང་ཤར་རང་གྲོལ་ངང་དུ་ཞི༔ གསལ་ལ་དག་པ་རང་བཞིན་སྟོང༔ ལོངས་སྐུ་ 
རྣམ་སྣང་ཐུགས་དགོངས་ནི༔ རང་ཤར་རང་སངས་དགོངས་པར་འདུས༔ རྒྱུ་ལས་མ་བསྐྱེད་རང་ 
བྱུང་ཤར༔ རྐྱེན་ལས་མ་བསྐྱེད་སྣ་ཚོགས་ཤར༔ རང་བྱུང་རང་ཤར་དབྱིངས་སུ་ཡལཿ༔ ཅིར་ཡང་ 
མ་གྲུབ་སྟོང་གསལ་གནས༔ རང་དངས་ཁྱེའུ་ཆུ་འཐུང་དགོངས་པ་ནི༔ དབྱིངས་ཤར་དབྱིངས་ 
གྲོལ་དགོངས་པར་འདུས༔ སྐྱེ་མེད་ཀ་དག་དབྱིངས་ཀྱི་ངང༔ མཚན་མའི་དངོས་པོ་དབྱིངས་ལ་ 
ཤར༔ རྣམ་རྟོག་དུག་ལྔ་སེམས་ལ་ཤར༔ དབྱིངས་སེམས་ཤར་བ་དབྱིངས་སུ་གྲོལཿ སྤྲུལ་སྐུ་ཤཱཀ་ 
ཐུབ་དགོངས་པ་ནི གསལ་དངས་དྲི་མེད་དགོངས་པར་འདུས༔ རྣམ་པར་རང་གྲོལ་གསལ་བ་ 
དངས༔ རྣམ་རྟོག་རང་གྲོལ་གསལ་ལ་དངས༔ དུག་ལྔ་རང་གྲོལ་གསལ་ལ་དྭངས༔ གསལ་ 
གདངས་སྟོང་གསལ་དངོས་མེད་གསལཿ
འདས་པའི་སངས་རྒྱས་དགོངས་པ་ནི རང་བཞིན་ཅིར་ཡང་མ་གྲུབ་པས༔ ཆོས་རྣམས་གར་ཡང་ 
ཡོད་མ་ཡིན མེད་པ་དེ་ཉིད་སྟོང་ཞིང་གསལ༔ གསལ་སྟོང་ཆེན་པོའི་དགོངས་པར་འདུས༔ ད་ 
ལྟའི་སངས་རྒྱས་དགོངས་པ་ནི སྣང་སྲིད་འཁོར་བའི་ཆོས་རྣམས་ཀུན སྟོང་ལ་ཀུན་འབྱུང་སྟོང་ 
པར་ཐིམ༔ ཅང་མེད་དངོས་མེད་སྟོང་པར་གནས༔ མ་འོངས་སངས་རྒྱས་ཐུགས་དགོངས་ནི སྣ་ 
ཚོགས་བློས་བཏགས་ཆོས་རྣམས་ཀུན༔ བརྟགས་ན་དངོས་པོ་ཅིར་ཡང་མ་གྲུབ་པ༔ མ་བརྟགས་སྣ་ 
ཚོགས་ཅིར་ཡང་གསལ༔ མིང་མེད་མཐའ་སྟོང་དགོངས་པ་ཡིན༔ འོད་དཔག་མེད་ཀྱི་དགོངས་པ་ 
ནི བྱ་རྩོལ་བརྩམས་པས་མི་རྙེད་མ་བཙལ་ལྷུན་གྱིས་གྲུབ༔ བཙལ་ཞིང་བསྒྲུབས་པས་མི་འགྲུབ་ 
མ་བཙལ་བཞག་པས་འགྲུབ༔ བལྟས་ཤིང་བསྒོམས་པས་མི་མཐོང་མ་བལྟས་རང་ལ་གསལ༔ རྒྱུ་ 
ཆོས་བློས་བཏགས་ཆོས་མེད་བྱར་མེད་བློ་ལས་འདས༔ དངོས་རྣམས་དངོས་མེད་མིང་མེད་མཐའ་
66

༄༄༅། །ཟབ་གཏེར་ཆོས་ཀྱི་མཛོད་ཁང་།
སྟོང་བློ་ཡི་ཡུལ་ལས་གྲོལ༔ ཅེས་གསུངས༔ འཕགས་པ་སྤྱན་རས་གཟིགས་ཀྱི་དགོངས་པ་ནི༔ བྱས་ 
པས་མ་བྱུང་མ་བྱས་ཀློང་ནས་གསལ༔ བལྟས་པས་མ་མཐོང་མ་བལྟས་ཀློང་ན་གསལ༔ བསྒོམས་ 
པས་མ་རྙེད་མ་བསྒོམས་དབྱིངས་ན་གསལ༔ བཙལ་བས་མ་རྙེད་མ་བཙལ་རང་ལ་གྲུབ༔ སྤྱོད་ 
པས་མ་གྲོལ་མ་སྤྱོད་ཆགས་སྡང་གྲོལ བསྲུངས་པས་མ་ཐུབ་མ་བསྲུངས་ཀ་ནས་དག༔ སྦྱངས་ 
པས་མ་འབྱོངས་མ་སྦྱངས་སྒྲིབ་པ་དག བསྒྲོད་པས་མ་སླེབས་མ་བགྲོད་ས་ལ་ཕྱིན༔ བསྒྲུབས་ 
པས་མ་གྲུབ་སྐུ་གསུམ་རང་ལ་འགྲུབ ཅེས་གསུངསཿ
ལྷ་མོ་ཙནྡའི་དགོངས་པ་ནི༔ ཆོས་དབྱིངས་གཏིང་མཐའ་ཡངས་པར་འདུས ཆོས་ཅན་མུ་ 
མཐའ་ཡོངས་གྲོལ་ལོ༔ སྐྱེ་མེད་ཀ་དག་ལྟ་བར་འདུས༔ དངོས་མེད་ཟང་ཐལ་བསྒོམ་པར་འདུས༔ 
བྱར་མེད་བློ་འདས་སྤྱོད་པར་འདུས༔ རེ་མེད་རང་གནས་འབྲས་བུར་འདུས༔ ཆོས་གཞི་ཐམས་ 
ཅད་རང་སེམས་འདུས༔ ལམ་གྱི་སྦྱངས་པ་སེམས་ལ་འདུས༔ འབྲས་བུའམ་དམ་པའང་སེམས་ལ་ 
འདུས༔ ཞེས་གསུངས༔ བདག་ཉིད་པདྨའི་དགོངས་པ་ནི༔ ཡི་དམ་དགོངས་འདུས་ཨ་ཏི་ལ༔ ལྟ་ 
བསྒོམ་སྤྱོད་པ་འབྲས་བུ་ནི གཞན་ལས་ཁྱད་པར་འཕགས་པ་རྫོགས༔ ལྟ་བ་ཚིག་བྲལ་ཕྱོགས་ 
རིས་མེད༔ བློས་བཏགས་ལྟ་བ་མ་ལུས་རྫོགས༔ དེ་དག་མ་བཅོས་རང་དངས་པས༔ ཐ་མལ་ཡིད་ 
བསམ་འགྱུ་བ་བྲལ༔ ཡིད་འཛིན་བསྒོམ་པ་མ་ལུས་རྫོགས༔ རང་བྱུང་རྣམ་དག་མ་བཅོས་པས༔ 
ལུས་ངག་ཡིད་ལ་བསགས་མེད་པས༔ མ་ཆགས་མ་བཙལ་ཀློང་ཡངས་སུ༔ ཆ་བྱད་སྤྱོད་པ་མ་ 
ལུས་རྫོགསཿ ཡེ་སངས་སྙིང་པོའི་བཅུད་འདུས་པས སྤང་ཐོབ་མེད་པའི་ཐིག་ལེ་རུ༔ ཡིད་སྨོན་ 
འབྲས་བུ་མ་ལུས་རྫོགས༔ ཇོ་མོ་རང་རིག་སྙིང་པོ་སངས་རྒྱས་ཀུན་གྱི་དགོངས་པ་འདུས་པའི་དོན་ 
འདི་རྟོགས་འདོད་ན༔ ཐམས་ཅད་འདི་ལ་རྫོགས་པའོ༔ ལྟ་བ་འགྱུར་མེད་ཚིག་ལས་འདསཿ 
བསྒོམ་པ་བསམ་མེད་བློ་ལས་འདས༔ སྤྱོད་པ་བྱར་མེད་ལས་ལས་འདས༔ འབྲས་བུ་ཡེ་ནས་ 
བསྒྲུབ་ལས་འདས༔ བླ་མེད་དགོངས་འདུས་ལྟ་དགོངས་ཡིན༔ ལྟ་བ་སྟོང་གསལ་བྱུང་ས་མེད༔ 
བསྒོམ་པ་འོད་གསལ་དམིགས་པ་མེད༔ སྤྱོད་པ་བྱར་མེད་ཆགས་སྡང་མེདཿ འབྲས་བུ་ཀ་དག་ 
ཡིད་སྨོན་མེད༔ ཡང་ཏི་ཐོད་རྒལ་ལྟ་བསྒོམ་ཡིན ལྟ་བ་ལྟ་བྱེད་རྩོལ་བའི་གནད༔ བསྒོམ་པ་སྒོམ་ 
བྱེད་རྩོལ་བའི་གནད༔ འབྲས་བུ་ཐོབ་བྱེད་རྩོལ་བའི་གནད༔ ལྟ་བ་ལྟ་བྱེད་སྟོང་གསལ་ངང༔
67

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
བསྒོམ་པ་སྒོམ་བྱེད་གསལ་དྭངས་ངང༔ སྤྱོད་པ་སྤྱོད་བྱེད་རང་གྲོལ་ངང༔ འབྲས་བུ་ཐོབ་བྱེད་ 
སྙིང་པོའི་སྐུ བླ་མེད་བླ་མ་ནོར་བུའི་དགོངས་པ་ལྟ་བ་གསང་ཐིག་ཡིན༔ སངས་རྒྱས་ཀུན་གྱི་ 
དགོངས་འདུས་འདི ཇོ་མོའི་ཐུགས་ལ་བསླན་མཛོད་ཅིག༔ ཐུགས་དམ་ཉམས་སུ་ལོན་པར་གྱིས༔ 
ཞེས་གསུངས་སོ༔ སློབ་དཔོན་པདྨས༔ ཇོ་མོ་མཚོ་རྒྱལ་ནམ་ཞིག་དུས་ཀྱི་ཐ་མ་ལ༔ ཆོས་སྐོར་མི་ 
བཙུན་རྒྱལ་ཁྲིམས་འཇིག༔ རྒྱ་གར་མཁས་པས་གསེར་འདོད་ཆོས་སླད་བཙུདཿ༔ བོད་ཀྱི་བན་དེས་ 
རང་ཆེ་འདོད་པས་ཆོས་རྣམས་བཅོས༔ གསང་སྔགས་འཆོལ་ནས་སྦྱོར་སྒྲོལ་ལོགཿ འདུལ་བའི་ 
གཞུང་ནུབ་མི་དགེར་བག་མེད་སྤྱོདཿ ཆོས་ཀྱི་བྱིན་རླབས་ཡལ་ནས་གྲུབ་ཐོབ་མེད༔ འབྱུང་བ་ས་ 
ཡིས་གཏེར་མི་ཐུབ་པས༔ ཆོས་དང་ཟང་ཟིང་གི་གཏེར་སྒོ་མང་དུ་ཕྱེ༔ བདེ་གཤེགས་བྱིན་རླབས་ 
མི་ཐུབ་སངས་རྒྱས་བསྟན་པ་ཉམས༔ མཁའ་འགྲོའི་བཀའ་ཆད་ནད་རིགས་སྣ་ཚོགས་འབྱུང༔ སེམས་ 
ཅན་ལས་ཀྱི་བསོད་ནམས་འགྲིབས་པས་མུ་གེ་དང་ལོ་ཉེས་མང༔བོད་ཀྱི་ལྷ་འདྲེ་འཁྲུགས་པས་ 
རྒྱལ་ཁམས་ཐམས་ཅད་འཁྲུག༔ དབུས་ཀྱི་བསམ་ཡས་མཐའ་འདུལ་ཡང་འདུལ་ཉམས༔ སྦས་ 
གནས་རྣམས་སུ་འཁྲུག་པ་བྱེད༔ མཐའ་དམག་འོང མི་སྨྱོན་འོང༔ ཁྱི་སྨྱོན་འོང༔ བོང་སྨྱོན་འོང༔ 
གནམ་ལ་ནད་སྤྲིན་འཁྲིགས༔ ས་ལ་དུད་ཞག་འཚུབ༔ ས་འགུལ་འོངས་ནས་རྒྱ་བོད་བར་དུ་མི་ 
མང་འཆི༔ རོང་བཞི་ལ་དམག་འཁྲུགས་གཡོ༔ བོད་ཀྱི་ལ་རྒྱ་དུམ་བུར་བཅད་ནས་ངས་ཐོབ་བྱེད༔ 
དེས་མི་རྣམས་ཁྲབ་རྒྱུན་ཆད་པའི་ཁྲབ་བྱང་ལྟར་འཐོར་ཏེ་སིལ་བུར་འགྱུར་རོ༔ 
དེ་བས་ཆོས་ཉིད་བྱུང་ཆུབ་ཀྱི་སེམས་ལ་སྦྱངས་ལཿ འདུས་བྱས་ཀྱི་དགེ་བ་ཅི་ནུས་རྒྱ་ཆེར་ 
བསགས་ཤིང་བླ་ན་མེད་པའི་བྱང་ཆུབ་ཏུ་བསྔོས༔ དགོངས་པ་སངས་རྒྱས་དང་མཉམ་ཡང་བླ་མ་སངས་ 
རྒྱས་སུ་མཐོང་བར་གྱིས་སྤྱི་བོར་ཁུརཿ ཐེག་པ་དགུའི་སྤྱི་ཕུད་ཡོ་ག་གསུམ་ལ་མངའ་བརྙེས་ཀྱང་ 
ཐེག་པ་རང་རང་སོ་སོར་བདེན་པས༔ ཐེག་པ་གཞན་གྱི་ཆོས་ལ་སྐུར་པ་མ་བཏབ་ཉམས་སུ་གང་ 
ལོན་གྱིས༔ སེམས་ཅན་དང་སངས་རྒྱས་མཉམ་པར་རྟོགས་ཀྱང༔ སེམས་ཅན་ལ་སྙིང་རྗེ་རྒྱུན་མ་ 
བཅད༔ ད་རེས་ཉམས་སུ་མ་ལོན་ན་སེམས་ཅན་ལ་མཐའ་མེད་པསཿ དུས་ངན་ཕལ་པ་ལ་འཆོར་ 
ན་ལས་ངན་པ་དང་འཕྲད་པ་ཡིན་པས་ཉམས་སུ་ལོན་པར་གྱིས་ཤིག༔ ཅེས་གསུངས་སོ༔ ཞུས་
ལེན་དམར་ཁྲིད་ལསཿ སངས་རྒྱས་ཀུན་གྱི་དགོངས་པ་འདུས་པའི་ལེའུ་སྟེ་བཅུ་གསུམ་ཐམ་པའོ༔
68

༄༅། །ཟབ་གཏེར་ཆོས་ཀྱི་མཛོད་ཁང་།
སཱ་མཱ་ཡཱཿ ཟབ་རྒྱ དེ་ནས་བདག་ཇོ་མོས་གཙོས་པའི་རྗེ་གྲོགས་བཅུ་བདུན་སོགས་འདུས་པ་
རྣམས་ཀྱིས་གུ་རུ་ལ་ལུས་ལོངས་སྤྱོད་ཀྱིས་མཆོད་པས་མཆོད་ཅིང་བསྟོད་པས་ཀྱང་བསྟོད་དེ༔
ཆོས་ཀྱི་མཛོད་ལ་མངའ་བརྙེས་པར་གྱུར་ཏོ ཞེས་ཡི་དམ་དགོངས་པ་འདུས་པ་ཡོ་ག་གསུམ་
དང ཡང་ཏི་བླ་མ་ནོར་བུ་དང་བཅས་པའི་ཆོས་ཀྱི་རྒྱབ་ཆོས་ཞུས་ལེན་དུ་བཀོད་པ་དམར་ཁྲིད་ 
ནོར་བུའི་ཕྲེང་བ་རྫོགས་སོ༔ ཨཻ༔ གླུ་ཧྱ ཟབ་རྒྱ གཏེར་རྒྱ སྦས་རྒྱ༔ ཟབ་མོ་ནོར་བུ་པདྨ་དམ་ 
རྒྱ་རྒྱ་རྒྱ སཱ་མཱ་ཡཱ༔ བདག་སྟག་ཤམ་པས་ལྕགས་སྦྲུལ་ཟླ་བ་ལྔ་པའི་ཉེར་བརྒྱད་ལ་བཤུ་གྲུབ་བོ༔ 
དགེ་བར་གྱུར་ཅིག
69

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
/ བླ་མའི་ཐུགས་སྒྲུབ་ཡིད་བཞིན་ནོར་བུ་ལསཿ བསྒྲུབ་པའི་ཞལ་ 
བཀོད་པདྨའི་སྙིང་གཏམ་བསླབ་བྱ་བསྡུས་པ་བཞུགས་སོ
༄།༄ ་ག༄བརཧ།བླ་མ་ཡིད་བཞིན་ནོར་བུ་ལ་ཕྱག་འཚལ་ལོ༔ བླ་ 
མའི་ཐུགས་བསྒྲུབ་ཡིད་བཞིན་ནོར་བུ་ལས༔ བསྒྲུབ་པ་སྲང་དུ་གཞུག་པའི་ཕྱིར༔ བསྒྲུབ་པའི་ཞལ་ 
གདམས་ཞལ་བཀོད་བསྟན༔ གསང་སྔགས་བསྐྱེད་རྫོགས་བསྒྲུབ་མཆོག་བུ བསྒྲུབ་པ་སྲང་དུ་ 
འཇུག་པའི་ཕྱིར༔ ཕྱི་ནང་གཏོར་མཆོད་གཞི་བདག་མཆོད༔ ལེ་ལོ་སྙོམས་ལས་གཉིད་སྤངས་ལཿ 
སེམས་བསྐྱེད་མ་གཏོགས་སྤྲོས་བཅས་སྤང༔ བཟོ་དང་ཡིག་ཆ་རྩར་མི་གཞག མ་བསྒྲུབས་དམ་ 
བཅའ་སྲང་དུ་གཟུང༔ ལུས་མི་བརྟན་ལ་ངག་མི་བསྲེ༔ དམ་བཅའ་ཞེ་བཅག་གདོང་ཡང་གཞག༔ 
ཟས་གོས་གྲིབ་ཅན་ཚུར་མི་བརྟེན༔ མཚན་ལྟས་བཟང་ན་བླང་བར་བྱ༔ རང་གི་ཟས་ནོར་ཕར་མི་ 
གཏོང༔ ལུས་གོས་སྐྲ་སེན་གདོང་མི་བཀྲུ༔ སྟན་གོས་ལ་སོགས་སྤྲུག་མི་བྱ༔ བསྒྲུབ་པའི་སྙིང་པོ་མ་ 
ཐོབ་པར སྨོན་པའི་སེམས་བསྐྱེད་མ་གཏོགས་པ༔ འཇུག་པ་གཞན་དོན་ངལ་བསོ་བྱ༔ བསྒྲུབ་ 
པའི་སྙིང་པོ་བྱེད་པའི་ཚེ༔ ཉིན་བཞིན་མི་རྟག་གཙོ་ཆེར་བསྒོམ༔ མཚན་མོ་གསོལ་འདེབས་གཙོ་ 
ཆེའོ༔ རྩ་བ་རྩིས་བཟུང་ཀུན་ཏུ་གཅེས༔ བསྒྲུབ་པ་ཡུན་རིང་ཆུ་རྒྱུན་བཞིན༔ བློ་ཡིས་རང་ཉིད་ 
ཆད་མི་བསྒྲིལ༔ དེ་ལྟར་དཀའ་ཐུབ་སྲང་ལ་འདོན༔ སྐབས་སུ་ཚོགས་བསྐང་དམ་ཚིག་གསོ༔ ཅིས་ 
ཀྱང་རྟོག་པ་མི་བསྒྲིམ་སྟེ༔ དཀྱིལ་འཁོར་གསུམ་དང་ལྡན་པ་ནཿ བདག་འཇུག་བླ་མ་དག་དང་ 
ལྡན༔ སྤྱོད་ལམ་ཏིང་འཛིན་བོ་ཟག་བསྡམ༔ སྣང་བ་སེམས་སུ་ཐག་ཆོད་ཅིང༔ གཟའ་གཏད་མེད་ 
པའི་གདེང་ཐོབ་ནསཿ བོ་ཟག་ལ་སོགས་རང་སར་གྲོལ༔ བསྒྲུབ་པ་སྲང་གཞུག་བརྩོན་འགྲུས་ 
གཅེས༔ བསྒྲུབ་པའི་ཞལ་གདམས་འགག་འདུས་རྫོགས༔ ཨཻ༔ སཱ་མཱ་ཡཱཡཱཿ
70

༄༅། །ཟབ་གཏེར་ཆོས་ཀྱི་མཛོད་ཁང་།
ཊཿ ཐུགས་སྒྲུབ་གསེར་ཞུན་ མཚོ་རྒྱལ། མཿ ཐུགས་ཀྱི་ཞུས་ལེན་ ཨོ་རྒྱན སྙིང་ 
གི་ ནམ་སྙིང་། མེ་ལོང་ཞེས་བྱ་བ་བཞུགས་པའི་དབུ་ཕྱོགས་ལགས་སོ
ཐབྲགཱཀྐཐཱཊགཱགཱནཱམ་ཧཱ་གུ་རུ་སརྦ་སིདྡྷི་ཛྙཱ་ན་མུ་ཏྲ་ཕ་ལ་ཧཱུྃ མ་སྐྱེས་སྤྲོས་བྲལ་ 
གདོད་ནས་བྱང་ཆུབ་སྐུ༔ མ་འགགས་རེ་སྐོང་ཞི་དང་ཁྲོ་གར་སྤྲུལ༔ འགྲོ་མགོན་བླ་མ་ཨོ་རྒྱན་རྗེ་ 
ལ་འདུད༔ བདག་འདུ་བྱེད་བློ་དམན་མཚོ་རྒྱལ་དང༔ མཁས་གྲུབ་མཐར་ཕྱིན་ནམ་མཁའི་སྙིང་ 
པོ་ཡིས༔ བསམ་ཡས་མཆིམས་ཕུ་རྫ་ཡི་དུར་ཁྲོད་དང༔ བྱིན་གྱིས་བརླབས་པའི་གནས་མཆོག་ 
མཁར་ཆུ་རུ༔ བླ་མའི་ཐུགས་ཀྱི་སྙིང་ཐིག་ཞུས་པའི་ཚེ༔ ཐུགས་ཀྱི་ཞུས་ལེན་སྙིང་གི་མེ་ལོང་འདི༔ 
བརྗེད་ཕངས་ཁོ་མོས་ཟིན་རིས་ཡི་གེར་བཀོདཿ༔ མ་འོངས་ལས་འཕྲོ་ལྡན་པས་འདིར་སྤྱོད་ཤོག༔ 
བདག་མཆེད་ལྕམ་གཉིས་ཀྱིས་སློབ་དཔོན་ལ་ཞུས་པ༔ སློབ་དཔོན་ཆེན་པོ་ལགས༔ དམ་ཆོས་ 
འདི་ཉིད་ཉམས་སུ་ལེན་པ་ལ༔ གནས་ཀྱི་མཚན་ཉིད་ཇི་ལྟར་རུང༔ ཞེས་ཞུས་པས༔ སློབ་དཔོན་ 
གྱིས་གསུངས་ནས༔ ཉམས་སུ་ལེན་པའི་གནས་ནི༔ རྒྱུད་ལས་བཤད་པ་ལྟར་དུཿ༔ རིའི་རྩེའམ༔ 
གངས་ཁྲོད་དམ༔ མཐོ་ཞིང་དངས་པ༔ དབེན་ཞིང་ཉམས་དགའ་བ༔ གཡེང་བ་ཆུང་ཞིང་རང་ 
དབང་ཐོབ་པ༔ བཀྲ་ཤིས་ལ་རྫས་མོད་པ༔ གྲུབ་ཐོབ་གོང་མས་བྱིན་གྱིས་བརླབས་པ༔ མདོར་ན་ 
རིག་པ་དངས་ཤིང་དགེ་སྦྱོར་འཕེལ་བ༔ ངེས་འབྱུང་ཆེ་ཞིང་སྐྱོ་ཤས་ཆེ་བ༔ དེ་ལྟ་བུའི་གནས་དེ་ 
བརྟེན་པར་བྱེད་དེ༔ ཤིན་ཏུ་ཡང་ཁག་ཆེ་སྟེ དེར་ཕྱིན་པའི་ཡོན་ཏན་ནི ཀློང་གསལ་ལས༔ བཀྲ་ 
ཤིས་བྱིན་ཆགས་ཡོན་ཏན་འབྱུང་བའི་ས གྲུབ་ཐོབ་གོང་མས་ཞབས་ཀྱིས་བཅགས་པའི་གནས༔ 
གངས་ཁྲོད་ལུང་སྟོང་རི་རྩེ་དུར་ཁྲོད་དམ༔ ཤིན་ཏུ་དབེན་པ་དངས་ཤིང་མཐོ་བའི་ས༔ སྐལ་ལྡན་ 
སྐྱེས་བུས་ཉམས་ལེན་བྱེད་པའི་གནས༔ ཡོ་བྱད་འཛོམས་ཤིང་མི་རྒོད་འཚེ་བ་མེད༔ དེ་ལྟ་བུ་ཡི་ 
གནས་ཉིད་བརྟེན་པར་བྱ༔ ཞེས་གསུངས་སོ༔ དེ་ལྟ་བུའི་གནས་དང་བྲལ་བའི་སྐྱོན་ནི སྔ་མ་ལསཿ 
མཚན་ལྡན་གནས་ཕྲལ་སྐྱོན་དབང་ཉིད་དུ་གྱུར ཅེས་པས༔ དེ་ལྟ་བུ་དགོས་གསུངས་སོ༔ ཡང་ 
ཞུས་པ༔ སློབ་དཔོན་ཆེན་པོ་ལགས༔ དེ་ལྟ་བུའི་གནས་དེར་དུས་ནམ་འཇུག༔ ཡོད་བྱད་འཚོགས་
71

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
རྐྱེན་ཇི་ལྟར་ལགས་ཞུས་པསཿ སློབ་དཔོན་གྱིས་གསུངས་པ༔ འཇུག་པའི་དུས་ནི༔ སྤྱིར་འཁོར་བ་ 
སྡུག་བསྔལ་གྱི་རྒྱ་མཚོ་ལ་བློ་ལོག་པ ཐར་པའི་ལམ་གྱི་ཡོན་ཏན་ཤེས་པ༔ ལས་འཕྲོ་སད་པ༔ དད་ 
པ་མོས་གུས་སོ་མས་འཆི་བ་མི་རྟག་པ་དྲན་པཿ བུ་གཅིག་པུ་ཁྲིམས་ལ་ཞུགས་པ་མས་མི་བཟོད་ 
པ་ལྟ་བུའི་དུས་ན་ཡིན༔ ཁྱད་པར་ཐོད་རྒལ་ཉམས་སུ་ལེན་པའི་དུས་ནི་ཡིན༔ ཕག་དང་སྤྲེལ་བྱི་ 
བ་ལུག་གི་ཟླ་བ་ལྟ་བུ་ཡིན་ཅིང ངོས་སྤྲོད་པའི་དུས་ནི༔ དགོང་ཞོགས་ཟེར་གཉིས་ཀྱི་དུས་སུ་ 
ཤེས་ཏེ ཀློང་གསལ་ལས༔ དབྱར་མ་སྟོན་དང་དགུན་ཆུང་དཔྱིད་ཀྱི་དུས༔ ཟེར་གཉིས་དུས་ན་ 
མཆོག་ཏུ་བཤད་པ་ཡིན༔ ཅེས་པས༔ དེ་ལྟ་བུར་རུང་ལ༔ ཁྲེགས་ཆོད་ཀྱི་ཉམས་ལེན་ནི༔ དུས་ 
དང་རྣམ་པ་ཐམས་ཅད་ཀུན་ཏུ་རུང གསུངས་སོ༔ འཚོ་རྐྱེན་མེ་ཏོག་དབང་ཡོན་དང༔ ཚོགས་ 
དང་གཏོར་མ་དང་འཚོ་བའི་རྒྱགས་དང༔ ཁམས་གསོ་བའི་སྨན༔ དབང་རྫས་དང་རོལ་མོ་སོགསཿ 
མདོར་ན་མཁོ་བའི་ཡོ་བྱད་དུ་གྱུར་ཚད་བསགས་ཏེ༔ ཀློང་གསལ་ལས༔ མེ་ཏོག་དབང་ཡོན་ 
ཚོགས་གཏོར་དང༔ ཉིན་མཚན་དུས་ཀྱི་ཁམས་ཀྱི་བརྟེན་གཡོ་བཙལ༔ དབང་རྫས་རོལ་མོ་སྒྲ་ 
སྙན་ཡིད་འོང་བྱ༔ དེ་ལྟར་ཡོ་བྱད་ཐམས་ཅད་ཚོགས་གྱུར་ན༔ བསམ་གཏན་འཕེལ་ཞིང་གཏན་ 
ནས་མྱུར་དུ་འཐོབ༔ ཅེས་པ་དང༔ དེ་ལྟར་མ་འཛོམས་ནའང༔ སྔ་མ་ལས༔ མཚན་ལྡན་རྫས་བྲལ་ 
རྐྱེན་དབང་ཉིད་དུ་གྱུར༔ ཅེས་པས༔ དེ་ལྟར་བསག་པར་བྱའོ་གསུངས༔ ཡང་སློབ་དཔོན་ལ་ཞུས་ 
པ༔ དང་པོ་བླ་མའི་མཚན་ཉིད་ཅི་ལྟ་བུ་ཞིག་བརྟེན་དགོས་ཞུས་པསཿ
སློབ་དཔོན་གྱི་ཞལ་ནས བླ་མ་མཚན་ཉིད་ལྡན་པ་ཤིན་ཏུ་ཁག་ཆེ ཚེ་འདིའི་དཔོན་ལ་ཡང་ 
སྐྱིད་སྡུག་ཡོད་ན༔ བདེ་བར་ཁྲིད་པའི་ལམ་མཁན་ཡིན་པས༔ དེ་གལ་ཆེ་སྟེ བླ་མ་ནི་སྤྱིར་ཐོས་ 
རྒྱ་ཆེ་ཞིང༔ གང་ཡང་བློར་ཤོང་བ༔ ནང་དུ་འཁྲུལ་ཤེས་ཤིང་ཐུགས་སུ་ཆུད་པ༔ སྤྲོས་པ་ཆོད་པ༔ 
ཁ་འཛིན་མེད་པ༔ ནང་དུ་ཐུགས་རྒྱུད་དུལ་ཞིང་སྙིང་རྗེ་ཆེ་བ༔ རྟོགས་པ་མཐོ་ཞིང་སྤྱོད་པ་ཞིབ་ 
པ༔ ཤེས་རབ་ཆེ་ཞིང་ལག་ལེན་མཁས་པ རང་རྒྱུད་དུལ་ཞིང་གཞན་སྣང་འགྱུར་བ༔ གསང་བ་ 
ནི བཀའ་བརྒྱུད་བཟང་ཞིང་དམ་སེལ་མེད་པ རྩ་ཐིག་རླུང་གསུམ་དབང་དུ་འདུ་ཞིང༔ གསང་ 
སྔགས་དབང་བཞིའི་དོན་ལ་མཁས་པ རང་རྟོགས་པ་ཕུལ་དུ་གྱུར་ཅིང༔ གཞན་དོན་ཐུགས་རྗེས་ 
འཛིན་པ་དགོས་ཏེ༔ ཀློང་གསལ་ལས༔ བློ་ཆེ་ཁོག་ཡངས་རང་རྒྱུད་དུལ༔ བརྩེ་བའི་སེམས་ལྡན་
72

༄༅། །ཟབ་གཏེར་ཆོས་ཀྱི་མཛོད་ཁང་།
རང་སྣང་དག༔ གནས་ལུགས་རྟོགས་པ་ཁོང་དུ་ཆུདཿ ཤེས་རབ་རྒྱུད་སྨིན་དབང་པོ་དངས༔ ཞེས་ 
པས དེ་ལྟ་བུ་བཙལ་བར་བྱ་ཞིང༔ དེ་ལྟར་མ་ཡིན་པའི་བླ་མ་གདམས་པ་སྐོར་རེ་ཙམ་ལ་ཆགས་ 
འཛིན་ཆེ་བ༔ རང་རྨོངས་ཤིང་ཆོས་བརྒྱད་ཆེ མ་གྲོལ་བར་གྲོལ་རྫུན༔ མ་རྟོགས་པའི་རྟོགས་ 
རྫུན༔ མ་ཞིག་པའི་ཞིག་རྫུནཿ༔ རང་འདོད་ཀྱི་གདམས་པའི་ཚུལ་འཆོས་ཅན༔ གང་ཟག་དམ་པ་ 
རྣམས་ཀྱི་སྐྱོན་བརྗོད་ནས་ཆགས་སྡང་ལམ་དུ་བྱེད་པ༔ ཚེ་འདི་ཡི་རྙེད་དཀས་གཞན་མགོ་བསྐོར་ 
ཞིངཿ ཆོས་ཀྱི་ཆ་འཛིན་ཟུར་ཟ་བྱེད་ཅིང༔ རྗེས་འཇུག་རྣམས་ཀྱང་ང་ཡི་ཆོས་རྒྱུད་འདི་ཟུངས་ 
ཤིག་ཅེས་སྨྲ་བའི་བླ་མ་དེཿ བདུད་ཀྱི་ཕོ་ཉ་ཡིན་པས་དེ་བསྟེན་ནས་རང་གཞན་གཉིས་ཕུང་བར་ 
མཆིའོ་གསུངས་སོ༔ ཡང་སློབ་དཔོན་ལ་ཞུས་པ༔ གཞན་དོ་ན་རྗེས་འཇུག་གི་སློབ་མ་ཇི་ལྟར་བརྟེན་ 
ཞུས་པསཿ
སློབ་དཔོན་གྱི་ཞལ་ནས༔ སློབ་མ་ངན་པ་བླ་མ་དང་ཆོས་ཀྱི་བདུད་བྱེད་པས་བརྟག་པ་ཁག་
ཆེ དེ་ཡང་སློབ་མ་དམ་ཚིག་གཙང་ཞིང་མོས་གུས་ཆེ་བ༔ ངེས་འབྱུང་དང་སྐྱོ་ཤས་ཆེ་ཞིང་ཚེ་ 
འདི་ཡི་སྣང་བ་ཆུང་བ༔ ཤེས་རབ་དང་སྙིང་རུས་འཛོམས་པ༔ ཅི་གསུངས་ཉན་ཅིང་གཏོང་ཕོད་ 
ཆེ་བ༔ གསང་ཐུབ་ཅིང་ཉམས་ལེན་ལ་བརྩོན་པ༔ བློ་ཆེ་ཞིང་དུག་ལྔའི་ཤུགས་ཆུང་བ༔ སྡུག་ 
བསྲན་ཆེ་ཞིང་བརྩོན་འགྲུས་དང་ལྡན་པ དེ་ལྟ་བུའི་སློབ་མ་གཅིག་དགོས་ཏེ ཀློང་གསལ་ལསཿ 
དམ་ཚིག་གཙང་ལྡན་དག་སྣང་ཆེ དུག་ལྔའི་ཤུགས་ཆུང་བློ་ཁོག་ཡངས དད་ལྡན་སྙིང་རྗེ་ 
གཏོང་ཕོད་ཆེ༔ རང་རྒྱུད་དུལ་ཞིང་དབང་པོ་རྣོ༔ ཞེས་སོགས་གསུངས་ཤིང༔ བརྟེན་དུ་མི་རུང་ 
བའི་སློབ་མ་ནི༔ ཁ་མཁས་ཤིང་གདོང་ལྟས་ཆེ་བ བླ་མའི་ཡོན་ཏན་མི་མཐོང་ཞིང་སྐྱོན་བགྲང་བ༔ 
ངོ་ཚ་ཆུང་ཞིང་དྲིན་དུ་མི་གཟོ་བ༔ བློ་ཆུང་ཞིང་མ་ཁེངས་པ༔ སྙིང་རུས་ཆུང་ཞིང་ང་རྒྱལ་ཆེ་བ༔ 
སེར་སྣ་ཆེ་ཞིང་འཛིན་ཆགས་དམ་པ༔ ཞབས་ཏོག་མི་སྒྲུབ་ཅིང་རེ་ཆེ་བ༔ རང་གིས་ཉམས་སུ་མ་ 
ལོན་པར་གཞན་ལ་བཤད་རིངས་པ༔ དེ་ལྟ་བུའི་སློབ་མ་དེ་བརྟེན་དུ་མི་རུང་སྟེ༔ ཀློང་གསལ་ལས་ 
ཀྱང༔ ཤེས་ཆུང་ཁ་གསག་གདོང་ལྟས་ཆེ༔ ཁ་མཁས་ལག་དམ་གཡོ་ཟོབ་ཆེ༔ བླ་མའི་གསུང་ 
བཅག་དྲིན་དུ་གཟོ༔ ཡོན་ཏན་མི་མཐོང་སྐྱོན་རྣམས་ལྟ༔ རིགས་རྒྱུད་ངང་རྒྱུད་ངན་པ་དང༔ བླ་ 
མ་སྨད་ནས་རང་ཉིད་བསྟོད༔ དོན་དམ་ཚིག་དང་ཉམས་ལེན་ཕྱལ༔ སློབ་བུ་མ་བརྟགས་སློབ་
73

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
དཔོན་དགྲ༔ ཉམས་སུ་མི་ལེན་གང་ཟག་ལ རྫོགས་པ་ཆེན་པོ་འདི་དག་ནི དོན་དམ་གདམས་ 
པ་བསྟན་མི་བྱ༔ སྣོད་ངན་རྣམས་སུ་བླུགས་པ་ན སྣོད་ཆག་བཅུད་འཕོ་དམྱལ་བར་ལྟུང སྣོད་ 
ངན་རྣམས་ལ་དོན་འདི་སྦོས༔ ཞེས་དེ་ལྟར་ཤེས་པ་ཁག་ཆེའོ༔ གསུངས་སོ༔ ཡང་སློབ་དཔོན་ལ་ 
ཞུས་པཿ དེ་ལྟར་སློབ་དཔོན་དང་སློབ་མ་རྟེན་འབྲེལ་འཛོམས་པའི་དུས་སུ འཇུག་པའི་དུས་ 
འཇུག་ཐབས་ཇི་ལྟར་བྱ་ཞུས་པས༔ སློབ་དཔོན་གྱི་ཞལ་ནས༔ དེ་ལ་གསང་སྔགས་བླ་ན་མེད་པའི་ 
འཇུག་སྒོ་ནི༔ སྨིན་གྲོལ་གཉིས་ཏེ༔ ཐོག་མར་སྨིན་པར་བྱས་ལ དེ་རྗེས་ལ་གྲོལ་ལམ་ཟབ་མོ་ལ་ 
འཇུག་པར་འཚལ་ཏེ དང་པོ་བུམ་པའི་དབང་ལ ངོ་བོ༔ ངེས་ཚིག ས་ལམ་དང་༔ འབྲས་བུའི་ 
ཐོབ་ཚུལ་དང་ལྔའོ༔ དང་པོ་ངོ་བོ་ནི༔ ཕྱི་སྣང་སྲིད་སྣོད་བཅུད་དོ༔ ནང་ཕུང་པོ་སྐྱེ་མཆེད་ཐམས་ 
ཅད་ཡེ་གདོད་མ་ནས་ལྷ་རུ་གནས་པའོ༔ ངེས་ཚིག་ནི༔ ཡེ་ནས་གནས་པ་དེ་ཉིད་ལུས་བྱིན་ 
བརླབས་ཏེ༔ ཡིད་བཞིན་གྱི་ནོར་བུ་ལ་གསོལ་བ་ཐེབ་པ་ཡོད་པ་དེ༔ ཡིད་བཞིན་གྱི་ནོར་བུ་ལ་ 
གསོལ་བ་ཐེབ་ལྟར༔ བརྟགས་ཤིང་ལམ་དུ་བྱེད་པའོ༔ མཚན་ཉིད་ནི བུམ་དབང་ཐོབ་ནས་སྣང་ 
སྲིད་ལྷ་མོར་ཤེས་པས༔ ས་རྡོ་ཙམ་ལ་བརྙས་པ་སྤང་ངོ༔ རང་ལུས་རྩ་ཁམས་ལྷའི་རང་བཞིན་དུ་ 
ཤེས་པས༔ ཐ་མལ་དུ་མི་བཟུང་བསྐྱེད་རིམ་བརྟེན་པར་བྱ༔ ས་ལམ་ནི་དང་པོ་ནས་བརྒྱད་ཀྱི་བར་ 
དུ་ནོནཿ འབྲས་བུ་ནི་སྤྲུལ་པའི་སྐུ་ཐོབ་བོ༔ གཉིས་པ་གསང་སྔགས་ལ་ཡང་ལྔ་སྟེ གསང་དབང་ 
གི་ངོ་བོ་ནི ཐབས་ཤེས་ཟུང་དུ་འཇུག་པའོ༔ ངེས་ཚིག་ནི༔ གསང་བའི་དམ་རྫས་བླ་ན་མེད་པའི་ 
ཕྱིར་བྱང་ཆུབ་སེམས་ཀྱི་དངས་མའོ༔ མཚན་ཉིད་ནི༔ བདག་གི་ལུས་ཁམས་དང་སྐྱེ་མཆེད་ 
ཐམས་ཅད་བདེ་སྟོང་གི་རང་བཞིན་དུ་བྱིན་གྱིས་བརླབས་ཤིང༔ རྩ་ཐིག་རླུང་གསུམ་བདེ་སྟོང་བསྒོམ་ 
པ་སྔོན་དུ་བྱེད་ཅིང༔ གསུང་གི་བྱིན་རླབས་ཐོབ་པའོ ས་ནི་དགུ་པ་ནོན་ཅིང་འབྲས་བུ་ལོངས་སྤྱོད་ 
རྫོགས་པ་ཐོབ་པའོ༔
གསུམ་པ་ཤེས་རབ་ཡེ་ཤེས་ཀྱི་དབང་ལ་ལྔ་སྟེ ངོ་བོ་བདེ་སྟོང་དཔའ་བོའི་ཡེ་ཤེས་དེ་ལམ་ 
དུ་བྱེད་པའོ༔ ངེས་ཚིག་ནི འཛིན་པ་རང་སར་དག་ནས་རང་བྱུང་བདེ་བར་འཆར་བའི་དགའ་ 
བ༔ མཆོག་དགའ༔ དགའ་བྲལ༔ ལྷན་ཅིག་སྐྱེས་པའི་དགའ་བའོ༔ མཚན་ཉིད་ནི༔ བདེ་སྟོང་ 
དཔའ་བོའི་ཡེ་ཤེས་དེ་ལ་བརྟེན་ནས རང་བྱུང་གི་ཡེ་ཤེས་རྒྱུད་ལ་སྐྱེས་པའོ ས་ནི་བཅུ་ནོན་
74

༄༅། །ཟབ་གཏེར་ཆོས་ཀྱི་མཛོད་ཁང་།
ཅིང་འབྲས་བུ་ནི་ཆོས་སྐུ་འཐོབ་བོ་ ༈ བཞི་པ་རང་བྱུང་གི་རྩལ་དབང་ལ་ལྔ་སྟེ༔ དབང་གི་ངོ་ 
བོ་ནི རང་བྱུང་གི་ཡེ་ཤེས་རང་རིག་ཀུན་ཏུ་བཟང་པོ་འདི་ཁོ་ནའོ༔ ངེས་ཚིག་ནི༔ ཡེ་ནས་གནས་ 
པ་དེ་ཉིད་ཡེ་ཇི་བཞིན་པའི་ངང་དུ་ངོ་སྤྲད་ཅིང་དེའི་དོན་ཉམས་སུ་ལེན་པའོ༔ མཚན་ཉིད་ནི༔ 
མ་ནོར་མ་བཅོས༔ བྲི་བ་མེད་པ༔ གང་བ་མེད་པ༔ འགྲོ་འོང་མེད་ཅིང་རྟག་ཆད་ཀྱི་མཐའ་ལས་ 
འདས་པ༔ རང་བྱུང་ལྷུན་གྲུབ་ཁྱབ་གདལ༔ གསལ་སྟོང་ཟུང་འཇུགཿ མཐའ་བྲལ༔ མ་འདྲེས་ 
ཡོངས་རྫོགས་བློ་ལས་འདས་པའོ༔ ས་ནི་བཅུ་གཅིག་པ་ཀུན་ཏུ་འོདཿ འབྲས་བུ་ནི༔ སྐུ་ལྔ་སྐུ་ 
གསུམ་ལྷུན་གྱིས་གྲུབ་པའོ༔ གང་ཟག་སྤྲོས་པ་ལ་མི་དགའ་ན༔ གཏོར་མ་རིན་ཆེན་འབར་བ་ལ་ 
བརྟེན་ནས་ཏིང་ངེ་འཛིན་གྱི་དབང་བཞི་ཡོངས་སུ་རྫོགས་པར་བསྐུར་ནའང༔ དོན་རྣམས་གོང་ 
དང་མཚུངས་ཤིང༔ དབང་གི་གནས་བཞི་ནི༔ སྤྱི་བོ༔ མགྲིན་པ༔ སྙིང་ཁ༔ ལྟེ་བའོ༔ དབང་གི་ངོ་ 
བོ་ནི༔ སྐུ་གསུང་ཐུགས་ཡོན་ཏན་ཕྲིན་ལས་སོ དབྱེ་བ་ནི༔ བུམ་དབང༔ གསང་དབང༔ ཤེས་རབ་ 
ཡེ་ཤེས་དབང༔ ཚིག་དབང་རིན་པོ་ཆེའོ༔ དབང་སྐལ་ནི༔ བསྐྱེད་རིམ༔ རྩ་རླུང༔ ཕྱག་རྒྱ་ཆེན་ 
པོའོ༔ ཕྲིན་ལས་བཞིའོ༔ འབྲས་བུ་ནི ཆོས་སྐུ་ལོངས་སྐུ་སྤྲུལ་སྐུའོ༔ ངོ་བོ་ཉིད་ཀྱི་སྐུའོ༔ མདོར་ན་ 
བླ་མ་དོན་དང་ལག་ལེན་ལ་མཁས་པ་གཅིག་གིས་བསྐུར་ནས་སྨིན་པར་བྱས་ཏེ 
སྤྱིར་ན་ཆོས་དབང་དང་འབྲེལ་པ དབང་བླ་མ་དང་འབྲེལ་བ༔ བླ་མ་མན་ངག་དང་འབྲེལ་པ 
མན་ངག་རྒྱུད་དང་འབྲེལ་པ་ཞིག་དགོས་ཏེ ཀློང་གསལ་ལས༔ སྤྲོས་བཅས་བུམ་པ་ཕྱི་དབང་ 
དང སྤྲོས་མེད་ནང་གི་གསང་དབང་དང༔ ཤིན་ཏུ་སྤྲོས་མེད་ཤེས་རབ་དབང ཡོངས་སུ་སྤྲོས་ 
མེད་ཚིག་དབང་རིན་པོ་ཆེ༔ སྣོད་ལྡན་བུ་ལ་བསྐུར་ཕྱིར་རིམ་པར་བསྟནཿ ཅེས་པས༔ དེ་ལྟར་བྱ་ 
འཚལ་གསུངས༔ ཡང་སློབ་དཔོན་ལ་ཞུས་པ༔ འོ་ན་ལམ་འདི་ལྟ་བུ་ལ་འཇུག་པའི་དུས་སུ༔ བླ་མ་ 
བརྟེན་ཚུལ་ཇི་ལྟར་བྱ་ཞུས་པས༔ སློབ་དཔོན་གྱིས་གསུངས་ནས མཚན་ཉིད་ལྡན་པའི་བླ་མ་དེ 
རྡོ་རྗེ་སེམས་དཔའ་དངོས་ཡིན་ཏེ༔ དེ་ལ་སངས་རྒྱས་དངོས་ཀྱི་མོས་གུས་དང་འབྲལ་མི་རུང་སྟེ
ལུས་ངག་ཡིད་གསུམ་གྱི་སྒོ་ནས་ཅི་མཉེས་ཀྱིས་ཞབས་ཏོག་བྱ་ཞིངཿ རབ་སྒྲུབ་པའི་ཞབས་ཏོགཿ
འབྲིང་ལུས་ངག་ཡིད་གསུམ ཐ་མ་དངོས་པོ་དང་ལོངས་སྤྱོད་སོགས་ཞེ་ཐག་པ་ནས་ཞབས་ཏོག་ 
ཅིང་མཉེས་པར་བྱ་ཞིང༔ ཅི་གསུང་གི་བཀའ་ཉན་པ་ཡང་ཨ་ཅང་སྟེ སེམས་ཅན་བརྒྱ་ཡི་སྲོག་
75

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཆོད་གསུངས་ཀྱང་བྱ༔ སྤྲོ་བཞིན་དུ་བྱེད་པ་ཞིག་དགོས༔ རང་གི་རྩ་བའི་བླ་མ་ནི་སངས་རྒྱས་ 
ལས་ཀྱང་ལྷག་པར་མཆོད་པ་རྒྱུད་བཀའ་ལུང་ཐམས་ཅད་ནས་གསུངས་ཤིང༔ ཐེག་པ་ཆེན་པོ་ཚེ་
གཅིག་གིས་སངས་རྒྱས་འཐོབ་པར་བྱེད་པ་ཡང༔ བླ་མའི་བྱིན་རླབས་ཐུགས་རྒྱུད་ཀྱི་བཀའ་བབས་ 
ལ་བརྟེན་ནས་ཐོབ་པ་ཡིན་པས༔ བླ་མ་མཉེས་པ་ཁོ་ན་ཁག་ཆེ་སྟེ༔ འདི་ཉིད་མཆོད་པའི་བསོད་ 
ནམས་ཀྱི་ཚད༔ མཉམ་སྦྱོར་ཆེན་པོའི་རྒྱུད་ལས༔ སྟོང་གསུམ་གངྒའི་བྱེ་སྙེད་ཀྱིས༔ རྒྱལ་བ་མཆོད་ 
པའི་བསོད་ནམས་ཀྱིས༔ བླ་མའི་བ་སྤུ་གཅིག་མཆོད་པས༔ བསོད་ནམས་དེའི་ཆར་མི་ཉེ༔ ཞེས་ 
གསུངས་སོ དེ་ལྟར་བླ་མ་མཆོད་དོ༔ མཚན་དང་ལྡན་པའི་བླ་མ་དེའི་ཕྱི་རོལ་གྱི་སྤྱོད་ལམ་ 
ཐུགས་རྒྱུད་དམ༔ བཀའ་བཀྱོན་དང་མཛད་སྤྱོད་ཇི་ལྟར་མཛད་ཀྱང༔ ནང་གི་ཐུགས་དགོངས་ཀྱྀ་ 
རྟོགས་པ་དེ་ལ་མི་དད་པའམ༔ ལོག་ལྟ་ནི་སྐྱེ་མི་རུང་ཞིང༔ ཅི་མཛད་བརྡ་ཆོས་སུ་གོ་བར་བྱའོ༔ 
སྤྱིར་གང་ཟག་གི་ཚོད་གཟུང་བར་དཀའ་ཞིང༔ ཁྱད་པར་དུའང་སྦས་པའི་རྣལ་འབྱོར་ནང་གི་ 
དགོངས་པ་མི་རྟོགས་ཤིངཿ སྤྱིར་མཛད་སྤྱོད་མ་ངེས་ལ༔ རང་ཐ་མལ་གྱི་ཤེས་རྒྱུད་ལ་མ་དག་ 
པའི་སྣང་ངོར་ཡིན་པས༔ དཔེར་ན་མིག་སྐྱོན་ཅན་གྱིས་གངས་དང་དུང་ལ་སེར་པོར་མཐོང་བ་ 
དང་མཚུངས་སོ༔ གལ་ཏེ་རྩ་བའི་བླ་མ་ལ་མ་དད་ན༔ དངོས་གྲུབ་ཀྱི་སྒོ་འགགས་ཏེ༔ ལས་ཀྱིས་ 
དམྱལ་བར་ལྟུང་ཞིང་༔ ཤེས་བྱ་ཀུན་ལ་མ་རྨོངས་ཀྱང༔ ཕན་པར་མི་འགྱུར་བས༔ གསང་འདུས་ 
ལསཿ རྩ་བའི་བླ་མ་འདྲེན་པའི་གཙོ དེ་ལ་མ་དད་ལོག་ལྟ་བཿ ཤེས་བྱ་ཀུན་ལ་མ་རྨོངས་ཀྱངཿ 
ཐར་པའི་ལམ་འགག་དོན་དང་འགལ༔ ཞེས་པས༔ བླ་མ་བརྟེན་ཚུལ་དེ་ལྟར་བྱའོ༔ 
ཡང་སློབ་དཔོན་ལ་ཞུས་པ༔ འོ་ན་རྫོགས་པ་ཆེན་པོ་འདི་ཉམས་སུ་ལེན་པ་ལ་སྔོན་འགྲོ་ཇི་ལྟར་ 
ཉམས་སུ་ལེན་ཞུས་པས༔ སློབ་དཔོན་གྱིས་གསུངས་པ༔ དམ་ཆོས་ཨ་ཏིའི་སྙིང་པོ་འདི་ཉམས་སུ་ 
ལེན་པའི་ཐོག་མར་འཁོར་འདས་རུ་ཤན་དབྱེ་དགོས་ཏེ དཔེར་ན་གསེར་དང་དྲི་མ་ཕྱེ་བ་ལྟ་བུ་ 
ཡིན་ཏེ༔ དཔེར་ན་གསེར་ཡང་རྒྱུ་བཟང་པོ་ཡང་དྲི་མ་དང་མ་ཕྱེས་ན༔ བྱེད་ལས་མི་འགྲུབ་པ་ 
ལྟར༔ ལུས་ངག་ཡིད་གསུམ་ཡང་རང་བཞིན་གྱིས་རྒྱུར་གནས་ཀྱང༔ འཁོར་བ་དང་རུ་ཤན་མ་ 
ཕྱེས་ན་དྲི་དང་གནས་པ་ལྟར་དུ་ཤན་དབྱེ་དགོས་ཏེ༔ དེ་ཡང་རུ་ཤན་དབྱེ་བ་ལ་བརྟེན་ནས༔ གནས་ 
སྐབས་སུ་འཁོར་བ་རུ་ཤན་དབྱེ་བའི་ཕྱིན་ཆད༔ འཁོར་བར་མི་ལྡོག་པ་དང༔ ལུས་ཀྱི་འབྱུང་བ་
76

༄༅། །ཟབ་གཏེར་ཆོས་ཀྱི་མཛོད་ཁང་།
འཛད་པསཿ ཚེ་རིང་ཞིང་ནད་མི་འབྱུང་བ་དང༔ ཐོད་རྒལ་གྱི་ཉམས་བཙན་ཐབས་སུ་སྐྱེ་བ༔ 
རྗེས་ཀྱི་ཡོན་ཏན་བཙན་ཐབས་སུ་སྐྱེ་བའི་དགོས་པ་ཡོད་ཅིང༔ མཐར་ཐུག་ཏུ་ལུས་ངག་ཡིད་གསུམ་
སྐུ་གསུམ་དུ་གྲོལ་བས༔ སྒྲ་འོད་སྐུ་གདུང་རིང་བསྲེལ་དང་བཅས་ནས་མངོན་པར་རྫོགས་པར་ 
སངས་རྒྱས་པ་དང༔ ལུས་ངག་ཡིད་གསུམ་དབྱེར་མེད་དུ་ཡང་དག་པར་སངས་རྒྱས་ནས༔ གསང་ 
སྔགས་གཞན་ཐུན་མོང་པ་རྣམས་ལ་དབྱེར་མེད་ཁྱད་པར་གྱི་གནད༔ རྟེན་ཅིང་འབྲེལ་བར་འབྱུང་ 
བ༔ ཐུན་མོང་མ་ཡིན་ལམ་ཟབ་ཡིན་པས༔ དེ་ལྟར་འབད་ན་འདི་ཉིད་རང་གིས་གྲོལ་བར་འགྱུར་ 
གསུངས༔ ཡང་སློབ་དཔོན་ལ་ཞུས་པ༔ དང་པོ་ཁྲེགས་ཆོད་ཉམས་སུ་ལེན་པ་ལ་ངོ་ཇི་ལྟར་སྤྲད་ 
ཞུས་པས༔ སློབ་དཔོན་གྱིས་གསུངས་པ༔ དེ་ལ་ངོ་སྤྲོད་པ་ནི༔ ཀུན་གཞིའི་ཡེ་ཤེས་རང་བྱུང་རང་ 
གི་རིག་པ་འདི སྐྱེ་འགག་གནས་གསུམ་དང་བྲལ་བ༔ བྱུང་གནས་འགྲོ་གསུམ་ལས་འདས་པར་ 
སྤྲོད༔ རང་བྱུང་གི་ཡེ་ཤེས་ནི་ཐོག་མཐའ་མེད་དེ་མ་སྐྱེས་པ༔ རང་བྱུང་རང་གསལ་ཏེ་མ་འགགས་ 
པ༔ དབྱིབས་དང་ཁ་དོག་གཟུགས་མི་གྲུབ་སྟེ་མི་གནས་པར་ངོ་སྤྲོད༔ ཡང་དང་པོ་སྐྱེ་བ་མེད་དེ་ 
མ་བྱུང་བ༔ བར་དུ་མ་འགགས་པ་ཅིར་ཡང་འཆར་ཏེ་མི་གནས་པ༔ ཐ་མ་རྟག་ཆད་དམ་འགྲོ་ 
འོང་མཚན་མའི་མཐའ་ལས་འདས་པར་ངོ་སྤྲད་དོ་གསུངས༔
ཡང་སློབ་དཔོན་ལ་ཞུས་པ༔ འོ་ན་གང་གི་གནས་ལུགས་དེ་འཇོག་ཐབས་ཇི་ལྟར་བྱ་ཞུས་པས༔ 
སློབ་དཔོན་གྱིས་གསུངས་ནས༔ ནམ་མཁའ་སྤྲིན་བཞིན་རང་བྱུང་རང་ཞི༔ བར་སྣང་རླུང་བཞིན་ 
འགྱུ་བ་རྗེས་མེད༔ བྲམ་ཟེའི་སྐུད་པ་བཞིན་མི་སྒྲིམ་མི་ལྷོད་པར་ཆ་མཉམ་དུ་གཞག༔ སེམས་ 
གསལ་དུ་རེ་བའི་ཤེས་པས་མི་བཅོས༔ གསལ་བའི་རྟོག་པར་མི་གཞག ཞི་གནས་སྟོང་པའི་རྟོག་ 
པ་འོག་འགྱུའི་བསྒོམ་བྱུང་དང་མ་བྱུང་གི་འཛིན་རྟོག་མི་ཞུགས་པར་གཞག༔ དོན་ལ་ངོ་བོ་རང་ 
གིས་རིག་ཙམ་གྱི་པ་ལ་ཁད་ཀྱིས་བཞགཿ ཡང་སློབ་དཔོན་ལ་ཞུས་པ༔ དེ་ལྟར་བཞག་དུས་གནས་ 
སུ་མ་བཏུབ་ན་ཇི་ལྟར་བགྱི་ཞུས་པས༔ སློབ་དཔོན་གྱིས་གསུངས་ནས༔ མི་གནས་ན་འགྲོ་བར་བཏང་ 
བས༔ དཔེར་ན་སེང་གེ་ཡང་རྩལ་ལ་ཕྱོགས་ཀྱང་གངས་ལས་མ་འད་ས ཉི་མས་འཇིག་རྟེན་ཁྱབ་ 
ཀྱང་རྒས་དུས་ཉི་མའི་དཀྱིལ་འཁོར་ལས་མ་འདས༔ ཉ་གར་འཕྱོས་ཀྱང་ཆུ་ལས་མ་འདས༔ རྒྱ་ 
མཚོར་བྱ་རོག་གར་འཕྱོས་ཀྱང་རྫིང་ལས་མ་འདས་པ་བཞིན་དུཿ༔ སེམས་ཀྱི་འཕྲོ་རྟོག་ཇི་ལྟར་མང་
77

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཡང་དེ་སེམས་ཉིད་རང་ལས་མ་འདས་ཏེ༔དེས་ན་མི་གནས་པའི་ངོ་བོ་ཁོ་རང་དྲན་པས་ཟིན་
ཙམ༔ བཟང་ངན་གྱི་རྟོག་པས་མ་བཅིངས་ཙམ་པ་དེ་ཀའི་སྟེང་དུ་ཀློད་ཤེས་ན༔ མི་གནས་པ་ཁོ་ 
ན་གནས་པ་ཆེན་པོ་ཡིན་ནོ་གསུངས༔ ཡང་སློབ་དཔོན་ལ་ཞུས་པ༔ དེ་ལྟར་བསྒོམ་པ་ལ་གོམས་པ་ 
ཇི་ལྟར་བཅད་ཞུས་པས༔ སློབ་དཔོན་གྱི་ཞལ་ནས༔ ཉོས་པ་བཞིན་དུ་ཡུལ་དགག་ཀྱང་མི་འགག༔ 
སོ་སོའི་སྐྱེ་བོ་བཞིན་དུ་མཚན་མའི་རྗེས་སུ་ཡང་མི་འབྲང༔ མུ་སྟེགས་ཀྱི་ལྟ་བ་བཞིན་དུ་ཏིང་ངེ་
འཛིན་གྱི་རོ་ལ་མི་ཆགས དོན་ལ་མ་བཅོས་པ་ཁོ་རང་གི་ངོ་བོ་རང་བྱུང་ངང་དངས་སུ་གཞགཿ 
ཡང་གོལ་པ་ལ་མུ་བཞི་ཡོད་དེ སེམས་ཀྱི་གནས་ལུགས་ནམ་མཁའ་ལྟར་སྟོང་པར་བསྒོམས་ནཿ 
ནམ་མཁའ་མཐའ་ཡས་སྐྱེ་མཆེད་དུ་གོལ༔ གཉིད་འཐུག་པོ་ལོག་པ་བཞིན་དུ་བྱུང་ཚོར་འགགས་ 
ནཿ ཅི་ཡང་མེད་པའི་སྐྱེ་མཆེད་དུ་གོལ༔ ཤེས་ངོ་ཙམ་དུ་གསལ་སྣང་ལ་ཡང་འགགས་ན༔ རྣམ་ 
ཤེས་མཐའ་ཡས་སྐྱེ་མཆེད་དུ་གོལཿ གསལ་ངོ་ཙམ་དུ་བདེ་ཤེས་ལ་ཆགས་ཤིང༔ རྩ་བ་རྒྱུན་ 
ཆགས་སུ་སྐྱེས་ན༔ ཡོད་མིན་མེད་མིན་དུ་གོལ༔ འདི་རྣམས་ཞི་གནས་མུ་བཞིར་ལྟུང་བ་ཞེས་བྱ་ 
སྟེ༔ སྲིན་བུ་དར་གྱིས་བཏུམས་པ་དང་ལྔ་སྟེ་གོལ་ས་ཆེ་བས༔ ཤི་ནས་སྣང་ངོ་ལ་ཅང་མེད༔ ཁམས་ 
གསུམ་ལས་མི་འདའ་སྟེ༔ དེ་རྣམས་སུ་མི་ལྟུང་བར་བྱས་ལ་བསྒོམ་པར་བྱའོ༔
ཡང་སློབ་དཔོན་ལ་ཞུས་པ༔ འོ་ན་བྱིང་དང་༔ རྒོད་པ༔ འཕྲོ་བ༔ རྨུགས་པ༔ འབྱམས་པ་རྣམས་ 
ཀྱི་སྐྱོན་ཇི་ལྟར་བསལ་ཞུས་པས༔ སློབ་དཔོན་གྱིས་གསུངས་ནས༔ བྱིང་པ་ལ་རིག་པ་ངར་བསྐྱེད༔ 
ཧུར་འདོན་ནམ་མཁའ་ལྟར་རྒྱ་བསྐྱེད་ལ་བསྒོམ༔ རྒོད་པ་ལ་འཕང་སྨད་མི་རྟག་པ་འཁོར་བའི་ 
དུཿ ཁ་ལ་བློ་བདེར་བསྒོམ༔ འཕྲོ་ན་འཕྲོ་བའི་རང་ངོར་བལྟ་ཞིང་དམིགས་རྟེན་ལ་བསྒྲིམས་ཏེ་བསྒོམ༔ 
རྨུགས་ན་བླ་མ་ལ་གསོལ་བ་འདེབས༔ རིག་པ་གཟེངས་བསྟོད་དེ་ཤེས་པ་དགའ་སྟབས་སུ་བྱས་ལ་ 
བསྒོམ༔ འབྱམས་ན་གྲིམ་སྟེ་བསྒྲིམ་ཧྲིལ་བསྡུ༔ མིག་སྣ་རྩེཪ་དབབ་སྟེ་རང་ལ་ནང་དུ་ཅེར་རེ་བལྟས་ 
པས་སེལ་ལོ་གསུངས༔ ཡང་སློབ་དཔོན་ལ་ཞུས་པ༔ འོ་ན་གཉིས་འཛིན་མེད་པའི་ཐག་གང་དུ་ 
གཅད་ཞུས་པསཿ སློབ་དཔོན་གྱིས་གསུངས་ནས༔ སེམས་ཉིད་གཞི་རྩ་བྲལ་བས་ཡོད་མེད་གཉིས་ 
སུ་མེད་པས་ཆོས་ཉིད་ཡིནཿ སེམས་ཉིད་རྣམ་པ་མཆོག་དང་ལྡན་པའི་སྟོང་པ་ཡིན་པས་ན༔ སྒོམ་ 
པ་པོའི་འཛིན་རྟོག་ཀྱང་མེད་པསཿ༔ དབྱིངས་དང་ཡེ་ཤེས་དུས་གཅིག་ལ་གསལ་བ འཛིན་བྱེད་
78

།ཟབ་གཏེར་ཆོས་ཀྱི་མཛོད་་ཁ ཁང་
བློའི་དྲི་མ་དང་བྲལ་བ་མེད་ལ༔ རྟོགས་ན་དབྱིངས་རྟོགས་ཀྱང་རྟོགས་པ༔ འཛིན་ན་ཆོས་ཉིད་དུ་ 
འཛིན་ཡང་མཚན་མ༔ ཆགས་ན་ཉམས་ལ་ཆགས་ཀྱང་འཁོར་བ༔ དམིགས་ན་མི་དམིགས་པར་ 
འདོད་པ་ཡང་དམིགས་པ༔ རྣམ་རྟོག་གཉེན་པོར་མི་རྟོག་པ་བསྒོམ་ན་མི་རྟོག་པར་འདོད་མཁན་ 
ཁོ་རང་རྟོག་པ་ཡིན་པས་ནཿ༔ དོན་ལ་གསལ་ཞིང་སྟོང་པ༔ སྟོང་ཞིང་གསལ་བཿ སྐྱེ་མེད་ལྷུན་ 
རྫོགསཿ མ་བཅོས་ལྷུན་གྲུབ་ཉམས་སུ་མྱོང་ཞིང༔ བརྗོད་དུ་མེད་པ་དེའི་སྟེང་དུ་རང་ཐག་གིས་ 
བཅདརང་བཞིན་རང་གིས་རྟོགས་པའི་ཐག་བཅད་དོ་གསུངས༔ ཡང་སློབ་དཔོན་ལ་ཞུས་པཿ 
དེ་ལྟར་རྟོགས་ནས་འདུས་བྱས་དགེ་རྩ་རྒྱུན་བཅད་ཀྱང་རུང་ངམ་ཞུས་པསཿ
སློབ་དཔོན་གྱི་ཞལ་ནས༔ མཚོ་རྒྱལ་མ༔ སྨྲ་བརྗོད་དང་བྲལ་བའི་དོན་རྟོགས་ཀྱང༔ དཀར་ 
པོའི་དགེ་རྩ་ཕྲ་མོ་ཡང་བསག༔ ཚོགས་དང་མཆོད་པ་སྨོས་ཅི་དགོས༔ སྐྱེ་འཆི་མེད་པའི་དོན་ 
རྟོགས་ཀྱང༔ སྲོག་གཅོད་ལ་སོགས་འདོད་ལོག་མི་སྤྱད༔ དགོངས་པ་སངས་རྒྱས་དང་མཉམ་ཡང་ 
བླ་མ་སྤྱི་བོར་ཁུར༔ ཁམས་གསུམ་སངས་རྒྱས་ཀྱི་ཞིང་དུ་རྟོགས་ཀྱང་འགྲོ་དྲུག་སེམས་ཅན་བུ་བཞིན་ 
སྐྱོངས༔ རྟོགས་པ་སྐྱེས་ཀྱང་ལས་ཕྲ་མོ་ནས་འཛེམས་ཤིང༔ དགེ་རྩ་ཕྲ་མོ་ཡང་བསྒྲུབས་པས༔ 
བསོད་ནམས་ཁྲི་ཕྲག་ཐོབ་པ་ཡིན་ནོ གང་ཟག་ཁ་ཅིག་གིས་ལྟ་བ་རྟོགས་ཤིངཿ རྒྱུ་འབྲས་ཁྱད་དུ་ 
གསོད་པ༔ གང་ཟག་དམ་པར་སྤྱོད་པ་ཞིབ་མོར་སྤྱོད་པ་ལ་ལྟ་བ་དམན་པ་སྐད་དུ་སྐུར་པ་བཏབ་ 
པ་ནི༔ མཚམས་མེད་པའི་ལས་གསོག་པ་ཡིན་པས༔ ལྟ་བ་མཐོ་ཞིང་རྟོགས་པ་བརྟན་པཿཔ༔ སྤྱོད་པ་ 
ཞིབ་མོར་བྱ་བ་ཁོ་ན་གཅེས་སོ༔ ཡང་སློབ་དཔོན་ལ་ཞུས་པ༔ འོ་ན་ཆོས་དང་ཆོས་མིན་དུ་སོང་ 
ཡོད་མེད་ཇི་ལྟར་མཆིས་ཞུས་པསཿ གུ་རུའི་ཞལ་ནས༔ སྤྱིར་ཆོས་རང་འདོད་ཀྱིས་བཅིངས་ནས་ 
ཆོས་མིན་དུ་སོང་བ་མང༔ དེ་ལ་དགེ་སྦྱོར་བཟང་པོས༔ ཆོས་མཁས་ལོ༔ དཔེ་ཆ་མང་ལོ༔ བསོད་ 
ནམས་ཆེ་ལོ༔ འཁོར་གཡོག་དང་སྙན་གྲགས་ཆེ་ལོ༔ དེ་རྣམས་ཆོས་མིན་དུ་སོང་བ་ཡིན༔ ཡང་སྨྲ་ 
བ་ཁའི་ཆོས་ཀྱི་སྐད་བཟང་པོ་འདོད་པ༔ སྡིག་དང་རྣམ་སྨིན་ལ་མི་འཛེམ་པཿ ནེ་ཙོས་མི་སྐད་སྨྲ་ 
བའི་ཆོས་སུ་མ་སོང་བ་ཞིག་དགོསཿ གདམས་པ་ཟབ་མོ་ཡིན༔ སངས་རྒྱས་ལག་འཆང་ཡིན༔ 
མན་ངག་ཐོབ་ཆོག་ཡིནཿ ཟེར་ནས་རང་གིས་ཉམས་སུ་མི་ལེན་པར༔ མི་ལ་ནན་གྱིས་དབང་བསྐུར་ 
དང་ཆོས་བཤད་པ་དེ༔ རྨོངས་པ་བསླུ་བྲིད་མགོ་སྐོར་བའི་ཆོས་བྱ་བ་ཡིན ཡང་ཁ་མཁས་ལ་
79

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཁུངས་ངན་པ་རང་འདོད་ཕུགས་སུ་བཅུག་ནས༔ མི་སྣང་བྲིད་ཅིང་སྣང་བ་བདེན་མེད་ཡིན༔ ཅི་ 
ཡང་དགོས་མེད་ཡིན་ཟེར་ནས༔ ཕུགས་སུ་ཤིང་ཉ་ག་ཅན་ཞིག་དང རྡོ་བུག་པ་ཅན་ཞིག་ལ་སྦར་ 
མོ་འཐབ་པ་རྣམས༔ ཟོག་པོ་ནོར་ཚུལ་གྱི་ཆོས་པ་བྱ་བ་ཡིན༔ མདོར་ན་དེ་རྣམས་སུ་སོང་ན་ཆོས་ 
ཆོས་མིན་དུ་སོང་བ་ཡིན༔ དོན་ལ་ཚེ་འདིའི་རྙེད་པ་དང་འདོད་པའི་ཁར་མ་སོང་བ་ཞིག་བྱ་འཚལ་ 
ལོ༔ ཡང་སློབ་དཔོན་ལ་ཞུས་པཿ འོ་ན་ཆོས་རྣལ་མ་ཞིག་བྱ་ན་ཇི་ལྟར་བྱ་ཞུས་པས༔ སློབ་དཔོན་ 
གྱིས༔ ཆོས་རྣལ་མ་ཞིག་བྱ་ན༔ རྒྱུ་རྐྱེན་འབྲས་བུ་གསུམ་ལམ་དུ་སྲུང་ སློང་། བ་ཞིག་དགོས༔ དེ་ 
ལ་སྡུག་བསྔལ་གྱི་རྒྱུ་འཁོར་བ་ཡིན་པས དེ་ལ་སྐྱུག་ལོག་པ་ཞིག་དགོས༔ བདེ་བ་སྒྲུབ་པའི་རྐྱེན་ 
དལ་འབྱོར་གྱི་མི་ལུས་ཡིན་པས༔ དེ་ཐོབ་པར་དཀའ་ནས་ད་རེས་བརྩོན་འགྲུས་དྲག་པོས་བསྒྲུབ་ 
དགོས༔ ཐར་པའི་འབྲས་བུ་ཡིན་པས་སེམས་ཉིད་གཏན་ལ་ཕེབས་དགོས༔ དེ་ཕེབས་པ་ལ་བླ་མ་ 
དམ་པའི་གསུང་བཞིན་ལམ་མ་ནོར་བ་ཞིག་ཉམས་སུ་ལེན་དགོས་ཏེ དུས་སྙིགས་མའི་མི་རྣམས་ 
འཁོར་བ་ལ་ཉམས་དགའ༔ མི་ལུས་རྟག་པ་སྟེ༔ སྡུག་བསྔལ་རྒྱུན་དུ་མཐོང༔ ཡེངས་མ་ལམ་ལ་མི་ 
ཚེ་ཟད་པར་མཆིས་སོ་གསུངསཿ
ཡང་སློབ་དཔོན་ལ་ཞུས་པ འདི་ལྟར་ཟབ་པའི་ལམ་མཆོག་སྙིང་ཐིག་འདི༔ ཉམས་སུ་ལེན་ 
པ་ལ་གཞི་ཁྲེགས་ཆོད་དུ་ཉམས་སུ་ལེན་པར་བསྟན་པ་ནི་ངོ་མཚར་ཆེ་ལགས་ནཿ དོན་ལ་དྲིལ་ན་ 
གཞི་ལམ་འབྲས་གསུམ་དུ་ཇི་ལྟར་བསྡུ་ལགས་ཞུས་པས༔ སློབ་དཔོན་གྱིས་གསུངས་ནས༔ གཞི་ནི་ 
རང་བྱུང་ལྷུན་གྲུབ་གློ་བུར་གྱི་དྲི་མ་དང་བྲལ་བ་ཡིན་ཏེ ཀློང་གསལ་ལས༔ མ་གྲུབ་ཐོག་མའི་ 
གོང་དག་ནས༔ དངོས་གཞི་གཤིས་ཀྱི་འདུག་ཚུལ་ནི༔ ངོ་བོ་སྟོང་པ་རང་བཞིན་གསལ༔ ཐུགས་ 
རྗེས་ཀུན་ལ་སྣང་ནུས་པ༔ བྱས་པ་མེད་ཅིང་རང་གསལ་བར༔ ཡེ་ཉིད་ནས་ནི་རང་བཞིན་གནས༔ 
སྟོང་པའི་ངོས་ལ་རྟག་མཐའ་བྲལ༔ གསལ་བའི་ངོས་ནས་ཆད་མཐའ་བྲལ༔ ཐོག་མའི་ཀ་དག་གསལ་ 
སྟོང་ཁྱབ༔ སུས་ཀྱང་བྱས་པ་མེད་པ་ཉིད དེ་ནི་ཐོག་མའི་སྤྱི་གཞི་ཡིནཿ ཅེས་པས༔ དེ་ལྟར་མ་ 
བཅད་དོ༔ ལམ་ནི་བླ་མ་དམ་པའི་མན་ངག་གིས་ཉམས་སུ་བླངས་ཤིང་བསྒོམ་པར་བྱ་སྟེ ཡིན་ 
ལུགས་ཀྱི་དོན་ལ་རྟག་པར་མཉམ་པ་ནི་ལམ་སྟེ༔ ཀློང་གསལ་ལས༔ ས་གཞི་ས་བོན་བཏབ་གྱུར་ 
ཀྱངཿ སོ་ནམ་རིམ་བཞིན་མ་བྱས་ནཿ འབྲས་བུ་སྨིན་པར་ག་ལ་འགྱུར དེ་བཞིན་ཆོས་རྣམས་
80

༄༅། །ཟབ་གཏེར་ཆོས་ཀྱི་མཛོད་ཁང་།
ཐམས་ཅད་ཀུན༔ སེམས་ཅན་ཀུན་གྱི་རྒྱུད་ལ་གནས ཡེ་ནས་སངས་རྒྱས་རྒྱུ་ཡིན་ཀྱང༔ བསྒོམ་ 
བྱ་སྒོམ་བྱེད་ཐབས་ཀྱིས་བསྒོམ༔ རིམ་བཞིན་ཉམས་སུ་མ་བླངས་ན༔ འབྲས་བུ་ཀ་དག་ག་ལ་ཐོབ 
ཡེ་ཤེས་རང་ངོར་གནས་གྱུར་ཀྱང འཁྲུལ་འཁོར་རིམ་པར་མ་གཅུན་ན༔ ཡུལ་སྣང་གཞི་ལ་འཆར་ 
མི་ནུས༔ ཞེས་པས༔ ཉམས་སུ་ལེན་དགོས་ཏེ ལས་དང་བསྡུ་དོན་དེ་ལྟར་བཅད་དོ༔ འབྲས་བུ་ནི༔ 
དེ་ལྟར་ཉམས་སུ་བླངས་པས༔ ཐོབ་དུས་མེད་པའི་འབྲས་བུ་ཀུན་གཞི་ཇི་བཞིན་པའི་ངོ་བོར་ཐོབ་ 
སྟེ ཀློང་གསལ་ལས༔ རྒྱ་རུ་མེད་པའི་སངས་རྒྱས་དང༔ འདའ་རུ་མེད་པའི་མྱང་འདས་གཉིས༔ 
ཡང་དག་སངས་རྒྱས་མངོན་སངས་རྒྱས༔ མངོན་སངས་རྒྱས་པ་དེར་སངས་རྒྱས༔ སྤྲུལ་པ་པོ་རྣམས་ 
ཡང་སངས་རྒྱས༔ རིག་རྩལ་ཡེ་ཤེས་ངང་ལ་ཐིམ༔ སྟོང་གསལ་མ་འགགས་ངང་དུ་རྫོགས༔ ཡོན་ 
ཏན་འབྲས་བུའི་ཐོབ་ཚུལ་ལོ༔ ཞེས་པས༔ གཞི་ལམ་འབྲས་བུའི་སྤྲོས་ཐག་གམཿ བསྡུས་དོན་དེ་ 
ལྟར་བཅད་དོ་གསུངས ཡང་སློབ་དཔོན་ལ་ཞུས་པ༔ དེ་སྔོན་འགྲོ་རྣམས་ཀྱིས་མ་ནོར་ལམ་གྱི་འཕྲང་ 
དུ་བཅུགཿ ཁྲེགས་ཆོད་ཀྱི་གཞི་གཏན་ལ་མ་ནོར་བར་ཕབ་ནསཿ
སྤྱི་དོན་གསུམ་པ་ལམ་ཀུན་གྱི་ཐུན་མོང་མ་ཡིན་པ༔ ཐོད་རྒལ་ལ་ཇི་ལྟར་འཇུག་པར་བྱ༔ ཞུས་ 
པས༔ སློབ་དཔོན་གྱི་ཞལ་ནས༔ ལམ་ཐོད་རྒལ་ཉམས་སུ་ལེན་པ་ནི༔ གོང་དུ་བཤད་པ་ལྟ་བུའི་ 
གནས་སུ༔ ཁམས་གསོ་བའི་རྐྱེན༔ ཤ་སྐྱེད་པའི་བཅུད༔ དབང་པོ་གསལ་བར་བྱེད་པའི་མིག་སྨན་ 
ལ་སོགས་པ་འཛོམ་པར་བྱ་སྟེ ནམ་མཁའ་རྐྱེན་དང་བྲལ་དུས་སུ༔ སྐུ་གསུང་ཐུགས་ཀྱི་བཞུགས་ 
སྟངས་ཀྱིས་ལུ་གུ་རྒྱུད་ལ་མནན་པར་བྱའོ༔ ཡང་སློབ་དཔོན་ལ་ཞུས་པས༔ སློབ་དཔོན་གྱིས་ 
གསུངས་ནས༔ དེ་ལ་གཞི་ཁྲེགས་ཆོད་ཀྱི་གནས་ལུགས་མ་བཅོས་སྤྲོས་བྲལ་དེའི་ངང་ནས༔ རིག་ 
པ་རྡོ་རྗེའི་ལུ་གུ་རྒྱུད་དངོས་སུ་གསལ་བ་དེ་ལ་ཡིད་གཏོད་ལ འཛིན་པ བཟོ་བཅོས༔ དེར་ 
འཛིན༔ དེར་རྟོགཿ༔ རྟོག་དཔྱོད་ལ་སོགས་པའི་འཛིན་པ་དང་བྲལ་བའི་ངང་ནས༔ ཐིག་ལེ་མཐོང་ 
བ་དེ་ལ་དབང་པོ་མི་འགུལ་ཞིང༔ མདུང་ཚུགས་སུ་རིག་པ་མ་བཅོས་གསལ་སྟོང་དུ་ཧ་རེར་གཏད་ 
པས༔ རྣམ་རྟོག་རྒྱུན་ཆད་ལ་འགྲོ་ཞིང་སྣང་བ་བཞི་རིམ་པར་འཕེལ་བར་འགྱུར་རོ༔ ཀློང་གསལ་ 
ལས༔ སྒོ་དུས་རླུང་གི་གནས་བསྣུན་པས༔ ཡུལ་ཡེ་ཤེས་མངོན་སུམ་དུ་འཆར༔ ཞེས་པ་དེ་ལྟར་བྱ་ 
འཚལ་གསུངས༔ ཡང་སློབ་དཔོན་ལ་ཞུས་པ༔ དེ་ལ་ཐོད་རྒལ་གྱི་ལྟ་བ་གང༔ བསྒོམ་པ་གང༔
81

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
སྤྱོད་པ་གང༔ འབྲས་བུ་ནི་གང་ལགས་ཞུས་པས༔ སློབ་དཔོན་གྱིས་གསུངས་ནས༔ ཐོད་རྒལ་གྱི་ལྟ་ 
བ་ནི༔ མངོན་སུམ་གྱི་སྣང་བ་རང་བྱུང་ལྷུན་གྲུབ་འདི་ཡིན་ཏེ༔ རྒྱུད་ལས་ཀྱང༔ ཆོས་ཉིད་མངོན་ 
སུམ་ལྟ་བ་ཡིས༔ ཞེས་སོ༔ བསྒོམ་པ་ནི༔ མངོན་སུམ་གྱི་གནད་དང་མ་བྲལ་བས་ཉམས་སུ་བླང་སྟེ 
རྒྱུད་ལས་ཀྱང༔ སྟོང་དང་འགག་མེད་ལུ་གུ་རྒྱུད༔ གསལ་ཏེ་སྣང་རིག་སྟོང་པ་ཉིད༔ དབྱིངས་ 
རིག་གསལ་ལ་མ་འདྲེས་སྣང༔ དེ་ལྟར་ཤར་བའི་གསལ་བའི་མདངས་དེ༔ མ་ཡེངས་རྒྱུན་དུ་ 
བརྟེན་པར་བྱ ལུས་ནི་རི་བོ་ལྟ་བུར་བྱ ངག་ནི་ལྐུགས་པ་ལྟ་བུར་བྱ སེམས་ཉིད་དབྱིངས་ལ་ 
གཏད་པའོ ཞེས་སོ༔ སྤྱོད་པ་ནི་མངོན་སུམ་གནད་དང་མི་འབྲལ་བར་བྱ་ཞིང༔ ཉིན་མོ་ལུ་གུ་ 
རྒྱུད༔ མཚན་མོ་སྒྲོན་མེ༔ རྡོ་རྗེ་སེམས་དཔའི་སྐུ་ཚབ་རྣམས་དང་མ་བྲལ་བར་ཉམས་སུ་ལེན་པའི་ 
སྤྱོད་པ་གཅེས་སོ༔ ཀློང་གསལ་ལས༔ རྐྱེན་བྲལ་ནམ་མཁའ་སྟོང་པ་ལ༔ ཟིམ་བུར་ཙཀྱུས་བལྟ་བར་ 
བྱ༔ ནུབ་མོ་ཙནྡྲར་བལྟ་བར་བྱ༔ ཞེས་སོ༔ ལུས་ནི་སྐུ་གསུམ་ལུས་ཡིན་པས༔ འཁྲུལ་འཁོར་གསུམ་ 
དང་འབྲལ་མི་བྱ༔ ཞེས་སོ༔ འབྲས་བུ་ནི་མངོན་སུམ་མཐོང་བའི་མི་དེ༔ གོམས་པ་ཀློང་དུ་མ་གྱུར་ 
ཀྱངཿ ཆོས་ཉིད་བར་དོར་སངས་རྒྱས་འགྱུར༔ ཞེས་སོ༔ ཀློང་གསལ་ལསཿ རིག་པ་རྡོ་རྗེ་ལུ་གུ་ 
རྒྱུདཿ སུ་ཡིས་མཐོང་ཡང་ངན་སོང་དུ༔ རྟོགས་པས་བུལ་ཡང་འགྲོ་མི་སྲིད༔ བར་དོའི་འཇིགས་པ་ 
གང་ཤར་ཡང༔ སྔར་འདྲིས་མི་དང་འཕྲད་པ་བཞིན༔ རང་སྣང་ངོ་ཤེས་རང་སར་གྲོལ༔ དེས་ན་ 
འདི་ཉིད་མཐོང་བས་ཆོགཿ ཨ་ཏི་ཀློང་གསལ་སྙིང་ཐིག་འདི ཐེག་པ་བརྒྱད་ཀྱི་ངོ་ཡ་མིན༔ ཞེས་ 
སོ༔ དོན་ལ་དྲིལ་བ་ཀློང་གསལ་ལས༔ ལྟ་བ་མངོན་སུམ་མཐོང་བ་ཡིན༔ དེ་ལ་གནས་པ་བསྒོམ་པ་ 
ཡིན༔ དེ་ལྟར་ཤེས་ན་སྤྱོད་པ་ཡིན༔ ངང་ལས་མི་གཡོ་འབྲས་བུ་ཡིན༔ དེ་ལྟར་དངོས་སུ་ཤེས་པ་ 
ལ༔ འོད་ལྔའི་སྣང་བ་བར་དོར་འཆར༔ དེ་ཉིད་ངོ་ཤེས་ཟུང་དུ་འབྲེལ༔ ཞེས་པ་ལྟ་སྒོམ་སྤྱོད་པ་ 
འབྲས་བུའི་འཕྲང་དེ་བཅད་དོ༔
ཡང་སློབ་དཔོན་ལ་ཞུས་པ༔ དེ་ལྟར་ཉམས་སུ་ལེན་པ་ལ༔ རྟགས་དང་ཚད་ནི་གང་གིས་གཟུང༔ 
ཞེས་ཞུས་པས༔ སློབ་དཔོན་གྱི་ཞལ་ནས༔ རྟགས་དང་ཚད་ཀྱི་ཡི་གེ་འདི་ནི༔ རྫོགས་ཆེན་ཀུན་ 
དང་མཐུན་པསཿ༔ དང་པོ་རུ་ཤན་ཕྱེས་པའི་རྟགས་ནས༔ མཐར་སྣང་བ་བཞི་རྫོགས་ཀྱི་བར་དུ༔ 
ཨ་ཏི་སྤྱི་དང་མཐུན་པར་ཤེས་པར་བྱ་ཞིང༔ སྣང་བ་བཞིའི་འཆར་ཚུལཿ སྡོད་པ་གསུམ་གྱིས་ཚད་
82

༄༅། །ཟབ་གཏེར་ཆོས་ཀྱི་མཛོད་ཁང་།
གཟུང༔ མི་འགུལ་བ་གསུམ་གྱིས་གཞི་བཅའ༔ ཚད་རྨི་ལམ་གྱིས་གཟུང་ཞིང༔ རྟགས་ལུས་ངག་ 
ཡིད་གསུམ་ལ་འཆར་ཏེ༔ ཐོབ་པ་གསུམ་གྱི་གཟེར་གདབ༔ གདེང་བཞིའི་མཐར་ཕྱིན་པའི་རྟགས་ 
ཚད་ཡིན་ཏེ དེ་རྣམས་ནི་ཞིབ་ཏུ་ཁྲིད་ཡིག་དང༔ ཐོད་རྒལ་གྱི་རྒྱབ་ཆོས་ཆེན་མོར་གསལ་ལོ 
དོན་ལ་ཧྲིལ་དྲིལ་ནསཿ ཉམས་སུ་ལེན་པའི་གང་ཟག་ལ༔ ཚེ་འདི་བློས་ཐོང་སྟེ་འདོད་པའི་སྤུ་རིས་ 
ཟད་པ༔ བློ་སྣ་ཐུང་ཞིང་བསྒྲུབ་ལ་བརྩོན་པ༔ མོས་གུས་དག་སྣང་ཆེ་ཞིང་ངེས་འབྱུང་སྐྱོ་ཤས་ཆེ་ 
བ་ལ་སོགས་འདོད་ཆོས་ཁྱད་པར་དུ་ཆུང་བ༔ འགྲོ་ཀུན་སྙིང་རྗེས་འཛིན་ཅིང༔ ཉམས་རྟོགས་རྡོ་ 
རུས་གཏུག་ཅིང་རྟགས་ནང་ནས་འཆར་བ རང་འདོད་སྤུ་རིས་ཟད་ནས་གཞན་དོན་ཡང་ཐུགས་
རྗེས་འཛིན་པ༔ དེ་ལྟ་བུ་བྱུང་ན་རྟགས་ཚད་མཆོག་ཏུ་གྱུར་པ་ཡིན་ཅིང༔ མདོར་ན་རྩེ་གཅིག་ 
ཉམས་སུ་ལེན་པའི་གང་ཟག་རྟགས་ཚད་ནང་ནས་འཆར་ཏེ༔ ཡི་གེ་བཤད་ཚོད་ཡིན་པས་ཉམས་ 
ལེན་གནད་དང་བསྣུན་ན༔ རྟགས་ཚད་རང་བརྡོལ་བས༔ ཆོས་སྙིང་ནས་བྱེད་ལ་དེ་ལྟར་བྱ་འཚལ་ 
གསུངས༔ ཡང་སློབ་དཔོན་ལ་ཞུས་པ༔ ཚེ་འདི་བློས་བཏང་ནས་གདམས་པ་ཉམས་སུ་ལེན་པ་ལ༔ 
ལྟ་སྤྱོད་ལམ་གྱི་རིམ་པ་ཇི་ལྟར་བགྱི༔ ཞེས་ཞུས་པས༔ སློབ་དཔོན་གྱིས་གསུངས་ནས༔ སྤྱིར་ 
གདམས་པ་ཉམས་སུ་ལེན་པ་ལ༔ ཚེ་འདི་ཡི་གདོས་བཅས་ཐག་བཅད་ནས་བྱང་ཆུབ་དོན་དུ་ 
གཉེར་བ་ཞིག་དགོས་ཏེ འཁྲུལ་པ་སྡུག་བསྔལ་གྱི་རྒྱ་མཚོ་ལས་གྲོལ་ཏེ འཁྲུལ་མེད་བདེ་བ་ 
ཆེན་པོར་བཟློག་པ་ཞིག་དགོས་པ་ཡིན་གསུངས༔ ཡང་སློབ་དཔོན་ལ་ཞུས་པས༔ དང་པོ་འཁྲུལ་ 
པའི་རྩ་བ་གང་ནས་འཁྲུལཿ༔ གཞི་ཅི་ལས་འཁྲུལ༔ འཁྲུལ་པའི་རྒྱུ་གང་ཡིན༔ དུས་ནམ་ཞིག་གི་ཚེ་ 
ན་འཁྲུལ༔ འཁྲུལ་པའི་ངོ་བོ་གང་ཡིན༔ ཚུལ་ཇི་ལྟར་འཁྲུལ༔ གང་ལྟར་འཁྲུལ༔ འཁྲུལ་པའི་ 
འབྲས་བུ་གང་ཡིན༔ འཁྲུལ་པའི་དཔེ་གང་ཡིན་ཅེས་ཞུས་སོ
སློབ་དཔོན་གྱིས་གསུངས་པ༔ དང་པོར་འཁྲུལ་པའི་རྩ་བ་ཆོས་ཀྱི་དབྱིངས་ནས་འཁྲུལ༔ དབྱིངས་ 
ནི་ཀུན་གཞི་ལས་འཁྲུལ༔ འཁྲུལ་པའི་རྒྱུ་ནི་མ་རིག་པ་ཡིན༔ དུས་ནི་ཐོག་མ་མེད་པ་ནས་འཁྲུལ༔ 
ངོ་བོ་ནི་ང་བདག་གི་ཤེས་པ་ཞུགས་ནས་འཁོར་བར་འཁྲུལ༔ འཁྲུལ་ཚུལ་ནི༔ སེམས་ཉིད་ངོ་བོ་ 
གཅིག་ནས་གཉིས་སུ་བཟུང་བས༔ ཕྱི་སྣོད་ཀྱི་འཇིག་རྟེན་དང་ནང་བཅུད་ཀྱི་སེམས་ཅན་གྱི་ཚུལ་ 
དུ་འཁྲུལཿ༔ གང་འཁྲུལ་ན༔ ཉོན་མོངས་ཅན་གྱི་ཡིད་འཁྲུལ༔ གང་གིས་འཁྲུལ་ནཿ རང་གི་མ་རིག་
83

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
པས་འཁྲུལ༔ འཁྲུལ་ལུགས་ནི་ཤིང་རྟའི་འཕང་ལོའམ༔ ཟོ་ཆུའི་ཁྱུད་མོ་བཞིན་གཅིག་ནས་གཅིག་ 
ཏུ་འཁོར་ཞིང་འཁྲུལ༔ འཁྲུལ་པའི་ཐོག་མ་ནི༔ ང་བདག་དང་སྐྱེ་འཆིའི་དགྲ་གཉེན་བདེ་སྡུག་འཁོར་ 
བའི་ཚུལ་དུ་འཁྲུལ༔ འཁྲུལ་པའི་འབྲས་བུ་ནི༔ རིགས་དྲུག་ངན་སོང་ཡིན༔ འཁྲུལ་པའི་དཔེ་ནི༔ 
སྲིན་བུའི་ཁ་ཆུ་རང་ལས་བྱུང་ནས་རང་འཐུམས་པ་དང་འདྲ་གསུངས ཡང་སློབ་དཔོན་ལ་ཞུས་ 
པ༔ འཁྲུལ་པ་དེ་རྣམས་འཁྲུལ་མེད་བདེ་བར་ལ་བཟློག་པ་ཇི་ལྟར་བཟློག་ཞུས་པས༔ སློབ་དཔོན་ 
གྱིས་གསུངས་པ༔ དེ་ལ་འཁྲུལ་པ་བཟློག་པ་ནི སྐྱེས་བུ་རྨི་ལམ་སད་པ་ལྟར་ཟློག་སྟེ མི་ཞིག་རྨི་ 
ལམ་རྨིས་པའི་དུས་སུ༔ དགྲ་དང་ཆོམ་པོས་གསོད་པ་དང༔ བྲག་དང་གཡང་ས་དང༔ བརྡེག་ 
བཙོག་ལ་སོགས་པས་བདེ་སྡུག་ཅིག་མྱོང་བ་དེ་ཉིད༔ རྨི་ལམ་སད་པ་དང་མཉམ་དུ་མི་བདེན་ 
པའམ༔ སྡུག་བསྔལ་འཇིགས་སྐྲག་ལས་གྲོལ་བ་ལྟར༔ འཁྲུལ་པ་བཟློག་པ་ནི ལུང་མ་བསྟན་
འཁྲུལ་པའི་བདེ་སྡུག་སྣ་ཚོགས་པ་འདི་དག་ཐམས་ཅད་རྩ་བ་རང་སེམས་གཅིག་པུའི་ཆོ་འཕྲུལ་ 
གྱི་ཡོ་ལངཿ ཁ་ཕྱིར་བལྟས་པའི་གཉིས་འཛིན་འཁྲུལ་པ་མ་གཏོགས་པ༔ བྱེད་པ་པོ་གཞན་དུ་ཡང་ 
ཡོད་པ་མ་ཡིན་པར་རྟོགས་ཤིང་སྣང་སྲིད་འཁོར་འདས་ཀྱི་ཆོས་ཐམས་ཅད་རྩ་བ་དང་རང་སེམས་ 
ཉག་ཅིག་ལས༔ གཉིས་འཛིན་འཁྲུལ་པ་མ་རྟོགས་པ་བྱེད་པ་པོ་གཅིག་པུ་འདིར་རྟོགས་ཤིང་ཐམས་ 
ཅད་བདེ་ཆེན་དུ་ཤེས་པས་བཟློག་སྟེ དེ་ཟློག་པའི་རྐྱེན་ནི༔ བླ་མའི་གདམས་ངག་དང་འཕྲད་ 
ནས༔ སྟོང་ཉིད་འགག་མེད་སྤྲོས་བྲལ་གྱི་ངོ་བོ་ཇི་བཞིན་དུ་རྟོགས་ཤིང གནས་ལུགས་ཀྱི་ལྟ་བ་ 
བྱེད་པ་པོ་ཐམས་ཅད་དང་བྲལ་བར་རྟོགས་ནས་དེ་ཉིད་དོན་ལ་འབྲལ་མེད་བསྐྱངས་པས༔ དེའི་ 
དོན་ལ་བརྟན་པ་ཐོབ་པའི་ཚེ༔ འཁྲུལ་པ་བཟློག་པ་སྟེ༔ འབྲས་བུ་རྫོགས་པའི་སངས་རྒྱས་ཐོབ་པར་ 
འགྱུར་བ་ཡིན་གསུངས༔ སློབ་དཔོན་ལ་ཞུས་པ༔ འོ་ན་འཁྲུལ་པ་རང་ཐོག་ཏུ་བཅད་ནས་ཉམས་ 
སུ་ལེན་པ་ལ༔ ལྟ་སྒོམ་སྤྱོད་པ་འབྲས་བུ་ལ་ཇི་ལྟར་བཅད་ཞུས་པས༔
སློབ་དཔོན་གྱིས་གསུངས་པ༔ མུ་མཐའ་དང་བྲལ་བའི་ལྟ་བ་གདེང་གིས་ཆོད་པར་བྱ༔ བསམ་ 
དུ་མེད་པའི་བསྒོམ་པ་དྲན་པས་ཟིན་པར་བྱ༔ བླང་དོར་མེད་པའི་སྤྱོད་པ་ལ་བག་དང་ལྡན་པར་
བྱ བསྒྲུབ་ཏུ་མེད་པའི་འབྲས་བུ་ལ་བརྩོན་འགྲུས་དང་ལྡན་པར་བྱ་གསུངས༔ རྣལ་འབྱོར་པས་ 
སེམས་མ་བཅོས་པར་བསྒོམས་པའི་བསོད་ནམས་ཡོན་ཏན་གྱི་ཚད་ཇི་ལྟར་གཟུང་ཞུས་པས༔ སློབ་
84

༄༅། །ཟབ་གཏེར་ཆོས་ཀྱི་མཛོད་ཁང་།
དཔོན་གྱིས་གསུངས་པ༔ སྐད་ཅིག་བསྒོམས་པའི་བསོད་ནམས་ཀྱི་ཚད་ཀྱང་གཟུང་བར་མི་ནུས་ 
ཏེ༔ ཤྲཱི་སེདྷས་གསུངས་ནས༔ གལ་ཏེ་གང་གཱའི་བྱེ་མ་རྙེད་ཀྱི༔ སེམས་ཅན་ཀུན་ལ་སྦྱིན་པའི་ 
བསོད་ནམས་རྒྱུ་གང་ཡིན་པས༔ སྐད་ཅིག་བསྒོམས་པའི་ཆར་མི་ཉེ༔ གལ་ཏེ་གང་གཱའི་བྱེ་མ་སྙེད་ 
ཀྱི༔ སེམས་ཅན་ཀུན་གྱི་སྲོག་བསྐྱབས་པས༔ རྩེ་གཅིག་བསྒོམས་པའི་འབུམ་ཆར་མིན༔ སྟོང་ 
གསུམ་འཇིག་རྟེན་མཆོད་རྟེན་གྱིས༔ ཁེངས་བྱས་བསོད་ནམས་གང་ཡིན་པཿཔ དེས་ཀྱང་བསྒོམས་ 
པའི་འབུམ་ཆར་མིནཿ སེམས་ཅན་ཀུན་ལ་རིན་པོ་ཆེའི་ཕུང་པོ་དུ་མས་དགེ་རྩ་ཏིང་ངེ་འཛིན་ 
ཆར་མི་ཉེ༔ བསྒོམ་པའི་བསོད་ནམས་ཚད་ལས་འདས༔ ཞེས་གསུངས་པ་ཡིན་གསུངས༔ ཡང་ 
སློབ་དཔོན་ལ་ཞུས་པ༔ དེ་ལྟར་བསྒོམ་པའི་རྣལ་འབྱོར་དེ༔ བསྒོམས་ཀྱང་རྟོགས་པ་མ་ཤར༔ 
བསྒོམ་འཕྲོ་ལ་ཤི་ན་ཇི་ལྟར་སྐྱེ་ཞུས་པས༔ སློབ་དཔོན་གྱིས་གསུངས་པཿ ངེས་འབྱུང་གིས་གཤའ་ 
མ་བསྒོམས་པ་དེ་མིར་སྐྱེ་སྟེ༔ སྐྱེ་བ་དེར་འཁོར་བར་མི་ལྡོག་པ་ཐོབ༔ ཉམས་སྐྱེས་ཏེ་མི་གཡོ་བ་ 
ཙ་ན་ཤི་ནཿ ལྷའི་རིག་འཛིན་དུ་སྐྱེ་སྟེ་སྐྱེ་བ་དེ་ལ་སངས་རྒྱས་སོ༔ ཉམས་རྟོགས་ཤིན་ཏུ་བརྟན་ 
ཅིང་མི་གཡོ་བ་ཐོབ་པ་ཡིན སྲིད་པ་བར་དོ་ལ་ཏིང་ངེ་འཛིན་ཟིན་ཏེ སངས་རྒྱ་བ་ཡིན་གསུངས 
འོ་ན་སེམས་ཉིད་མ་བཅོས་པར་བསྒོམ་པ་ནི༔ དེ་ལྟར་བསྒོམས་པས་མཆོག་ན༔ ཡི་དམ་གྱི་ལྷ་ 
བསྒོམ་ལ་ཡོན་ཏན་ཇི་ལྟར་འབྱུང་ཞུས་པས༔ སློབ་དཔོན་གྱིས་གསུངས་ནས༔ ཡི་དམ་གྱི་ལྷ་བསྒོམ་ 
པ་ནི་མཆོག་ཏུ་གཅེས་ཏེ༔ དངོས་གྲུབ་ཐོབ་པ༔ བར་ཆད་སེལ་བ༔ ནུས་པ་འབྱུང་བ༔ བྱིན་རླབས་ 
ཆེ་བ༔ རྟོགས་པ་སྐྱེ་བ་ཐམས་ཅད་ཡི་དམ་ལ་བརྟེན་ནས་འབྱུང་སྟེ༔ ཡི་དམ་གྱི་ལྷ་བསྒོམས་པ་ཁོ་ 
ནས་གསང་སྔགས་ཀྱི་འབྲས་བུ་ཐོབ་པ་ཡིན་ཏེ༔ ཡི་དམ་གྱི་ལྷ་མེད་ན་ཐ་མལ་པ་ཡིན་གསུངས་སོ 
ཡང་སློབ་དཔོན་ལ་ཞུས་པ༔ འོ་ན་ཡི་དམ་གྱི་ལྷའི་བསྙེན་སྒྲུབ་ཇི་ལྟར་བྱ་ན་ཉེ་ཞུས་པསཿ
གུ་རུའི་ཞལ་ནས༔ ཡི་དམ་ཞི་ཁྲོའི་ལྷ་ཚོགས་ནི༔ རང་བྱུང་གཟུགས་ཀྱི་སྐུར་མི་ལྟ་སྟེ ཆོས་ 
ཉིད་རིག་པའི་རང་རྩལ་ཡིན་ཏེ༔ མ་འགགས་སྣ་ཚོགས་ཅིར་ཡང་ཤར་བས༔ ལྷ་གཙོ་འཁོར་བསམ་ 
ཡས་སུ་སྣང་བ་ཡིན་ཏེ༔ དོན་ལ་བྱང་ཆུབ་སེམས་ཀྱི་ཆོ་འཕྲུལ་ཡིན༔ དོན་ལ་ལྷ་གཅིག་བསྒྲུབས་ 
པས་ཀུན་འགྲུབ༔ གཙོ་འཁོར་དཔག་མེད་ཇི་ལྟར་སྣང་ཡང་དོན་ལ་དབྱེར་མེད་ཆོས་སྐུར་གཅིག༔ དེ་ 
ཉིད་རྟོགས་ན་ཐམས་ཅད་འགྲུབ་ཅིང༔ དེ་ལྟར་མ་ཡིན་པར་ཡི་དམ་ལྷ་ལ་དངོས་པོ་རང་གཟུགས་
85

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
བཟུང་ན་སྒྲིབ་པ་དཔག་ཏུ་མེདཿ ཁྲོ་བོའི་ཞབས་སུ་འཕགས་པ་བརྫིས་པ་འདི་ཡང༔ བདག་དང་ 
གཞན་དུ་འཛིན་པའི་རྟོག་པ་སྤངས་པ་དང༔ རྣམ་རྟོག་དབྱིངས་སུ་བརྫིས་པའི་བརྡར་བསྟན་པ་
ཡིན་ཏེ དོན་ལ་འགྲོ་བ་འདུལ་ཐབས་གདུལ་བྱའི་མོས་བློ་ཡིན་པས་དེ་ལྟར་ཤེས་པར་བྱའོ་གསུངས༔ 
ཡང་སློབ་དཔོན་ལ་ཞུས་པ༔ འོ་ན་ཡི་དམ་ལྷ་དེ་ལྟར་བསྒོམ་པ་ལ་གོལ་ས་ཇི་ལྟར་གཅད་ཞུས་པས༔ 
སློབ་དཔོན་གྱིས་གསུངས་ནས༔ ཡོད་མེད་མཐའ་ལ་ཞེན་ན་ལྟ་བའི་གོལ་ས་ཡིན༔ གཟུང་འཛིན་སོ་ 
སོར་བཟུང་ན་བསྒོམ་པའི་གོལ་ས་ཡིན༔ བླང་དོར་དགག་སྒྲུབ་བྱུང་ན་གོལ་ས་ཡིན༔ རེ་དོགས་ 
ཐོབ་ རྒྱུ་བྱུང་ན་འབྲས་བུའི་གོལ་ས་ཡིན གསུངས་སོ༔ ཡང་སློབ་དཔོན་ལ་ཞུས་པ༔ དེ་ལྟར་ལྷ་ 
བསྒོམས་པ་ལ་བརྟེན་ནས་སངས་རྒྱས་ཇི་ལྟར་འཐོབ་ཞུས་པས༔ གསུངས་ནས༔ རྣལ་འབྱོར་ལུས་ 
རྒྱ་དང་བྲལ་བའི་དུས་སུ༔ རང་བྱུང་རིག་པའི་ཡེ་ཤེས་ཆེན་པོ་འདི་ཉིད༔ གཞི་ཅིར་ཡང་མ་ཡིན་ 
པ་ཆོས་སྐུ་བདེ་བ་ཆེན་པོའི་ངང་དུ་སངས་རྒྱས་སོ༔ གཞན་སྣང་ལ་ཆོས་སྐུ་ཅི་ཡང་མ་ཡིན་པ་ནམ་ 
མཁའ་ལྟ་བུའི་ངང་ནས་ལོངས་སྤྱོད་རྫོགས་པའི་སྐུ་སྤྲིན་ལྟར་བཞེངས་ནས༔ སྨོན་ལམ་ཐུགས་རྗེའི་ 
ཤུགས་ཀྱིས་སྤྲུལ་པའི་སྐུ་ཉི་ཟླ་འཆར་བ་ལྟ་བུས འཛམ་གླིང་བྱེ་བ་ཕྲག་བརྒྱར་སྤྲུལ་པ་ཡང་སྤྲུལ་ 
དང་བཅས་པ་དཔག་ཏུ་མེད་པས་འགྲོ་བའི་དོན་བྱེད་པ་ཡིན་ནོ་གསུངསཿ
ཡང་ཞུས་པ དབང་པོ་རབ་ཀྱི་གང་ཟག༔ ངེས་འབྱུང་གིས༔ སྐྱེས་བུས་རྩོད་མེད་གཅིག་ཆོད་ 
དུ་སངས་རྒྱས་ཇི་ལྟར་བསྒྲུབ་ཞུས་པས༔ གསུངས་ནས༔ རང་སེམས་སངས་རྒྱས་སུ་རྟོགས་ན་སངས་ 
རྒྱུས་ཀྱི་རྒྱུ་ལོགས་ན་བཙལ་རྒྱུ་མེདཿ༔ སྙིང་རྗེ་རྒྱུད་ལ་སྐྱེས་ན་བྱམས་པ་ལོགས་ན་མེད༔ སེམས་ 
ཉིད་སྟོང་པར་རྟོགས་ན་བསྒོམ་རྒྱུ་ལོགས་ན་མེད༔ འཁོར་བ་ལ་བློ་ལོག་ན་རྒྱལ་ཁམས་གཞན་དུ་ 
འགྲོ་དོན་མེདཿ༔ སྡིག་པའི་ལས་མ་བྱས་ན་དགེ་བ་བསྒྲུབ་རྒྱུ་མེད༔ དེ་ལྟར་རྟོགས་ན་རྩོལ་བ་མི་ 
འཚལ་ལོ་གསུངས༔ ཡང་སློབ་དཔོན་ལ་ཞུས་པ༔ དམ་ཆོས་འདི་ལྟ་བུ་ཉམས་སུ་ལེན་པ་ལ་གང་ 
གིས་སྐྱོན་དང་བྲལ་བ་ཞིག་དགོས་སམ་ཞུས་པས༔ སློབ་དཔོན་གྱིས་གསུངས་པ༔ དད་པ་མེད་ན་ 
ཆོས་ལ་མི་འཇུག་པའི་སྐྱོནཿ༔ ལས་འཕྲོ་མེད་ན་བླ་མ་ལ་མི་མོས་པའི་སྐྱོནཿ༔ བླ་མ་མཚན་ལྡན་དང་ 
མ་འཕྲད་ན་གདམས་པ་ཁྱད་པར་ཅན་དང་མི་འཕྲད་པའི་སྐྱོནཿ༔ ཤེས་རབ་ཆེ་ཡང་མ་བསྒོམས་ན་ 
གཉེན་པོར་མི་འགྲོ་བའི་སྐྱོན༔ ཤེས་རབ་མེད་ན་མི་གོ་བའི་སྐྱོནཿ༔ བསྒོམས་ཀྱང་ལྟ་བ་དང་མ་འབྲེལ་
86

།ཟབ་གཏེར་ཆོས་ཀྱི་མཛོད་ཁང་།
ན་ལམ་དུ་མི་འགྲོ་བའི་སྐྱོན༔ བསམ་གཏན་གྱི་བརྗིད་ལ་མ་ཕེབས་ན་བསྒོམ་གཡེང་བའི་སྐྱོན༔ ཏིང་ 
ངེ་འཛིན་གྱི་ངར་མ་ཆགས་ན་རྐྱེན་མི་ཐུབ་པའི་སྐྱོན༔ ཐོས་པ་ཆུང་ན་གོལ་སར་ལྟུང་བའི་སྐྱོནཿ 
གདམས་ངག་བདུད་རྩིར་མ་ཤེས་ན༔ ཚིག་ལ་འབྱམས་ཏེ་དོན་ཐོག་ཏུ་མི་ཕེབ་པའི་སྐྱོན༔ གཡེང་ 
བ་ཆེ་ན་ཉམས་སུ་མི་ལོན་པའི་སྐྱོན༔ ཚུལ་འཆོས་ལ་མཁས་ན་ཞེ་ལ་མི་འབྱར་བའི་སྐྱོནཿ སྐྱོན་དེ་ 
རྣམས་དང་བྲལ་ནས་ཉམས་སུ་བླངས་ན་གོ་བར་མཆིའོ༔ ཡང་ཞུས་པ༔ དམ་ཆོས་རྫོགས་པ་ཆེན་ 
པོ་ལ་རྟོགས་པས་ཆོགཿ༔ བསྒོམ་དུ་མེད་ལ་དགེ་སྡིག་བཟང་ངན་མེདཿ ཅེས་ཟེར་བ་དེ་རུང་བ་ 
ལགས་སམ་ཞུས་པས༔ གསུངས་ནས༔ ལྟ་བ་རྟོགས་པས་མི་ཆོག་བསྒོམ་དགོས༔ སྣང་སྲིད་འཁོར་ 
འདས་ཀྱི་ཆོས་ཐམས་ཅད་རང་རིག་ཏུ་རྫོགས་པ་དེ་ལ་གོམས་ཤིང་བརྟན་པ་ཐོབ་པ་དེ་སངས་རྒྱས་ 
པ་ཡིན༔ དཔེར་ན་མི་ཞིག་གྲོགས་པོ་བྱེད་ན་ངོ་ཤེས་པས་མི་ཆོག་འདྲིས་དགོས་པ་དང་མཚུངས་ 
སོ ལས་དགེ་སྡིག་མེད་པར་སྨྲ་བ་ནི༔ སྣང་སྲིད་འཁོར་འདས་ཀྱི་ཆོས་ཐམས་ཅད་སེམས་ཉིད་ 
སྟོང་པའི་ངང་རྫོགས་པའི་དུས་ནཿ སྟོང་པ་ལས་མེད༔ ལས་ཀྱི་རྣམ་པར་སྨིན་པ་ཡང་མེད་དེ 
སེམས་ཉིད་སེམས་སྟོང་པའི་ངང་དུ་མ་རྫོགས་པར་རྨོངས་པའི་བློས་ཁ་ལྟ་ལ་ཁྱེར་ནས དགེ་སྡིག་ 
ཆོལ་ཉོག་ཏུ་སྤྱད་པས༔ དམྱལ་བའི་གནས་སུ་ཡུན་རིང་པོར་སྡུག་བསྔལ་འོང་གསུངས༔ 
ཡང་སློབ་དཔོན་ལ་ཞུས་པ༔ འོ་ན་ཆོས་ཐམས་ཅད་ཉམས་སུ་མ་བླངས་ན་ཤེས་པས་མི་ཕན་ 
ནམ་ཞུས་པས༔ སློབ་དཔོན་གྱིས་གསུངས་ནསཿ ཉམས་ལེན་རྒྱུད་ཐོག་ཏུ་མ་འབྱོར་ན་ཤེས་པས་ 
མི་ཕན༔ ཆོས་རྣལ་མར་འོང་བ་ལ་འཁོར་བ་བློས་མི་འཛིན་པ འདུས་བྱས་ཀྱི་མཚན་ཉིད་མི་ 
རྟག་པར་གོ་བ༔ སྣང་བ་སྒྱུ་མར་ཤར་བ༔ ཆོས་བརྒྱད་ཀྱི་རི་མོ་སུམ་པ༔ ཆེ་བཅོས་དང་ཚུལ་ 
འཆོས་མེད་པཁེངས་སེམས་དང་ཨང་འདིར་ཞིག་པ མི་ཆོས་ལ་བློ་ལོག་ན་ལྷ་ཆོས་འོང་བ་ 
ཡིན༔ འཁོར་བ་ལ་བློ་བག་ཙམ་ཡང་མ་ལོག་པར༔ སླར་ཚིག་སྟོང་གི་ང་རྒྱལ་གྱིས་ཆེ་འགྱིང་བྱེད་ 
ཅིང་ཧམ་པ་ཆེ་ཚན་ཞིག་འབྱུང་སྟེ༔ འཆི་དུས་ཕམ་པོ་ཞིག་འབྱུང་ངེས་ཡོད་དོ་གསུངས་སོ༔ ཡང་ 
སློབ་དཔོན་ལ་ཞུས་པ༔ འོ་ན་གང་ཟག་མཁས་པ་དང༔ བཙུན་པ་དང༔ བཟང་བ་གསུམ་ཁག་གང་ 
ཆེ་ན་ཞུས་པས༔ སློབ་དཔོན་གྱིས་གསུངས་ནས གཞན་གདུལ་བྱ་སྐྱོང་ལ་མཁས་པ་གཙོ བསྟན་ 
པའི་གྲོགས་སུ་རྩི་ན་བཙུན་པ་གཙོ རང་དོན་ཚགས་སུ་འཛུད་ན་བཟང་དགོས༔ འོན་ཀྱང་གང་
87

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཟག་བཟང་ཀུན་འགྲུཔཿ༔ རང་འདོད་རྩ་བ་ཟད་ན་ཀུན་ཀྱང་བཟང༔ གསུངས་སོ༔ ཡང་སློབ་ 
དཔོན་ལ་ཞུས་པ༔ གང་ཟག་ཤེས་རབ་ཆེ་བ་དང བརྩོན་འགྲུས་ཆེ་བ་ཁག་གང་ཆེ་ཞུས་པས༔ 
གསུངས་ནས༔ དེ་ནི་ཤེས་རབ་ཆེ་སྟེ༔ ཤེས་རབ་ཆེན་པོས་སྐད་ཅིག་ལ༔ ཆོས་རྣམས་ཁོང་དུ་ཆུད་ 
པ་པོ ཞེས་སོ༔ ཤེས་རབ་བློ་ཆེན་གྱིས་ནི་ཆོས་ཐམས་ཅད་ཀྱི་དེ་བཞིན་ཉིད་ཀྱི་དོན་ལ་མ་ནོར་ 
བར་རྟོགས་པས༔ བྱས་ཚད་རླབས་ཆེན་དུ་འགྲོ་ཞིང་༔ ཤེས་རབ་མེད་ན་བརྩོན་འགྲུས་ཆེ་ཡང་ 
ལམ་ཆོད་མེད་ཅིང༔ བྱས་ཚད་ཐེག་ཆུང་དུ་འགྲོ་སྟེ དཔེར་ན་ཁྲོན་པའི་རུས་སྦལ་དང་མཚུངས་ 
ཤིང༔ དེ་ཡང་བྱིའུ་གཤོག་པ་ཡང་མེད་དུ་གཡབ་ཀྱང་ནམ་འཕང་ཆེར་མི་ཆོད་ཅིང༔ ཁྱུང་གི་ 
གཤོག་སྟབས་གཅིག་གིས་ནམ་འཕང་ཆོད་པ་དང་མཚུངས་སོ༔ གཉིས་ཀ་ལྡན་ན་མཆོག་ཏུ་འགྱུར་ 
ཞིངཿ མ་རྟོགས་ན་ལམ་དུ་མི་འགྲོ༔ ཉམས་སུ་མ་བླངས་རྟོགས་པ་མི་སྐྱེ་གསུངས༔ ཡང་སློབ་ 
དཔོན་ལ་ཞུས་པ༔ འོ་ན་དམ་ཆོས་འདི་ལྟ་བུས་གཞན་དོན་བྱེད་པའམ་དུས་ནམ་ལགས་ཞུས་པས༔ 
གསུངས་ནས༔ སྐལ་ལྡན་སྐྱེས་བུས་དང་པོ་ཐོས་པ་རྒྱ་བསྐྱེད༔ བར་དུ་བསྒྲུབ་པའི་ཉམས་ལེན་ 
བསྐྱངས་ནས༔ མཐར་ལྟ་བས་གཞི་བཟུང༔ བསྒོམ་པའི་དོན་ཁྲེགས་ཆོདཿ སྤྱོད་པས་ལ་དོརཿ 
རྟོགས་པས་མཐར་ཕྱིན་ཏེ༔ སྟོང་ཉིད་སྙིང་རྗེ་ཟུང་འཇུག་ཏུ་གྱུར་པའི་དུས་ན་ཡིན་ཏེ འབྲེལ་ 
ཚད་དོན་དང་ལྡན་པར་འགྱུར་རོ༆ འོན་ཀྱང་རང་དོན་འདོད་པའི་སྤུ་རིས་མེད་ཅིང༔ གཞན་དོན་ 
ཐུགས་རྗེ་དང་སྙིང་རྗེར་ལྡན་ན གནས་སྐབས་ཀྱི་རྟེན་འབྲེལ་གང་འགྲིག་པར་རུང་གསུངས་སོ༔ 
ཡང་སློབ་དཔོན་ལ་ཞུས་པ༅
ཨེ་མ་འགྲོ་མགོན་བླ་མ་རྗེ༔ ཟབ་པའི་མཐར་ཐུག་སྙིང་པོའི་བཅུད༔ འཕྲད་ཆོག་མཐོང་གྲོལ་སྙིང་ 
ཐིག་འདི མ་འོངས་གཏེར་རྒྱ་ཇི་ལྟར་བགྱི ཞེས་ཞུས་པས༔ སློབ་དཔོན་གྱིས་གསུངས་ནས༔ 
དོན་ལེགས་སོ་རིགས་ལྡན་མ༔ ཆོས་འདི་སུམ་ཅུ་ཁ་རལ་དུས༔ ལས་འཕྲོ་ཅན་གྱི་ལག་ཏུ་གཏདཿ༔ 
མཐའི་མིར་སྐྱེས་པདྨ་འབྱུང་གནས་ཀྱི༔ ཆོས་བདག་མཁའ་འགྲོའི་བཀའ་རྒྱ་བཀྲོལཿ རྒྱུད་ལ་ 
བརྟེན་ནས་གདམས་པར་བཀོད༔ ཡེ་ཤེས་མཚོ་རྒྱལ་ཁྱོད་ལ་གཏད༔ མ་སྤེལ་རིན་ཆེན་གཏེར་དུ་ 
སྦོས༔ སྐལ་ལྡན་གཅིག་དང་འཕྲད་ནས་ཀྱང༔ སྣོད་མེད་ལག་ཏུ་ཤོར་སྲིད་དོ༔ དམ་མེད་ལག་ 
སྟོང་ཞུ་མཁས་ལ༔ དཔེ་སྲིད་ཅན་ལ ཟོག་འགྲོ་མཁན་ལཿ དེ་བས་གསང་ཞིང་དམ་དུ་བྱ༔ ལོ་
88

༄༅། །ཟབ་གཏེར་ཆོས་ཀྱི་མཛོད་ཁང་།
གསུམ་འགྲོགས་ནས་རགས་ཐུབ་པའི༔ སྙིང་དང་འདྲ་བའི་བུ་ལ་གཏད་པར་བྱའོ༔ གསང་སྔགས་ 
སྤྱི་སྲོག་དམ་ཚིག་སྟེ༔ དེ་ཕྱིར་དམ་ལྡན་བུ་ལ་བྱིན༔ མགོན་པོ་གཟའ་དང་བཙན་གསུམ་ལཿ 
གཏད་དོ་གཉེར་རོ་བཀའ་འདི་སྲུངས༔ མ་འོངས་བསྟན་པའི་མར་ཤིང་ལ༔ ཨོ་རྒྱན་བདག་གིས་ 
བྱིན་བརླབས་པའི༔ ལས་ཅན་གཅིག་དང་འཕྲད་པར་ཤོག༔ རང་དང་རྟགས་མཐུན་བུ་བཞི་ 
འབྱུང༔ ཆོས་བཀའ་གཏད་པས་དར་རྒྱས་འབྱུང༔ གུད་དུ་སྦས་པའི་ཤོག་དྲིལ་གསུམ༔ ལོ་གཅིག་ 
ཐེམ་ནང་གཏེར་དུ་སྦོས༔ ཕྱི་དུས་འགྲོ་དོན་འཕེལ་བར་འགྱུར༔ ཨྰཿ89 རྒྱ་རྒྱ་རྒྱ 
ཞཔཨཨྠཤཤདཟཕི ཨཱཨཱག ཤརྟ༨ཀ༧ བདག་སྟག་ཤམ་རྡོ་རྗེས་ཤོག་སེར་ལས་ཞལ་བཤུས་ 
སོ༔ དགེ་བས་འགྲོ་ཀུན་སངས་རྒྱས་ཉིད་འགྲུབ་ཤོགཿ
89

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཊཿ ཡི་དམ་དགོངས་འདུས་རྟ་མཆོག་རོལ་བ་ལས༔ བར་ཆད་བདུད་དཔུང་ 
དངོས་འཛིན་ངེས་ཤེས་གཏམ་རྒྱུད་ཀྱི་ཕྲེང་བ་བཞུགས་སོ༔ 
བར་ཆད་འཕྲང་སེལ་ལོ༔
*ག་ཀམཱཎྞ1བཱིཀཾ; 
ཨོཾ་ཨཱཿཧཱུྃ་བཛྲ་གུ་རུ་པདྨ་སིདྡྷི་ཧྰུྃ༔ བདུད་བཞིའི་དཔུང་ 
གཞོམ་རྡོ་རྗེའི་སྐུ༔ སྐྱེ་འཆི་རེ་དོགས་རྩ་བ་ཆདཿ རྐྱེན་བྲལ་ནམ་མཁའ་ལྟ་བུ་སྟེ༔ འོད་ཟེར་ཉི་མ་ 
འབུམ་བས་བརྗིད༔ པདྨ་འབྱུང་གནས་ཞེས་བྱ་བའི༔ བླ་མ་མཆོག་ལ་གུས་པས་འདུད༔ དེ་ཡང་ 
སྤྲེལ་ལོ་སྤྲེལ་ཟླ་ར་བའི་ཚེས་བཅུ་གསུམ་ནས་ཡི་དམ་དགོངས་འདུས་རྟ་མཆོག་རོལ་བའི་སྒྲུབ་པའི་ 
གདམས་པ་ཟབ་མོ་ཆིག་རྫོགས་སུ་དཔལ་གྱི་བྲག་དམར་བསམ་ཡས་མཆིམས་ཕུའི་བསྒྲུབ་ཕུག་ཏུ་ 
གསུང་བའི་སྐབས༔ ལྷ་ཚོགས་རང་བཞིན་གྱིས་མཁའ་དབྱིངས་སུ་འོད་མེར་མེར་ཁྲ་ཁྱུག་ཁྱུག་བྱས༔
བླ་མ་རང་སེམས་དབྱེར་མེད་དུ་འདྲེས་ནས་ལྟ་བའི་གདིང་བརྙེས༔ རེ་དོགས་ཀྱི་མཚང་ཞིག༔ རྟོགས་ 
གྲོལ་དུས་མཉམ་དུ་གྱུར་ནས༔ བླ་མ་ལ་བཅོས་མིན་གྱི་དད་པ་ཐོབ་ནས་ཞུས་པ༔ མ་ཧཱ་གུ་རུ་ 
ལགས༔ གསང་སྔགས་དགོངས་པ་འདུས་པ་བསྒྲུབ་པའི་ཐབས་ཟབ་མོ་འདི་ལྟ་བུ་གསུང་བ་བཀའ་ 
དྲིན་ཆེ་ལགས༔ མ་འོངས་གང་ཟག་རྣལ་འབྱོར་པ་གང་དང་གང་གིསཿ གསང་སྔགས་གང་དང་ 
གང་ལ་འཇུག་ཀྱང་འདི་ལྟ་བུ་འོང་ངོ༔ ཞེས་ཞུས་པས༔ མ་ཧཱ་གུ་རུས་གསུངས་པ༔ ལེགས་པར་ 
གསན་འཚལ་ཇོ་མོ་མཚོ་རྒྱལ་མ༔ ཨོཾ་ཨཱཿཧཱུྃ་བཛྲ་གུ་རུ་པདྨ་སིདྡྷི་ཧྰུྃ༔ རྣལ་འབྱོར་པ་མཚན་ཉིད་ 
དང་ལྡན་པ་རྣམས་ཀྱིས་བསྒྲུབ་ཅིང་བདུད་ཀྱིས་བར་མ་བཅད་ན༔ རང་རང་སོ་སོའིི་གཞུང་ན་ཇི་
ལྟར་བཤད་བཞིན་དུ་འབྱུང་ལ༔ ཁྱད་པར་ཡི་དམ་སྒྲུབ་པ་པོ་རྣམས་ལ་ངེས་པར་འདི་དང་འདི་ 
བཞིན་འབྱུང་བ་ཆོས་ཉིད་ཡིན་ཀྱང་༔ བདུད་ཀྱིས་བར་དུ་གཅོད་པར་འགྱུར་གྱིས དཔེར་ན་ 
རྣལ་འབྱོར་སྒྲུབ་པ་པོ་ནམ་མཁའི་སྐར་མ་ཙམ་པའི་ནང་ནས༔ བདུད་ཀྱི་ལམ་དུ་མ་ཤོར་བ་ནི་ཉི་ 
མ་དང་ཟླ་བ་ཙམ་ལས་མེད་གསུངས༔ ཨོཾ་ཨཱཿཧཱུྃ་བཛྲ་གུ་རུ་པདྨ་སིདྡྷི་ཧྰུྃ༔ ཡང་ཞུས་པ༔ འོ་ན་བར་ 
ཆོད་དེ་འདྲ་ནཿ གྲུབ་པ་ཐོབ་པ་ཤིན་ཏུ་དཀོན་པས་བར་ཆད་སེལ་བའི་གདམས་པ་ཞིག་ཐུགས་
90

༄༅། །ཟབ་གཏེར་ཆོས་ཀྱི་མཛོད་ཁང་།
་འདོགས་པར་ཞུ་ཞུ༔ ཞེས་ཞུས་པས༔ སློབ་དཔོན་གྱི་ཞལ་ནས༔ ཇོ་མོ་མཚོ་རྒྱལ་གསོན་དང༔ 
བདུད་ཀྱི་ལམ་དུ་མི་འགྲོ་བའི་ཐབས་ནི༔ དང་པོ་བདུད་ངོ་ཤེས་དགོསཿ ངོས་གཟུང་བ་ལ་བྱེ་བྲག་ 
ཏུ་ཤེས་དགོས༔ དེ་ཤེས་ནས་བསལ་བའི་ཐབས་སྤང་བླང་བྱེད་དགོས་པ་ཡིན་ཏེ ཕན་པའི་གྲོས་ 
ལ་ཉན་མཁན་སུ་མི་འོང༔ དཔེར་ན་བལ་པོའི་ལྷ་ལྕམ་དཀོན་པ་སྐྱེས་ལྟ་བུ་གཅིག་མཆིས༔ སེམས་ 
ཅན་ལས་ཀྱིས་དེད་པ་ཡིན་གསུངས ཨོཾ་ཨཱཿཧཱུྃ་བཛྲ་གུ་རུ་པདྨ་སིདྡྷི་ཧྰུྃ༔ ཡང་ཞུས་པ༔ མ་ཧཱ་གུ་རུ་ 
ལགས༔ བལ་པོའི་ལྷ་ལྕམ་དཀོན་པས་ཅི་ལྟ་བུ་བྱསཿ བདུད་དངོས་མ་ཟིན་པ་ཨེ་ལགས༔ སློབ་ 
དཔོན་གྱི་བཀའ་ལ་མ་ཉན་པ་ཨེ་ལགས༔ ཞེས་ཞུས་པསཿ སློབ་དཔོན་གྱི་ཞལ་ནས༔ ཇོ་མོ་ཡེ་ཤེས་ 
མཚོ་རྒྱལ་གསོན་དང༔ བལ་ཡུལ་གྱི་རྒྱལ་པོ་མཉྫུ་ཤྲཱིའི་སྲས་མོ༔ ལྷ་ལྕམ་དཀོན་པ་སྐྱེས་ཞེས་པཿ 
ཡུམ་ལ་འཁྲུངས་པའི་དུས་སུ༔ དར་ཟབ་རིམ་པ་བཅུ་གསུམ་གྱིས་དཀྲིས་ནས་སྐྱེས་པས༔ མོའི་ 
མིང་དུ་དཀོན་པ་སྐྱེས་བཏགས་པ་ཡིན་ལ༔ བྱད་བཞིན་ལེགས་པ་ནི་ལྷ་ཡི་བུ་མོ་དངོས་འདྲ་བ་ 
ཞིག་ཡོད་པས༔ མཆོར་རྐྱེན་ཡིད་ཆགས་རུང་བ་ཡིན ཡང་དེའི་རྐྱེན་དེས་རྒྱ་གར༔ ཨོ་རྒྱན༔ ཁ་ 
ཆེ༔ བོད༔ མོན་ཧོར་རྣམས་ཀྱི་རྒྱལ་པོ་ཆེན་པོ་ཀུན་གྱིས་བུ་མོ་བསླང་བ་ལ་ཁྲོམ་དུ་འཚོགས་ཀྱང་ 
ཕ་མ་སྤུན་ཟླ་འཁོར་འབངས་ཡོངས་ཀྱིས་བུ་མོ་ལ་གྲོས་བཏབ་ཀྱང་གང་ལ་ཡང་མ་ཉན་ནས་རྒྱ་
བོད་གར་ཡང་འགྲོར་མ་བཏུབ༔ བདག་འདྲ་པདྨས་ཡང་ཁྱོད་ཀྱིས་ཆོས་བྱེད་ན་བར་ཆད་ལྷན་ 
སྐྱེས་སུ་ཡོད་པས་ཆོས་མི་འོང༔ དེ་བས་ཁ་ཆེའི་རྒྱལ་པོ་ལ་ལ་སོང་ན་སངས་རྒྱས་ཀྱི་བསྟན་པ་ལ་ 
ཕན་པ་ཞིག་འོང་གིས་ཡོད་ནན་དུ་བཤད་ཀྱང་༔ མ་བཏུབ་ནས་ཆོས་བྱེད་པར་དམ་བཅས་ནས་ 
གཉེན་ཡ་རྣམས་བྱེར༔ དེའི་རྗེས་སུ་ཁོ་བོ་ལ་ཆོས་དང་གདམས་པ་མང་དུ་ཞུས་ཀྱང་༔ ཁོ་བོ་ལ་ 
སྙིང་ཐག་པ་ནས་དད་པ་མ་སྐྱེས་ནས༔ གཟུགས་ལ་ཆགས་པའི་འདུ་ཤེས་ཀྱིས་སེམས་ཅན་ཉོན་ 
མོངས་ནས་དུས་རྟག་ཏུ་ཁྱོ་ཡི་རྣམ་པའི་རེ་བ་སྐྱེས་ནས༔ ཁོ་བོས་མོ་ཡི་ཆགས་སེམས་བཟློག་པའི་ 
ཕྱིར༔ རྒན་པོ་ལོ་བརྒྱ་ལོན་པའི་ན་ཚོད་དུ་བསྒྱུར་ནས༔ སླར་ལྕགས་འདུལ་བ་ལ་ལྕགས་དགོས་ 
པར༔ བུད་མེད་ཀྱི་གཉེན་པོར་བུད་མེད་ཁོ་ན་དྲག་བསམས་ནས ཤཱཀྱ་དེ་མ་ལ་རྒྱུ་འབྲས་ཀྱི་ 
ཆོས་ཤོད་ལ འདི་མོས་མོས་སུ་བློ་ཁ་ཆོས་ལ་འཛུད་གང་ཐུབ་གྱིས་བྱས་ནས་གཏད༔ ཤཱཀྱ་དེ་ 
མས་ཡང་ཁྲིད་དེ་ཨ་སུ་ར་དང་ཡང་ལེ་ཤོད་དུ་བསྒྲུབ་གཡོག་མོར་བཅས་ནས་ཆོས་མང་དུ་བཤད་
91

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཀྱང་༔ མོ་རང་གི་གཟུགས་ལ་མོ་རང་ཆགས་སེམས་སྐྱེས་ནས༔ ཉིད་མཚན་དུས་དྲུག་ཏུ་སྐྱེས་པ་ 
ཞིག་ཡིད་ལ་འཆར་བ་ནས་ཆོས་ནི་ཡིད་ལའང་མ་དྲན༔ དེ་ལ་ཤཱཀྱ་དེ་མས༔ འཁོར་བའི་ཆོས་ལ་ 
སྙིང་པོ་མེད༔ བསགས་པའི་ཟས་ལ་སྙིང་པོ་མེདཿ འདུས་པའི་གཉེན་ལ་སྙིང་པོ་མེདཿ བུ་མོ་དཀོན་ 
པ་དཀོན་མཆོག་མཚོ༔ བླ་མ་དམ་པའི་གདམས་ངག་ལོངས༔ མི་ལུས་ཐོབ་པ་དོན་ཡོད་གྱིསཿ 
ཆོས་མིན་བྱ་བ་རྒྱབ་ཏུ་བོར༔ ཆོས་ཕྱོགས་བརྩོན་པའི་བརྩོན་འགྲུས་ཀྱིས༔ ཆོས་ལྡན་དམ་པའི་ 
མཛད་སྲོལ་སྤྱོདཿ༔ ཅེས་བཤད་པསཿ
མོ་ན་རེ༔ ཨ་ཞེ་ཤཱཀྱ་དེ་མ་མཚོ འཁོར་བའི་ཆོས་ཀྱི་སྙིང་པོ་ནི༔ བུ་ཚ་བུ་མོ་ཡོད་གཅིག་ཡིན༔ 
བསགས་པའི་ཟས་ཀྱི་སྙིང་པོ་ནཿ གསེར་བཟང་བང་མཛོད་གང་ན་ཡིན༔ འདུས་པ་གཉེན་གྱི་སྙིང་ 
པོ་ནི༔ མི་ཕོ་སྙིང་སྡུག་འགྲོག་ན་ཡིན བླ་མའི་གདམས་པ་རྫུན་དང་འདྲེས༔ བྱས་པའི་སྙིང་པོ་ 
ངས་མ་མཐོང་༔ སྙིང་པོ་མཆོག་དོན་སྤང་ན་རེད༔ མི་ལུས་དོན་ཡོད་ངས་མ་མཐོང ཤཱཀྱའི་རྒྱལ་ 
པོའང་འཆི་ལ་ཐུག༔ ཆོས་ཀྱིས་དོན་ཡོད་ངས་མ་མཐོང༴ བྱེད་ཚད་སྟོང་པར་ཟད་ནས་འགྲོ༔ 
ཆོས་ཕྱོགས་བརྩོན་འགྲུས་ཅི་བྱས་རུང་༔ བྱས་བྱས་དོན་མེད་ཧ་ཐང་ཆད༔ ཆོས་ལྡན་དམ་པ་སུ་ 
ལ་འདྲི པདྨ་འབྱུང་གནས་རྫུན་ཟོབ་མཁནཿ དེས་ན་བུ་མོ་བློ་འདི་ཉེས༔ ད་ནི་བྱ་བ་གང་ལ་ 
འཇུག༔ ཅེས་ཟེར་ནས་ཡིད་འགྱུ་བ་ཙམ་ཡང་མ་ཐུབ༔ དེ་ནས་བུད་མེད་ཁྱོ་འདོད་ཀྱིས་སེམས་ 
ཚིག་ནསཿ ལྷ་ལྕམ་དཀོན་པ་སྐྱེས་ཀྱིས་ཤཱཀྱ་དེ་མ་ལ༔ གྷེ་ཏ་བྷི་ར་ཡི་གཙུག་ལག་ཁང་དུ་མཆོད་ 
སྐོར་ལ་འགྲོ་བར་བསྙད་ནས༔ གཙུག་ལག་ཁང་གི་གློ་འབུར་དུ་མོ་ཉལ་ཏེ༔ ཡིད་ལ་ཉོན་མོངས་ 
སྐྱེས་ནས་སྐྱེས་པ་ཞིག་དང་མཉམ་དུ་གཉིད་པ་དང་༔ ཀླུ་གྱོང་པོ་གནོད་སྦྱིན་རྒོད་མ་ཁ བར་ 
སྣང་གི་གློག་མ་སྤྲིན་རྣམས་ཀྱིས་རླུང་འཚུབས་མ་ནག་པོར་བརྫུས་ནསཿ མོའི་དབང་པོའི་བུ་ག་ 
ནས་ཁོང་པར་ཞུགས་ཏེ༔ སྙིང་དཀར་ནག་མཚམས་སུ་ཉལ༔ ལྷ་ལྕམ་མའི་རྨི་ལམ་དུ་ལག་པ་མང་ 
པོས་སྟོད་ནས་འཁྱུད༔ རྐང་པ་མང་པོས་རྨད་ནས་འཁྱུདཿ༔ ཆགས་པ་སྤྱད་པས་ཆགས་སེམས་ 
རྒྱས་ནས་མཐར་རླུང་ནག་འཚུབ་མ་གཅིག་གིས་བཏུམས་ནས་ཡུལ་ངོ་མི་ཤེས་པ་ཞིག་ཏུ་ཁྱེར་བ་ 
རྨིས༔ ནང་མོར་གཉིས་སད་ནས་མོ་ཡང་ལུས་འདར་སེམས་མ་བདེ་ནས༔ སླར་ཤཱཀྱ་དེ་མ་ལ་ཞུས་ 
པ གུ་རུ་པདྨའི་ལྕམ་གཅིག་པུ༔ མ་གཅིག་སེམས་ཀྱི་སྒྲོམ་བུ་ལགས༔ གྷེ་ཏ་བྷི་རིའི་གཙུག་ལག་
92

༄༅། །ཟབ་གཏེར་ཆོས་ཀྱི་མཛོད་ཁང་།
ཁང༔ མདང་གསུམ་ཉལ་བའི་རྨི་ལམ་དུཿ༔ རླུང་ནག་འཚུབས་མ་མང་པོས་བདག་གཡོགས་ནས༔ 
རྒྱལ་ཁམས་གཞན་དུ་ཁྱེར་བ་རྨིས༔ ད་ནང་ལུས་ལྗིད་སྙིང་མི་དགའ༔ ཅི་ལགས་མ་གཅིག་གསུང་ 
དུ་གསོལ༔ ཞེས་ཞུས༔ ཤཱཀྱ་དེ་མས་ལན་བཏབ་པ༔ ལྷ་གཅིག་བུ་མོ་དཀོན་པ་སྐྱེས༔ ང་དང་ 
འབྲལ་མེད་མི་འདུག་པར༔ གཙུག་ལག་ཁང་དུ་ཅི་ཕྱིར་ཉལཿ བུད་མེད་བྱ་བ་ལས་ངན་གཞི༔ 
བུད་མེད་བྱ་བ་སྲིན་གྱི་རིགས༔ བུད་མེད་བྱ་བ་དམྱལ་བའི་རྒྱུ༔ ཐར་པའི་ལམ་དུ་འཛེགས་སྒང་ 
འདིར༔ འཁོར་བའི་གཏིང་རྡོར་བབ་འདོད་དམ༔ མདང་གསུམ་ལས་ངན་གཡང་ཤོར་རམ༔ རྨི་ 
ལྟས་དེ་ཀུན་ཤིན་ཏུ་ངན༔ ཉམས་ཆག་བཤག་སྐོང་ཚོགས་ལ་འབད༔ སྔགས་དང་མཆོད་གཏོར་ 
འཕྲོ་མ་བཅད༔ ལོ་ཏོག་སྣ་ཚོགས་ལག་ཏུ་བྲུསཿ གཙུག་ལག་ཁང་དུ་མཆོད་པ་གྱིས༔ ཞེས་ 
གསུངས་ཀྱང་སྔགས་དང་མཆོད་ཚོགས་གང་ཡང་མ་བྱསཿ མེ་ཏོག་འཐུ་བ་ལ་ཁས་བཏགས་ནས༔ 
ཨ་སུ་ར་སྨན་ནགས་ཀྱི་ཚལ་དུ་འཆག་པ་ལ་ཕྱིན་པས༔ དེར་ཀླུ་གྱོང་པོ༔ བར་སྣང་གློག་མ་སྤྲིན། 
གནོད་སྦྱིན་རྒོད་མ་ཁ་གསུམ་སྐྱེས་པ་ཤིན་ཏུ་མཛེས་པ༔ བལྟ་ན་སྡུག་པ་གསུམ་དུ་བརྫུས་ནས་ 
དེར་ཕྱིན་པས༔ མོ་ཤིན་ཏུ་ཡིད་ཆགས་ནས༔ དེ་གསུམ་ལ་སྨྲས་པཿ མི་སྔོན་རྟ་སྔོན་ཆས་བཟང་ 
ལྡན༔ མི་སེར་རྟ་སེར་ཆས་བཟང་ལྡནཿ མི་དམར་རྟ་དམར་ཆས་བཟང་ལྡན༔ རྣམ་ཐོས་བུ་འམ་ 
ཚངས་པའི་སྲས༔ ཡིད་དུ་གཅུག་པའི་བུ་ཁྱེད་གསུམ༔ ཁོ་མོའི་གྲོགས་སྐལ་ཡིན་གྱུར་ནཿ ཐུབ་ 
དབང་མཐོང་ཡང་ཡིད་མི་སྨོནཿ༔
ཞེས་སྨྲས་པས༔ དེ་གསུམ་གྱིས་མོ་ལ་ཉམས་ཚད་དེ༔ ཁྱོད་ནི་བུ་མོ་མཚར་ལ་སྡུག༔ ཕ་བཟང་ 
རུས་པ་ཇི་ལྟ་བུ༔ ད་ལྟ་འདི་རུ་ཅི་བྱར་སྡོདཿ༔ ངེད་གསུམ་གྲོགས་ལ་འགྲོའམ་ཅི༔ ངེད་གསུམ་ 
གྲོགས་ལ་ཁྱོད་འགྲོ་ནཿ མི་ཡུལ་གཞན་ལས་ཁྱད་པར་འཕགས༔ ཕོ་བྲང་ཡིད་འོང་མཚོ་ཆུ་ལ ཀླུ་ 
ཡི་ལོངས་སྤྱོད་བསམ་མི་ཁྱབ༔ བར་སྣང་སྤྲིན་ཆེན་ལྡིང་བའི་སྟེང་༔ ལྷའི་ལོངས་སྤྱོད་བསམ་མི་ 
ཁྱབ༔ བྱང་ཕྱོགས་གསེར་ལྡན་རིན་ཆེན་གླིང་༔ གནོད་སྦྱིན་ལོངས་སྤྱོད་བསམ་མི་ཁྱབ༔ མི་ཟད་ 
གཏེར་ཆེན་ཐམས་ཅད་ཀྱི༔ བདག་མོར་ཁྱོད་ཉིད་བྱེད་དམ་ཅི ཁྱོད་ཀྱིས་བདག་མོ་བྱེད་གྱུར་ 
ན སྟོན་གསུམ་དཔྱིད་གསུམ་མཚོ་ལ་སྤྱོདཿ ཀླུ་ཡི་འདོད་ཡོན་ཁ་ཟས་སྤྱོདཿ༔ རིན་ཆེན་ནོར་བུ་ 
ནོར་ལ་སྤྱོད༔ ཀླུ་ཕྲུག་རྣམས་དང་རྩེད་མོ་རྩེ༔ དབྱར་གསུམ་སྤྲིན་གྱི་སྟེང་དུ་སྤྱོད༔ ལྷ་ཡི་དགོས་
93

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
འདོད་ཁ་ཟས་སྤྱོད༔ དཔག་བསམ་ལྗོན་ཤིང་ནོར་བུར་སྤྱོད༔ པཉྩ་ལི་ཀ་རྒྱན་དུ་རོལ༔ ལྷ་ཕྲུག་ 
རྣམས་དང་རྩེ་དགའ་སྤྱོད༔ དགུན་གསུམ་གནོད་སྦྱིན་ཕོ་བྲང་སྤྱོད༔ འདོད་ཡོན་སྣ་ཚོགས་ཁ་ 
ཟས་སྤྱོདཿ༔ རིན་ཆེན་སྣ་བདུན་ནོར་དུ་སྤྱོད༔ དར་ཟབ་རིན་ཆེན་རྒྱན་གྱིས་བཀླུབས༔ གནོད་སྦྱིན་ 
སྟོང་སྡེའི་ཁ་ལོ་བསྒྱུར༔ བུ་མོ་མོས་ན་ལ་འུར་འདོངས༔ ཁོ་བོ་རྣམས་ཀྱི་རྟ་གཞུག་ཞོནཿ གསོན་ 
བྲལ་མི་བྱེད་ཤི་བྲལ་བྱེད༔ ཁྱེད་མིན་གཞན་དུ་བཙལ་རེ་ཤི ཞེས་ཟེར་བས༔ མོ་ཤིན་ཏུ་བློ་ 
སེམས་གཅིག་སྟེ འཇིག་རྟེན་འདི་རུ་གྲོགས་ལ་འདི་གསུམ་བས་བཟང་དང་ལེགས་པ་ག་ལ་རྙེདཿ༔ 
ཅི་དང་ཅི་བྱུང་ཡང་འདི་རྣམས་དང་འགྲོག་པའི་ཐབས་བྱའོ་བསམས་ནས་རྟ་འཕོངས་ལ་བཞོན་པ་
དང༔ ཤཱཀྱ་དེ་མས་སྤྱན་ཟུར་གྱིས་གཟིགས་ནས་སྨྲས་པ༔ བུ་མོ་ལྷ་ལྕམ་དཀོན་པ་སྐྱེསཿ གུ་རུས་ 
མཚན་བཏགས་དཀོན་མཆོག་མཚོ༔ ཡུལ་འདིས་མིང་བཏགས་དཀོན་པ་ཞི༔ མ་བསླུ་མ་བསླུ་ 
བདུད་མ་བསླུ༔ མ་ནོར་མ་ནོར་གདམས་མ་ནོར༔ མ་འགྲོ་མ་འགྲོ་དེར་མ་འགྲོ༔ ཀླུ་བདུད་གྱོང་པོ་ 
གནོད་སྦྱིན་ནི༔ རྒོད་མ་ཁ་དང་སྲིན་པོ་གློགཿ བདུད་ཡིན་བུ་མོ་དེར་མ་འགྲོ ཨུ་རྒྱན་གུ་རུ་ཡིད་ 
ལ་གྱིས༔ དེ་རུ་སོང་དང་བདུད་ཀྱི་ཡུལ༔ ངན་སོང་གསུམ་ནས་ཐར་དུས་མེད དམྱལ་ཁམས་ 
བཅོ་བརྒྱད་གནས་སུ་འཁྱམ༔ ཞེས་རྒྱང་ནས་བོས་ཀྱང་མ་ཉན་ཏེ༔ སྙིང་དུ་འདྲེ་མོ་ཞུགས་ཏེ 
རང་ཡུལ་བལ་པོའི་ཡུལ་དུ་ཕྱི་བལྟས་ཤིག་བྱས་པས་སྙིང་མི་དགའ༔ སྐྱེས་པ་དེ་ལ་བཟང་མཛེས་ 
སྙིང་ལ་སྡུག་ནས་སྨྲས་པ༔ ད་ནི་ཁོ་མོས་ཆད་སོ་དོན་ལ་ཡིན༔ སྙིང་དུ་སྡུག་ན་གློག་མ་སྲིན་ན་སྤྲིནཿ 
ཡིད་དུ་བྱུང་ན་ཀླུ་ནི་གྱོང་ན་གྱོང༔ མཐུན་པར་འགྲོག་ན་རྒོད་མ་ཁ་ཡང་ཁ༔ སྐྱིད་པོ་བྱུང་ན་ 
བདུད་ཡུལ་ཡིན་ཡང་རུང༔ དགའ་མོ་བྱུང་ན་དམྱལ་བ་ཡིན་ཡང་ཆུགཿ ཨུ་རྒྱན་བྱ་བ་རྫུན་རྒན་ 
ངས་མི་ཤེས༔ ཞེས་ཟེར་ནས་བདུད་ཀྱིས་ཁྱེར་ནས་སོང་ངོ
དེ་ནས་དང་པོ་གློག་མ་སྤྲིན་གྱིས་ཁྱེར་ནས་ལྕགས་ཀྱི་བར་ཁང་སྒོ་མེད་ནང་དུ་བཅུག༔ གནོད་སྦྱིན་ 
རྒོད་མ་ཁ་ཡིས་སྟེང་སྒོ་མནནཿ འཇིགས་པའི་གཟུགས་བསྟན༔ མཚོན་གྱི་ཆར་བ་ཕབ༔ གྱོང་པོ་ཀླུ་ 
ཡིས་འོག་ནས་སྦྲུལ་ནག་ཏུ་བརྫུས༔ ལྷ་ལྕམ་ལུས་ལ་འཁྲིལ་ནས་ད་མྱལ་ཐག་གཅོད༔ གློག་མ་སྤྲིན་ 
གྱིས་ལྷ་ཅིག་དཀོན་པ་བསད་ནས་ཟའོ་ཟེར་ནས་ལྷ་སྲིན་སྡེ་བརྒྱད་སྦྲན་ཏེ༔ ཀྱཻ་ས་སྟེང་མིའི་བུ་མོ་ 
དཀོན་པ་སྐྱེས་ས་འོག་གདོན་གྱི་ཡུལ་དུ་བཙོན་དུ་ཟིན་ནོ༔ འདི་བསད་དོ༔ ཤ་ཟའོ༔ ཁྲག་འཐུང་
94

༄༅། །ཟབ་གཏེར་ཆོས་ཀྱི་མཛོད་ཁང་།
ངོ རུས་པ་མུར་རོ་ཟེར་ནས་འབོད་དེ༔ དེ་ནས་ཀླུ་གྱོང་པོས་ཁྱེར་ཏེ་མཛེ་ཁྲག་བྱུགས་པའི་ཕོ་ 
བྲང་ནང་དུ་བཅུག་ནས་དམྱལ་ལོ༔ ལྷ་ལྕམ་དཀོན་སྐྱེས་འཁོར་བའི་ལས་ལ་བྱིང་བས༔ སྲིད་ཀྱིས་ 
འབྲེལ་ནས་མི་དགེ་བཅུ་ལ་འབགས་པས ཤ་བཀྲག་ཉམས་ཤིང་རྒྱན་རྣམས་དང་བྲལ༔ སེམས་ནི་ 
དམྱལ་བའི་སྡུག་བསྔལ་བཟོད་བླག་མེད་པར་མྱོང༔ ངག་གིས་ཀྱེ་མ་ཀྱི་ཧུད་ཅེས་པའི་སྨྲེ་སྔགས་ 
ངུ་འབོད་བྱས་ཀྱང་ཚོར་མི་དང་སྐྱབས་ཡུལ་རྒྱང་རིང་བར་གྱུར་ཏོ༔ དེའི་ཚེ་དེའི་དུས༔ ཤཱཀྱ་དེ་ 
མ་ཡིས་ཡབ་རྒྱལ་པོ་མཉྫུ་ཤྲི་ལ་སྨྲས་པ༔ ལྷ་ལྕམ་ཆགས་པའི་སྡུག་བསྔལ་གྱིས༔ ཀླུ་གྱོང་པོ་གནོད་ 
སྦྱིན་རྒོད་མ་ཁ བར་སྣང་གློག་མ་སྤྲིན་ལ་འགྲོགས༔ ཨོ་རྒྱན་རྗེ་ལ་ལོག་པར་བལྟས༔ རིག་འཛིན་ 
རྣམས་དང་རྒྱང་ཐག་བསྲིངས༔ ང་ཡིས་སྨྲས་ཀྱང་མ་ཉན་པར༔ བདུད་ཀྱི་རྗེས་སུ་འབྲངས་ནས་ 
ཐལ༔ པདྨ་འབྱུང་གནས་སྤྱན་དྲོངས་ལ༔ གསོལ་བ་བཏབ་ལ་ར་མདར་སྦྲོནཿ ཀྱེ་མ་ཀྱི་ཧུད་ལྷ་ 
ལྕམ་མ༔ ཞེས་སྨྲས་སྙིང་རྗེའི་སེམས་ཀྱིས་ངུས་པས༔ བལ་པོའི་རྒྱལ་པོ་མཉྫུ་བརྒྱལ་བར་གྱུར་ནསཿ 
སླར་ཨོ་རྒྱན་གུ་རུ་བལ་མོ་ཚ་རོང་ཆུ་མིག་བྱང་ཆུབ་རི་ཞེས་བྱ་བ༔ མེ་ཏོག་དགུན་ཡང་སྐྱེ་བ་དེར་ 
ཡོད་པའི་གན་དུ་བྱུང་ནས༔ གསེར་གཡུའི་མཎྜལ་རྒྱ་ཆེ་བར་ཕུལ་ནསཿ ཨེ་མ་དུས་གསུམ་སངས་ 
རྒྱས་པདྨ་འབྱུངཿ ལྷ་ཅིག་དཀོན་པ་ངན་སོང་གནས་སུ་འཁྱམས༔ བདུད་ཀྱིས་བསླུས་པས་གུ་རུའི་ 
ཐུགས་རྗེ་ཡིས༔ ད་ལྟ་ཉིད་དུ་ལྷ་ལྕམ་འདྲེན་དུ་གསོལཿ༔ བཀའ་དྲིན་གཏང་རག་ཇི་སྲིད་ལུས་སྲོག་ 
བར ཁོ་བོ་བལ་རྗེ་འབངས་བཅས་རྣམས་ཀྱིས་ཞུ
ཞེས་ཞུས་པསཿ ཨོ་རྒྱན་གུ་རུས་བཀའ་བསྩལ་པ༔ བུ་མོ་དཀོན་པ་བདུད་ཀྱིས་བསླུས་པ་ལ༔ 
སྡུག་བསྔལ་ཉམས་སུ་བླངས་བགྲང་ག་ལ་འགྱུར༔ དུས་ལ་བབས་ཚེ་སེམས་ཅན་ལས་དབང་ཆེ དཀོན་ 
པའི་སེམས་ནི་ས་བོན་མེས་ཚིག་འདྲ སོ་ནམ་བྱས་ཀྱང་མྱུ་གུ་ཅི་ལ་འབྱུང༔ བལ་རྗེ་ལྷ་ཁྱོད་བཏང་ 
སྙོམས་ཆེན་པོ་ལྷོད༔ དུས་ལ་བབས་ནས་བརྩོན་འགྲུས་ཤུགས་ཀྱིས་མཆི༔ མི་ཐུབ་བཞིན་སྤྱོད་དེ་ 
ཡང་བདུད་ཀྱི་ལས༔ ཐུབ་བཞིན་བོར་བ་བདུད་ཀྱི་ལས་ཡིན་པས༔ ལྷ་ལྕམ་འགྱོད་སེམས་ལན་ 
གསུམ་མ་སྐྱེས་བར༔ ཁོ་བོས་འདུལ་དཀའ་ཅུང་ཟད་ཐུགས་དགོངས་ཀློད༔ ཅེས་བཤད་པསཿ༔ 
བལ་རྗེ་ནི་མྱ་ངན་སེམས་ཀྱིས་ནོན་ཏེ་གདོང་པ་ཆུ་ཡིས་དག་དག་ཏུ་ངུས་ནས་སྨྲས་པ༔ ཀྱེ་མ་ཀྱི་ 
ཧུད་ལྷ་ལྕམ་དཀོན་པ་སྐྱེས༔ ལས་ངན་བཤགས་ཤིང་བྱང་ཐབས་ཅི་ལྟ་བུ ད་ལྟ་ང་ཡི་ལྷ་ལྕམ་གང་
95

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
དུ་ཡོད བཏང་བའི་གཉེན་ལ་ལྷ་ལྕམ་འགྲོར་མ་ཐུབ བཞག་པའི་ཆོས་ལ་ལྷ་ལྕམ་འདུག་མ་ཐུབ༔ 
བརྫངས་པའི་གནས་ལ་ལྷ་ལྕམ་སྙན་མ་ཐུབ༔ བསླབ་པའི་ཆོས་ལ་ལྷ་ལྕམ་བྱེད་མ་ཐུབ༔ བརྩེ་བའི་ 
སེམས་ལ་ལྷ་ལྕམ་ལུས་མ་ཐུབ༔ ཕན་པའི་གྲོགས་ལ་ལྷ་ལྕམ་གོ་མ་ཐུབ༔ ཀྱེ་མ་ཀྱི་ཧུད་འདི་ནི་སུ་ 
ཡིས་ལྡོགཿ༔ ཐུགས་རྗེ་ཆེན་པོ་པདྨ་སཾ་བྷ་ཝ ཁྱེད་ལ་ཐུགས་རྗེའི་སྟོབས་དང་ལྡན་ལགས་པས༔ ང་ 
ཡི་བུ་མོ་ངན་སོང་གནས་ངན་ནས༔ འདྲེན་དུ་གསོལ་ལོ་གུ་རུ་རིན་པོ་ཆེ ཞེས་ལུས་ས་ལ་བརྡབས་ 
ནས་ཆོ་ངེས་ངུས་པས༔ ཁོ་བོས་ལེན་སྨྲས་པ༔ ཀྱཻ་མ་བལ་རྗེ་སེམས་ལ་བཅག་བཅུག་ཀྱང༔ དཀོན་ 
པ་སྐྱེས་ནི་འདོད་ཆགས་སེམས་དང་ལྡན༔ གནོད་སྦྱིན་གྱོང་པོ་ཀླུ་ཡི་ཆུང་མར་ཐལ༔ ཁྱིམ་ཐབ་ 
འཁོར་བའི་འདམ་ལ་ཟུག སྒྱེད་པོ་དམྱལ་བའི་གདོས་ལ་བཏགས༔ རྒྱལ་སྲིད་སྡུག་བསྔལ་ཆུ་ 
རྒྱུན་བྲནཿ དཀོན་མཆོག་གསུམ་པོ་རྒྱབ་ཏུ་བོར༔ བླ་མ་མཆེད་ལ་ལོག་པར་བལྟས༔ དམ་པའི་ 
ཆོས་ལ་དགྲ་རུ་བཟུང༔ ལས་ཀྱི་དབང་གིས་བདུད་སྲིན་རྣམས་དང་བསྡོངས༔ སངས་རྒྱས་ཐུགས་ 
རྗེ་ཆེ་ཡང་བྱ་ཐབས་ཅི ལྷ་ཀླུ་ཅི་ཡང་རྣོ་ཡང་རྡོ་ལ་འགྲད༔ འོན་ཀྱང་བལ་པོའི་ངོ་མི་ལྡོགཿ ན་ 
རཀ་དོང་སྤྲུག་དཀྱིལ་འཁོར་བཞེངས༔ ཞེས་གསུངས་ནས་དཀྱིལ་འཁོར་བཞེངས་པར་བརྩོན་པ་ 
དང ཀླུ་གྱོང་གནོད་སྦྱིན་གློག་སྤྲིན་རྣམས་རབ་ཏུ་ཁྲོས་ནསཿ ལྷ་འདྲེའི་དམག་ཤིན་ཏུ་འཇིགས་ 
པར་བསགས་ནས༔ མིའི་བུ་མོ་དཀོན་པ་སྐྱེས་བསད་ནས་ཤ་ཟའོ ཁྲག་འཐུང་བའོ ཞེས་ཟེར་ 
བས་ལྷ་ལྕམ་ཤིན་ཏུ་སྐྲག་སྟེ་བྲོས་པའི་གནས་མེད༔ སྡུག་བསྔལ་གྱིས་ནོན་ཡང་སྐྱབས་པའི་གནས་
མེད༔ ཡི་མུག་ལ་སེམས་ཕམ་ཡང་གྲོགས་དང་བྲལ་བས་སྔོན་གྱི་ལས་རྣམས་ལ་འགྱོད་པ་སྙིང་ 
བཏོན་ཡང་མི་ཚོར་བ་སྐྱེས༔ ཨོ་རྒྱན་གུ་རུ་ཡིད་ལ་དུར་གྱིས་དྲན༔ ཤཱཀྱ་དེ་མ་སེམས་ཀྱིས་ཡང་ 
ཡང་དྲན་ནས་སྨྲེ་སྔགས་བཏོན་ནས༔ ཀྱེ་མ་ཀྱི་ཧུད་དུས་གསུམ་སངས་རྒྱས་དང་༔ རིག་འཛིན་ 
གསང་སྔགས་ལྷ་དང་ཨོ་རྒྱན་རྗེ གསང་བའི་མཁའ་འགྲོ་ཤཱཀྱ་དེ་མ་འོད༔ ལས་ངན་བུ་མོ་དཀོན་ 
པ་སྐྱེས་མར་གཟིགས༔ བུད་མེད་ལུས་འདི་དུག་གི་སྡོང་པོ་འདྲ༔ འདོད་ཆགས་དྲག་པོ་མེ་ལྟར་ 
འབར་བ་ཡིསཿ རང་ལུས་སྐད་ཅིག་བསྲེགས་པ་སྔར་མ་ཚོར༔ ད་ནི་མཐོང་ཡང་ལས་འདི་སུ་ཡིས་ 
ཟློགཿ ཨོ་རྒྱན་གུ་རུ་ཁྱེད་ལ་སྙིང་རྗེའི་སྤྱན་ཡོད་པས༔ ཡེ་ཤེས་བསིལ་ཟེར་ད་ལྟ་ཉིད་དུ་ཕོབ༔ 
བུད་མེད་ལུས་འདི་དུག་གི་སྡོང་པོ་འདྲ༔ འདོད་ཆགས་དྲག་པོ་ཆུ་ལྟར་འཁྲུགས་པ་ཡིས༔ ཐར་
96

༄༅། །ཟབ་གཏེར་ཆོས་ཀྱི་མཛོད་ཁང་།
མེད་རྦ་ལ་གཡེངས་པ་སྔར་མ་རིག༔ ད་ནི་མཐོང་ཡང་ལས་འདི་སུ་ཡིས་ཟློགཿ༔ ཨོ་རྒྱན་ཁྱེད་ལ་ 
ནུས་པའི་རྩལ་ཡོད་ནཿ བྱིན་རླབས་བདེ་བའི་སྐམ་སར་ད་ལྟར་དྲོངས༔ བུད་མེད་ལུས་འདི་དུག་ 
གི་སྡོང་པོ་འདྲ༔ འདོད་ཆགས་དྲག་པོ་རླུང་དམར་འཚུབས་པ་ཡིས༔ ངན་སོང་གནས་སུ་དེད་པ་ 
སྔར་མ་ཚོར ད་ནི་མཐོང་ཡང་ལས་འདི་སུ་ཡིས་ཟློག༔ ཨོ་རྒྱན་ཁྱེད་ལ་སྐྱོབ་པའི་མཐུ་ཡོད་ནཿ༔ 
ངན་སོང་གནས་ནས་ཞིང་དུ་ད་ལྟར་དྲོངས༔ བུད་མེད་ལུས་འདི་དུག་གི་སྡོང་པོ་འདྲ༔ འདོད་ 
ཆགས་དྲག་པོ་བྲག་ལྟར་ཉིལ་བ་ཡིས ཐར་མེད་དོང་དུ་མནན་པ་སྔར་མ་ཚོར༔ ད་ནི་མཐོང་ཡང་ 
ལས་འདི་སུ་ཡིས་ཟློག༔ ཨོ་རྒྱན་ཁྱེད་ལ་བདེན་པའི་མཐུ་ཡོད་ནཿ ཐར་མེད་གནས་ནས་ཐར་པའི་ 
ཞིང་དུ་དྲོངས༔ ཀྱེ་མ་ཀྱི་ཧུད་ལས་ངན་འདི་ཙམ་པ༔ སངས་རྒྱས་གཉིས་པ་པདྨ་ཉིད་བོར་ནས༔ 
བདུད་ཀྱི་ཡང་བདུད་ཀླུ་གྱོང་དང་དུ་བླངསཿ འགྲན་གྱིས་དོ་མེད་སངས་རྒྱས་ཉིད་བོར་ནསཿ ཐར་ 
པའི་སྲོག་གཅོད་འཁོར་བའི་སྡུག་བསྔལ་འདམ༔ འབྲེལ་ཚད་དོན་ལྡན་སངས་རྒྱས་ཉིད་བོར་ནས༔ 
འདྲེ་བདུད་གྱོང་པོ་རྒོད་མ་ཁ་སྲིན་འདམ༔ ཀྱེ་མ་ཀྱི་ཧུད་ལས་འདི་མྱུར་དུ་ཟློགཿ༔ འདྲེན་པ་ཁྱེད་ 
ལ་ཐུགས་རྗེའི་སྟོབས་མངའ་བས༔ ཡལ་ཡོལ་བཏང་སྙོམས་མ་མཛད་སྙིང་ནས་གཟིགསཿ ཐུགས་
རྗེ་ཆེན་པོས་ལས་ངན་རྒྱུན་བཅད་ནས༔ འཁོར་བའི་འདམ་ནས་དྲོངས་ཤིག་རྒྱལ་བའི་ལྷ༔ ཀྱེ་མ་ཀྱི་
ཧུད་ལྷ་ལྕམ་ང་ལ་གཟིགསཿ
ཞེས་སྨྲེ་སྔགས་བཏོན་ཅིང་ཉིན་མཚན་ཁ་སྦྱར་དུ་ངུས་པས༔ ཀླུ་གྱོང་པོ་དེ་རབ་ཏུ་ཁྲོས་ནས་སྦྲུལ་
ནག་མགོ་དགུ་ཞིག་ཏུ་བརྫུས་ནས་ལྷ་ལྕམ་ལ་བསྐོར་ནས་མཛེ་རིགས་བཅོ་བརྒྱད་ཁ་རླངས་སུ་བཏང༔
སྤྲུལ་པས་བསྐལ་པའི་སྦྲུལ་ནག་བྱེ་བ་དུང་ཕྱུར་མང་པོས་ལྷ་ལྕམ་བསྐོར་ནས་བསྲུངས༔ བར་སྣང་
གློག་མ་སྤྲིན་ཁྲོས་ནས་སྲིན་པོ་མི་བཟད་པ་མགོ་དགུ་པ་ཞིག་ཏུ་སྤྲུལ་ཞིང་འཁོར་དུ་ལྷ་སྲིན་སྡེ་བརྒྱད་
ཀྱི་དམག་དེ་ཙམ་པས་བསྐོར་ནས་བསད་པ་ལ་རྔམཿ༔ གནོད་སྦྱིན་རྒོད་མ་ཁ་ཡང་གླང་མགོ་མི་ནག་
དགུ་རུ་སྤྲུལ་ཞིང་འཁོར་དུ་ལྷ་སྲིན་འཇིགས་སུ་རུང་བ་དུ་མས་བསྐོར་ནས་དེར་ལྷགས་པས༔ ལྷ་
ལྕམ་ཡང་བརྒྱལ་ཐབས་སུ་སྐྲག་ཀྱང་བྲོས་པའི་ཐབས་མེད་དོ དེ་ནས་ཨོ་རྒྱན་གུ་རུས་བླ་མའི་སྐུ་ 
དཀྱིལ་འཁོར་གྱི་ཕྱི་ཞི་བ་ལྟར་བསྒྲུབ་པའི་ཐབས་པདྨའི་གསང་ཐིག༔ མོས་གུས་ལམ་དུ་ཁྱེར་བའི་ 
དཀྱིལ་འཁོར༔ ནང་དྲག་པོར་བསྒྲུབ་པ་ལྷ་སྲིན་སྡེ་བརྒྱད་ཀྱི་གཉེན་པོ་རྡོ་རྗེ་དྲག་པོ་རྩལ༔ གསང་
97

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
བ་ཉམས་སུ་ལེན་པའི་ཐབས་ཞི་མ་ཁྲོ་གསེར་གྱི་ཞུན་ཐིག དེ་ཁོ་ན་ཉིད་ལྟར་ཡི་དམ་དགོངས་པ་ 
འདུས་པ་རྟ་མཆོག་རོལ་པའི་རྒྱུད་མན་ངག་བསྒྲུབ་སྐོར ཉམས་ཆག་བསྐང་བའི་སྐོར་དང་བཅས་ 
པའི་གདམས་པ་གནང་ནས༔ བལ་པོ་མཉྫུ་ཤྲི སྲས་བ་སུ་དྷ་རཿ ཡང་སྲས་ཇི་ལ་ཇི་ས༔ རིགས་ 
ལྡན་ཤཱཀྱ་དེ་མཿ༔ རྒྱལ་མོ་ཤཱཀྱ་ཁྲི་མ་བཅས་སྨིན་གྲོལ་ལ་བཀོད་ནས༔ འཁོར་ཚོམ་བུ་དང་བཅས་ 
པ་སྐད་ཅིག་དེ་ཉིད་དུ་ས་འོག་གདོན་གྱི་ཡུལ་གདུག་པ་ཅན་ཀླུ་སྲིན་གྱི་གནས་སུ་སྙིང་པོ་གུ་རུ་སིདྡྷིའི་ 
སྒྲ་བསྒྲགས་ནས་བྱོན་པས༔བར་སྣང་གློག་མ་སྲིན་ཤི་ལ་འཚེར་བའི་སྡུག་བསྔལ་གྱིས་སྐྲག་ནས་ཀོང་
པོར་བྲོས༔ ཀླུ་གྱོང་པོ་ངོ་གནོང་གིས་སྐྲག་ནས་མོན་ཡུལ་ཀླུ་ཡུལ་དུ་བྲོས༔ གནོད་སྦྱིན་ཕམ་ཁ་ལ་ 
སྐྲག་ནས་རྒྱ་ནག་ཞུ་ཤན་ཡུལ་དུ་བྲོས་ནས་དེངས༔ དེ་ནས་གུ་རུ་པདྨ་འཁོར་བཅས་ཡང་འཁོར་ 
མཁའ་འགྲོའི་ཚོགས་ཏིལ་གྱི་གང་བུ་འཐོར་བ་འདྲ་བས་བསྐོར་ནས༔ བཛྲ་ཀྲོ་ཏའི་སྒྲ་འབྲུག་ལྟར་ 
ལྡིར་ཞིང་༔ འོད་མེ་རེ་རེ་རེ༔ སྤོས་དྲི་འཚུབ་འཚུབ རོལ་མོ་ལྡིར་ལྡིར་བྱས་ནས་ལྷ་ལྕམ་གྱི་རྩ་རུ་ 
ལྷགས་པསཿ ལྷ་ཅིག་དཀོན་པ་ཞི་ནི་བཀྲག་ཤོར༔ མདངས་ཉམས བཞིན་སྡུག་སྟེ༔ སྐྲ་བྱི༔ སོ་ 
འཐོར༔ མདོག་སྔོ་ལ་རིད་ཅིང་རྒུད་ཅིང་མིག་ནག་བསྐམས་ནས་རྟ་རྒན་འཁྲུག་ཆེན་འདྲ་བ་དེརཿ 
མགོ་བོ་སྐེ་དང་ཡན་ལག་ཕྲ བྲང་རུས་བུད་ནས་རྩིབས་མ་རྩིས་སུ་ཐེབས༔ ཀེང་རུས་སམ་ཡི་ 
མཛེ་
དྭགས་ཁ་ལ་མེ་འབར་འདྲ༔ རུས་སྟེང་ལྤགས་གཡོགས་མི་རོ་སྐམ་པོ་འདྲ་བས་ཀླུ་དུག་ ནད
ཐེབས་པས་མིག་གྲུ་གསུམཿམ༔ ཁ་ཟླ་གམཿ ལུས་ལ་རྣག་དྲི་མནམས་ཤིང་ཤུ་འཐོར་གང་བས༔ ཡབ་ 
བལ་རྗེ་མཉྫུ་ཤྲི་དང་༔ ཡུམ་ཤཱཀྱ་ཁྲི་མ་གཉིས་ནི་རང་དབང་མེད་པར་མཆི་མ་བཏོན་ཅིང་བརྒྱལ་ 
ལོ༔ རིགས་ལྡན་ཤཱཀྱ་དེ་མ་ལ་སོགས་རིག་འཛིན་ཕོ་མོ་ལྔ་བརྒྱས་སྙིང་རྗེ་རང་དབང་མེད་པར་སྐྱེས་ 
ནས་སྤྱན་ཆབ་བཏོན༔
དེ་ནས་པདྨ་བདག་གིས་ལྕ་ལྕམ་ལཿལ༔ སྔ་མའི་ལས་ལ་འགྱོད་དམ༔ ཕྱི་མའི་ལས་ལ་མི་བྱེད་ད་མ༔ 
ད་ལྟ་འདི་རུ་བདེའམ་ཞེས་བྱས་པས༔ མོ་ཡང་ཤིན་ཏུ་དགའ་ཞིང་དད་ནས༔ རྗེ་བཙུན་པདྨ་འབྱུང་ 
གནས་ལགས༔ ཡབ་ཡུམ་རིག་འཛིན་ཕོ་མོའི་ཚོགས༔ སྤྱན་སྔར་སྔར་བྱས་མཐོལ་ལོ་བཤགསཿ 
བཟོད་བཞེས་ཚངས་པའི་དངོས་གྲུབ་སྩོལ༔ ད་བྱེད་འཁྲུལ་པ་རྩད་ནས་བཅད༔ བླ་མས་ཅི་གསུངས་ 
མི་བྱེད་རེ༔ ཞེས་ཟེར་བས༔ གུ་རུའི་ཕྱག་བུ་མོའི་མགོ་ལ་བཞག་ནས ཧྱགྷི་ཝའི་དབྱངས་རིག་
98

༄༅། །ཟབ་གཏེར་ཆོས་ཀྱི་མཛོད་ཁང་།
འཛིན་ཕོ་མོ་ཀུན་གྱིས་བྱས་ནས༔ ལྷ་ལྕམ་མའི་དམ་ཚིག་ཁེངས་པར་གྱུར་ཅིག༔ ཉམས་ཆགས་ 
བྱང་བར་གྱུར་ཅིག༔ ལུས་ལོངས་སྤྱོད་སྔ་མ་ལྟ་བུར་གྱུར་ཅིག༔ ཅེས་གསུངས་པས་གསང་སྔགས་ 
བླ་མ་བསྒྲུབས་པའི་མཐུས་ལྷ་ལྕམ་ནད་ལས་གྲོལ་ནས་ལང་ཚོ་སྔ་མ་ལྟར་གྱུར་པསཿ མོ་ཡང་གུ་རུ་
ལ་མི་ཕྱེད་པའི་དད་པ་བཅོས་མིན་དུ་ཐོབ་ནས༔ སྔ་མ་འདོད་ཆགས་དབང་གིས་དམ་ཚིག་ཉམས་ 
པ་ལ་འགྱོད་པ་སྐྲག་ཏུ་སྐྱེས་ནས་བཤགས་སོ༔ དེ་ནས་གུ་རུ་རིག་འཛིན་གྱི་ཚོགས་ལ་ཕྱག་འཚལ་ 
ནས༔ སླར་འོག་ཕྱོགས་གདོན་གྱི་ཡུལ་ནས་བལ་ཡུལ་དུ་གཤེགས་པས༔ བླ་མ་རིག་འཛིན་གྱི་ཚོགས་ 
ནི་རྫུ་འཕྲུལ་གྱིས་བྱོན་པས་སྐད་ཅིག་དེ་ཉིད་དུ་བལ་ཡུལ་གྷེ་ཏའི་གཙུག་ལག་ཁང་དུ་ཕེབས་སོ ལྷ་ 
ལྕམ་མས་རྗེས་མ་ཟིན་ཏེ༔ སྔར་མཐོང་བའི་ཡུལ་ཞིག་ཏུ་སླེབས་སོ༔ ཡུལ་དེ་ཤིན་ཏུ་དོག་ལ་རོང་ 
ཆེ་བར་འདུག་ཅིང་ལྕགས་ཀྱི་ཁང་པ་རང་ཡོད་པས༔ མི་ཡང་མགོ་བརྙན་མི་གཅིག་པ་མང་པོས་ 
མཚོན་ཆ་སྣ་ཚོགས་ཐོགས་ཤིང་༔ ཁ་ནས་ཞུབ་སྒྲ་གཡབ་ཀྱིན་འདེབས་ཤིང་འདུག༔ ལྷ་ལྕམ་དེར་ 
ཕྱིན་ནས་སྐྱེས་པ་དེ་རྣམས་ཅི་བྱེད་བལྟས་པས༔ མི་བརྒྱ་ཤོང་ཙམ་གྱི་ཟངས་ཤིག་མེ་ཐབ་ཁ་རུ་
བཙུགས་འདུག༔ ཟངས་ཀྱི་ནང་དུ་བུད་མེད་བཟང་སྡུག་མང་པོ་བཅུག་ནས་ཁྲོ་ཆུ་ཁོལ་མ་དམར་ 
གྱི་ལི་ལི་བྱེད་པའི་ནང་འཚེད་ཀྱིན་འདུག༔ སྐབས་སུ་ཐུར་མས་དཀྲུགས་ནས་སླར་ཁ་གཅོད་ནས་ 
འདུག སྦུད་པ་ཐོགས་པ་བཅུ་ཡིས་འབུད་ཀྱིན་འདུག༔ ཡང་སྐབས་སུ་ཟངས་ནས་ཕྱུང་ལ༔ ལྕགས་ 
སྲེག་གི་སྒོ་ནང་དུ་བཅུག་ནས༔ ཐོ་བ་ཐོགས་པ་བཅུ་ཡིས་རྡུང སོག་ལེ་ཐོགས་པ་བཅུ་ཡིས་དྲས 
སྤུ་གྲི་ཐོགས་པ་བཅུ་ཡིས་གཅོད༔ གསོར་ཆེན་ཐོགས་པ་བཅུ་ཡིས་འབིགས༔ སྟ་རེ་ཐོགས་པ་བཅུ་ 
ཡིས་གསེས༔ རལ་གྲི་ཐོགས་པ་བཅུ་ཡིས་གཏུབསཿ གཟེར་ཆེན་ཐོགས་པ་བཅུ་ཡིས་གདབ༔ གཟར་ 
བུ་ཐོགས་པ་བཅུ་ཡིས་གཅུ ཕོར་བ་ཐོགས་པ་བཅུ་ཡིས་འཐུང ཐུར་མ་ཐོགས་པ་བཅུ་ཡིས་དབང་ 
པོའི་པུ་ག་ལ་གཟེར་བུ་བཏབ་ནས་ཤིན་ཏུ་མི་བཟོད་དམྱལ་སྒྲ་ལྡིར་ལྡིར་བྱེད་ནས་སླར་སྔ་མ་ལྟར་
ཟངས་ལ་འཚོད་པར་ཁོ་ན་བྱེད་འདུག་པསཿ
ལྷ་ལྕམ་མས་ལས་བྱེད་རྣམས་ལ་སྨྲས་པ༔ ཀྱེ་ཀྱི་ཧུད་སྐྱེས་པ་བརྒྱ་ལ་སྙིང་རྗེ་མི་འདུག་པསཿ ཟངས་ 
སུ་བཅུག་པའི་བུད་མེད་འདི་རྣམས་ལ༔ འདི་ཙམ་དམྱལ་བའི་སྤྱོད་སྦྱོང་བྱེད་པ་ནི༔ འདི་ཚོས་ 
ཁྱེད་ལ་ཉེས་པ་ཅི་ལ་བྱས ཞེས་སྨྲས་པས༔ སྐྱེས་པ་ཕོ་བརྒྱས་ལན་བཏབ་པ༔ འདི་རྣམས་འཇིག་
99

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
རྟེན་མི་ཡུལ་འདུག་ཙ་ནཿདགེ་བ་བཅུ་སྤངས་མི་དགེའི་ཕྱོགས་ལ་དགའ༔ ཤིན་ཏུ་འདོད་ཆགས་ 
ཆེ་བས་གཡེམ་ལ་དགའ༔ སྐྱེས་པ་བསླུ་ཞིང་ཁྱོ་དང་ཁྱིམ་ལ་དད༔ སེམས་ཅན་བསད་ནས་ཤ་ཡི་ 
གཉེན་ཚན་གོས༔ བདེན་པའི་བཀའ་སྤངས་སློབ་དཔོན་ལོག་པར་བལྟས༔ མི་ཆོས་ལ་དད་མི་ 
དགེའི་འཁོར་བར་ལྷུང་༔ དེ་བྱས་ནས་ནི་རྣམ་སྨིན་འདི་འདྲ་མཆིས༔ བསྐལ་པ་གྲངས་མེད་མང་ 
པོར་མྱོང་དགོས་ཡོད༔ ཅེས་ཟེར་ལྷ་ལྕམ་གྱི་མཚང་ལ་ཕོག་ནས་ཤིན་ཏུ་བྲེད་ནས་བྲོས་ནས་ཕྱིན༔ 
སླར་ལྕགས་ཀྱི་ཁང་སྒྲོམ་སྒོ་མེད་པ་ཞིག་གི་ནང་དུ་སྐྱེས་པ་ཕོ་བརྒྱ་འདུས་ནས་ཟངས་ཆེན་བཙུགས་པ་ 
ཁྲག་གིས་བཀང་སྟེ༔ ཕྱོགས་བརྒྱད་ནས་སྦུད་པ་བརྒྱད་བརྒང་མེ་མི་འབུད་པར་ཐམས་ཅད་ཀྱི་ཁ་ 
གྱེན་དུ་བལྟས་ནས༔ ད་ནི་འོང་ཟེར་ནས་དེར་བསྒུགས་འདུག༔ དེ་ལ་ལྷ་ལྕམ་རྟོག་པ་ཞིག་ཟོས་ཏེ 
སྐྱེས་པ་བརྒྱ་ལ་དྲིས་པ༔ ཀྱེ་མ་སྙིང་རྗེ་མེད་པའི་ཕོ་ཁྲོམ་བརྒྱ ཟངས་འདི་བཙུགས་ནས་ཅི་བྱེད་ 
བསམ༔ འཇིགས་པའི་ལག་ཆ་ཐོགས་པ་དེ༔ སེམས་ཅན་གང་དང་སུ་ལ་རྒྱབ༔ ནམ་འོང་ཟེར་ནས་ 
ཕྱོགས་བཅུར་ལྟ ཁྱེད་བརྒྱ་གན་དུ་སུ་ཞིག་འོང་༔
ཞེས་དྲིས་པས༔ དེ་བརྒྱས་མགྲིན་གཅིག་ཏུ་འདི་སྐད་ཟེར༔ འཇིག་རྟེན་མི་ཡུལ་བལ་པོ་ནས 
བུད་མེད་བྱ་བ་ངན་ལ་གཡོ་སྒྱུ་ཅན བལ་རྗེ་མཉྫུའི་སྲས་མོ་དཀོན་པ་སྐྱེས༔ སློབ་དཔོན་པདྨ་འདྲ་ 
བ་བོརཿ ཤཱཀྱ་དྡྷེ་མའི་ཞལ་ཏ་བཟློག༔ གསང་བ་སྔགས་ལ་ལོག་པར་བལྟས༔ དམ་པའི་ཆོས་ལ་ 
སྐུར་བ་བཏབ༔ འཕྱོར་དང་གཡེམ་དང་བྱི་ལ་འཁྱམས༔ དེ་བྱས་རྒྱལ་བའི་བཀའ་ཆད་དེ༔ མི་མ་ 
ཡིན་གྱི་རྗེས་སུ་འབྲངས ངན་སོང་ཀླུ་ཡི་ཡུལ་དུ་ཡོད༔ གྱོང་པོ་ཀླུ་ཡི་བདག་མོ་བྱས༔ ལུས་ལ་མི་ 
སྡུག་མཛེ་ནད་ཟིན༔ ད་ནི་མི་རིང་མྱུར་དུ་འཆི༔ འཆི་མ་ཐག་ཏུ་འདིར་མཆིས་ནས༔ བྱེ་མ་མར་ 
ཁུར་གྱུར་པ་དང་༔ སོལ་བ་དུང་དུ་མ་གྱུར་པར ཟངས་འདིར་འཚོད་ཅིང་སྦྱོང་སྤྱོད་བྱེད༔ སླར་ 
ཡང་རྡོ་རྗེ་གདན་དུ་སྦྱར༔ ཞེས་ཟེར་བས་ལྷ་ལྕམ་བརྒྱལ་བར་གྱུར་ཏོ༔ དེ་ནས་དཔོན་སློབ་རྣམས་ 
བལ་ཡུལ་དུ་ཕེབས་ཀྱང་ལྷ་ལྕམ་གྱིས་རྗེས་མ་ཟིན་ནས་མི་འདུག་པས༔ བལ་རྗེ་ཡབ་ཡུམ་འབངས་
བཅས་ཟི་ལྡི་རེ་ངུས་པས༔ གུ་རུ་རིན་པོ་ཆེ་ལ་ཕྱག་དབུ་ཐོད་བུད་བུད་དུ་བཙལ་ནས་གསོལ་ཟས་ 
ཆ་མ་ཆོ་དགུ་དྲངས༔ སྐྱེམས་སུ་འབྲས་ཆང་རྒུན་ཆང་དྲངས༔ སྐུ་ལ་རས་རིགས་སྣ་དགུ་གསོལ༔ 
མདུན་དུ་སྤྱན་གཟིགས་སྣ་ཚོགས་བཀྲམ གསེར་སོགས་གྱ་ནོམ་ཕུལ་ནས་ཞུས་པ༔ ཀྱེ་མ་མ་ཧཱ་གུ་
100

༄༅། །ཟབ་གཏེར་ཆོས་ཀྱི་མཛོད་ཁང་།
རུ་ལགསཿ ཐུགས་རྗེའི་རྫུ་འཕྲུལ་མངོན་རྟགས་ཅན༔ ཤཱཀྱ་ཐུབ་པའི་ངོ་བོ་ཉིདཿ སངས་རྒྱས་སྟོང་ 
གི་རྒྱལ་ཚབ་ལགསཿ ལྷ་ལྕམ་ལས་ངན་འཁོར་བའི་རྡོས༔ ས་འོག་གདོན་གྱིས་བག་མར་བླངསཿ 
མཛེ་དུག་ཀླུ་ཡིས་དམྱལ་ཐག་བཅད༔ ངན་སོང་གསུམ་གྱི་ས་བོན་ཐེབས༔ ཆགས་སེམས་འཁོར་ 
བའི་འདམ་ནས་བཏོན༔༴ སླར་ཡང་རྗེས་འཁྱམས་གང་དུ་སོང༔ དེ་རིང་ལྷ་མི་ཀུན་འཚོགས་པར༔ 
ལས་ངན་བུ་མོ་མ་ཕྱིན་འདུག༔ ད་ནི་ཅི་བྱེད་གུ་རུ་རྗེ༔ ཐུགས་རྗེའི་ཤུགས་ཕྱུང་སྤྱན་གྱིས་གཟིགསཿ 
ཞེས་ཞུས་པས༔ སློབ་དཔོན་གྱིས་ལན་བཏབ་པ༔ བལ་རྗེ་ཡབ་ཡུམ་འབངས་འཁོར་གསོན༔ ཉོན་ 
མོངས་འདོད་ཆགས་མེ་འདྲ་བསཿ ཐར་མེད་དམྱལ་བའི་ས་བོན་ཐེབས༔ བུད་མེད་དུག་གི་སྡོང་ 
པོ་ལ༔ ཕོ་རྣམས་འབག་ཚད་ཕུང་བར་འགྱུར སྐྱེས་པ་རལ་གྲིའི་སོ་འདེགས་ལ༔ མོ་རྣམས་གང་ 
འབྲེལ་འཕུང་བར་མཆིས༔ འདོད་ཡོན་མཚོ་ཁའི་མེ་ཏོག་ལ༔ སུ་ཆགས་ཕོ་མོ་གཉིས་ཀ་ཕུང༔ དེ་ 
བས་ཞེན་ལོག་སྙིང་ནས་བསྒོམ༔ བླ་མ་དམ་པའི་བཀའ་མ་བཅག༔ དམ་པའི་ཆོས་ལ་ཐེ་མ་ཚོམཿ 
ཡི་དམ་ལྷ་ལ་འདམ་མ་གསོར༔ ཚོགས་དང་གཏོར་མ་རྒྱུན་མ་བཅད༔ མཁའ་འགྲོ་མཉེས་པའི་བྱ་ 
བ་བསྒྲུབཿ བུ་མོ་ལྷ་ལྕམ་དཀོན་མཆོག་མཚོ བླ་མ་མཆེད་ལ་དམ་སེལ་ཞུགས༔ སྐུ་ཡི་དམ་ཚིག་ 
མ་ལུས་ཉམས༔ འཚོད་གཏུབ་དམྱལ་བས་ཡུན་རིང་མནར༔ དམ་པའི་ཆོས་ལ་སྐུར་པ་བཏབ༔ 
གསུང་གི་དམ་ཚིག་མ་ལུས་ཉམས༔ ངུ་འབོད་ཆེན་པོར་ཡུན་དུ་དམྱལ༔ ཟབ་མོ་མན་ངག་ཐེ་ 
ཚོམ་སྐྱེསཿ ཐུགས་ཀྱི་དམ་ཚིག་མ་ལུས་ཉམས༔ ལྕགས་ཁང་མེ་འབར་ནང་དུ་དམྱལ༔ ད་ལྟ་ 
དམྱལ་ཁམས་ཡུལ་དུ་འཁྱམས༔ སྔར་བྱས་འགྱོད་པ་དྲག་པོ་སྐྱེས༔ འདྲེན་པའི་དུས་ལ་བབ་པ་ 
འདྲ༔ བླ་མའི་དཀྱིལ་འཁོར་ཞལ་ཕྱེ་ལ༔ རིག་འཛིན་རྣམས་ལ་བཤགས་པ་ཕུལ༔ སྙིང་པོ་བཅུ་ 
གཉིས་གྲངས་སུ་བགྲང༔ ལུས་ངག་ཡིད་གསུམ་ཚོགས་པ་ཡིས༔ བཤགས་བྱ་ཁ་གཏིང་མེད་པར་ 
མཛོད༔ ཅེས་གསུངས་ནས་འཁོར་རིག་འཛིན་ཚོམ་བུ་དང་བཅས་པ་ལྷ་ལྕམ་བརྒྱལ་བའི་སྔས་སུ་ 
ཕེབས་པས༔ བུ་མོ་ཡང་བརྒྱལ་སངས
དེ་ལ་སློབ་དཔོན་གྱིས་འདི་གསུངས་སོ༔ ཀྱེ་ཧོ་བུ་མོ་མ་བརྒྱལ་ཡར་ལོངས་དང༔ སྔ་མའི་ལས་ 
ལ་འགྱོད་པ་སྐྱེ་བས་ནཿ ཡོ་བྱད་སྦྱིན་བཏང་ཕངས་མེད་གྱིས༔ རིག་འཛིན་སྔགས་ཀྱི་དམ་ཚིག་ 
སྲུངས༔ འགྱོད་བཤག་དྲག་པོ་བྱེད་ནུས་སམ༔ ཕྱི་ནང་གསང་བའི་སྡོམ་པ་ལོངས༔ སྔ་མ་ཉམས་པ་
101

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
མ་ལུས་བཤགས༔ སྐུ་གསུང་ཐུགས་ཀྱི་དམ་ཚིག་སྲུངས༔ སྔ་མ་ཉམས་པ་འགྱོད་བཤགས་མཛོདཿ 
སྐུ་ཡི་བཤགས་པར་བླ་མ་བསྒྲུབ༔ གསུང་གི་བཤགས་པ་ཡིག་བརྒྱ་བཟླསཿ ཐུགས་ཀྱི་བཤགས་པར་ 
ཡི་དམ་སྒོམསཿ ཡན་ལག་བཤགས་པར་མཆོད་པ་བརྩོན༔ སྡིག་བཅུ་སྤངས་ལ་དགེ་བཅུར་སྤྱོད་ 
བླ་མར་མོས་གུས་རྒྱུན་མ་བཅད༔ ཡི་དམ་བསྒོམ་བཟླས་རྒྱུན་མ་བཅད༔ མཁའ་འགྲོའི་ཚོགས་ 
མཆོད་རྒྱུན་མ་བཅད༔ དེ་ལྟར་བྱེད་དུ་ནུས་པ་ན༔ དམྱལ་ཟངས་ནང་དུ་ཁྱོད་མི་འཚོད༔ ངན་ 
སོང་སྡུག་བསྔལ་མྱོང་དོགས་མེད༔ ཚེ་འདི་འཕོས་ནས་མཁའ་སྤྱོད་འགྲོ ཕྱིར་མི་ལྡོག་པའི་ས་ལ་ 
གཤེགས༔ ཞེས་གསུངས་ནས་དབུགས་དབྱུང༔
བུ་མོ་ཤིན་ཏུ་དགའ་ཞིང་ལྷག་པའི་་བསམ་པ་སྐྱེས་ནས་བཤགས་པ༔ ཨོཾ༔ བླ་མའི་སྐུ་ཡི་དམ་ཚིག་ 
ཉམས་གྱུར་རྣམས༔ འཕྱོར་ལ་གཡེམ་ཞིང་མི་དད་ལོག་པར་བལྟས༔ སངས་རྒྱས་རྡོ་རྗེའི་སྐུ་ནི་ཐ་ 
མལ་བཟུང༔ སྤྱན་སྔར་མི་མཛེས་ཐུགས་དང་འགལ་བ་བཤགས༔ ཨཱཿ བླ་མའི་གསུང་གི་དམ་ཚིག་ 
ཉམས་གྱུར་པ༔ བཀའ་བཅག་བཀའ་གཅོད་བཀའ་ལ་རལ་ཆོད་བགྱིས༔ བླ་མ་རྡོ་རྗེའི་གསུང་ 
ཚིག་སྐྱོན་དུ་བལྟས༔ གསུང་མཆོག་བཀའ་དང་འགལ་བ་མཐོལ་ལོ་བཤགས༔ ཧཱུྂ བླ་མའི་ཐུགས་ 
ཀྱི་དམ་ཚིག་ཉམས་གྱུར་པ༔ གསང་སྤྱོད་སྦས་སྤྱོད་མཛད་ཕྲིན་ཐུགས་རྗེ་དང༔ གང་འདུལ་ཕྱི་ 
ནང་རྣམ་དབྱེ་མ་འབྱེད་ནས༔ བླ་མའི་ཐུགས་དགོངས་མཛད་སྤྱོད་སྐྱོན་དུ་བལྟས༔ ཐུགས་དགོངས་ 
ཟུར་ཙམ་འཁྲུགས་པའི་རྒྱུར་གྱུར་བཤགས༔ བླ་མའི་བཀའ་དང་རྒྱལ་བའི་ལུང་ལ་སོགས༔ ཕྱི་པ་ 
སོ་སོའི་སྡོམ་ཁྲིམས་གཉེན་པོ་དང༔ ནང་དུ་བྱང་ཆུབ་སེམས་དཔའི་བསླབ་བྱའི་ཚོགས༔ གསང་བ་ 
རིག་འཛིན་སྔགས་ཀྱི་དམ་ཚིག་རྣམས༔ མི་གསང་མི་སྦེད་སྤྱན་སྔར་མཐོལ་ལོ་བཤགས༔ སླན་ 
ཆད་ནོངས་པ་མི་བགྱིས་མགོན་ཁྱོད་དགོངས༔ ལས་ངན་རྒྱུན་འདི་འཕྲོ་བཅད་ཐུགས་རྗེས་གཟིགས༔ 
དམྱལ་བའི་ཟངས་ཆེན་ནང་དུ་མི་འཚོད་པར༔ ལས་ཀྱི་གཤིན་རྗེས་ནམ་ཡང་མི་དེད་ནས༔ ལྕགས་ 
ཁང་འབར་བའི་ནང་དུ་མི་སྐྱེ་ཞིངཿ༔ བཙོ་བསྲེགས་ལས་ཀྱི་སྡུག་བསྔལ་མི་མྱོང་ནས༔ རིག་འཛིན་ 
རྒྱལ་བའི་ཞིང་དུ་མྱུར་བར་དྲོངས༔ ཐུགས་རྗེ་ཆེན་པོས་ཐུགས་རྗེའི་ཤུགས་ཕྱུང་ལ༔ ལས་ངན་ལམ་ 
ནས་མྱུར་དུ་བཟློག་པ་དངཿ ཕྱིན་ཆད་ནམ་ཡང་བར་ཆད་མེད་པ་ཡི སྐུ་གསུམ་དག་པའི་ཞིང་ 
དུ་འདྲེན་མཛོད་ཅིག༔ ཅེས་བརྗོད་པས བཅོས་མིན་གྱི་འགྱོད་པས་བཤགས་པས༔ དེར་དམྱལ་
102

༄༅། །ཟབ་གཏེར་ཆོས་ཀྱི་མཛོད་ཁང་།
བའི་སྐྱེས་པ་བརྒྱད་པོ་དེ་སྲིན་ཡུལ་རུ་ལུ་འབྲུ་དགུ་ཡི་གནས་སུ་གྱད་སྟོབས་བརྒྱ་རུ་འབྱུང་བར་ལུང་
བསྟན༔ དམྱལ་ཟངས་ཐོ་བས་བརྡུངས་ནས་བཅག༔ དམྱལ་མཁར་རྨང་ནས་འགྱེལ་ཏེ་གནས་ 
སྟོངས་པར་བྱས༔ དམྱལ་བའི་སྐྱེས་བུ་སེམས་ཅན་དེར་གནས་ཐམས་ཅད་དྲངས་ཏེ༔ ལས་རྒྱུ་ 
འབྲས་ལ་བཟླ་སྟེ་ཐམས་ཅད་ཕྱིར་མི་ལྡོག་པའི་གནས་སུ་གནས་སྤར༔ འཁོར་རིག་འཛིན་མཁའ་ 
འགྲོའི་ཚོགས་དང་བཅས་པ་བལ་ཡུལ་གྷེ་ཏ་རའི་གཙུག་ལག་ཁང་དུ་ཕེབས་སོ༔ དེར་བལ་རྗེ་འབངས་ 
དང་བཅས་པ་གསང་སྔགས་བླ་མ་བསྒྲུབ་པའི་ཆོས་ལ་ཡིད་ཆེས རྗེ་བཙུན་པདྨ་ཉིད་ལ་སངས་ 
རྒྱས་ལས་ལྷག་པའི་དད་པ་ཐོབ་ཅིང་སྐུ་དྲིན་གཏང་རག་བསམ་གྱིས་མི་ཁྱབ་པར་ཕུལ༔ དེའི་དུས་ 
སུ་གུ་རུ་པདྨ་ཡང་ལྷ་ལྕམ་གྱི་སྒྲིབ་སྦྱོང་དུ་བཀའ་འདུས་ཆོས་ཀྱི་རྒྱ་མཚོའི་དཀྱིལ་འཁོར་ཞལ་ཕྱེས་ 
ནས་ཟླ་བ་གསུམ་བསྒྲུབས་པས་ལྷ་ལྕམ་མའི་ལུས་དེ་མ་སྤངས་པར་མཁའ་སྤྱོད་དུ་སྤྱོད་ཐུབ་པར་བྱུང་
སྟེ ལྷ་ལྕམ་དེའི་རྣམ་ཐར་ནི༔ དེ་འདྲ་བ་ནི་དགོད་ཤོར་ལ་ངུ་བྲོ་བ་གཉིས་ཡོད་པ་ཡིན་གསུངས༔ 
ཨོཾ་ཨཱཿཧཱུྃ་བཛྲ་གུ་རུ་པདྨ་སིདྡྷི་ཧྰུྃ༔ ཡང་ཇོ་མོས་ཞུས་པ༔ དེ་ལྟ་བུའི་ལྷ་ལྕམ་དེ༔ ཚོགས་བསགས་ 
བསགས་འདྲ་ལ་མ་བསགས༔ མ་བསགས་འདྲ་ལ་བསགས་པ༔ དང་པོ་ཡབ་ཡུམ་འབྱོར་ལྡན་དེ་ 
ལྟ་བུའི་སྤང་དུ་ངོ་མཚར་གོས་ཀྱི་དཀོན་པ་བཅས་ནས་འཁྲུངས༔ བར་དུ་སློབ་དཔོན་སངས་རྒྱས་
ཁྱེད་ལྟ་བུའི་ཞལ་མཇལ༔ སླར་མཉམ་འགྲོགས་མཚར་རྐྱེན་དུ་ཤོར་ནས་ཆོས་དང་གདམས་པ་གཉིས་ 
ཀ་ལ་ལོག་པས་ངན་སོང་དུ་སྐྱེསཿ དེ་ལ་གུ་རུའི་ཐུགས་རྗེ་དེ་ཙམ་གྱིས་དྲངས་ནས་མཐར་ཕྱིར་མི་ 
ལྡོག་པ་དེའི་གནད་དང་རྒྱུ་མཚན་ཅི་ལྟ་བུ༔ མ་ཧཱ་གུ་རུས་གསུང་བར་ཞུ་དང༔ མ་འོངས་འགྲོ་བ་
ལ་ཕན་ཞིངཿ༔ ད་ལྟ་ངེད་མཆེད་ལྕམ་རྣམས་ཀྱིས་ཉན་པར་སྤྲོ་བ་ལགས༔
ཞེས་ཞུས་པསཿ༔ མ་ཧཱ་གུ་རུ་རིན་པོ་ཆེ་དགྱེས་པའི་ཞལ་བསྟན་ནས་གསུངས་པ༔ མཚོ་རྒྱལ་ཁྱོད་ 
རྟག་ཏུ་འགྲོ་བའི་དོན་ལ་བསམ་པ་ལེགས༔ བལ་རྗེ་མཉྫུའི་སྲས་མོ་དཀོན་པ་དེས་ནི༔ ད་རེས་ 
འབའ་ཞིག་མི་ཚད༔ སྔོན་འདས་པའི་དུས་སྲིན་ཡུལ་རུ་ལུ་འབྲུ་དགུ་དེར༔ པདྨ་འབྱུང་གནས་བདག་ 
དྷེ་ཝ་གཙུག་ཕུད་ཅེས་སུ་སྐུར་བཞེངས་ནས་སྔགས་ཀྱི་ཆོས་འཁོར་བསྐོར་བའི་ཚེ༔ ཡུལ་དེའི་བདག་
པོ་ཁྲི་ཕ་རྗེ་ཞེས་པའི་བུ་མོ༔ དྷེ་ཝ་སྐྱེས་བཟང་ཞེས་པ་ཞིག་ཏུ་སྐྱེས་པས་དེ་ལོ་ཉི་ཤུའི་སྟེང་དུ་རས་
མཆོག་ཁ་དོག་བཅུ་གསུམ་ཁོ་བོའི་སྐུ་ལ་ཕུལ་ནས་སེམས་བསྐྱེད་ནས༔ གསང་སྔགས་རྡོ་རྗེ་སེམས་
103

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
དཔའི་དཀྱིལ་འཁོར་དུ་བཙུད༔ དབང་བསྐུར་མན་ངག་ཕོགཿ བསྒོམ་དུ་བཅུག་པས༔ མོས་ཡང་ 
བསྒོམ་ལ་ནན་ཏན་བྱེད་ཅིང་ཡོད་པས༔ ཉིན་གཅིག་ཕ་མ་ཅན་དུ་འབོད་མི་བྱུང་བ་ལ་བརྟེན་ནས་
བསྒོམ་འཕྲོ་བཞག་ནས་སློབ་དཔོན་ལ་མ་ཞུས་པར་དེར་དེངས་པས༔ ཡུལ་དེར་བྱེ་མ་ཤིང་ཡུལ་
ནས་འོང་བའི་ཚོང་པ་ལྔ་བརྒྱ་འདུག་པསཿ ཚོང་པ་དེ་རྣམས་ཀྱིས་ཡུལ་དེའི་བུད་མེད་མཛེས་མཛེས་ 
ཐམས་ཅད་བསྡུས་ནས་རྩེ་དགར་རོལ་བས༔ མོ་ཡང་དེ་དག་ལ་ཡིད་ཆགས་ཏེ ཕ་མ་སྤུན་ཟླ་ 
གང་གིས་ཅི་བཤད་ཀྱང་མ་ཐུབ་སྟེ འཇིག་རྟེན་ཕལ་པའི་བུ་དང་བུ་མོ་རྣམས་དང་ཁྱུ་འདྲེས་ཏེ 
ཚོང་པ་ལྔ་བརྒྱ་པ་དང་རྩེ་བ་ལ་དེངས་པས༔ ཚོང་དཔོན་ཆེ་བ་སྤུན་གསུམ་ཡོད་པ་ཞིག་དང་མཐུན་ 
ནས མོ་ཡང་གཟུགས་བྱད་ཤིན་ཏུ་ལེགས་པས༔ ཚོང་དཔོན་རྣམས་ཀྱིས་ཡང་བཟའ་བའི་ཚེ༔ 
ཟས་སྔ་མར་འདྲེན༔ བཏུང་བའི་ཚེ་སྐོམ་གྱི་དྭངས་མ་འདྲེན༔ སྡོད་པའི་སྟན་ལས་ཀྱང་ཁྲི་བཤམས 
འགྲོ་བའི་ཚེ་ཤིང་རྟ་ལ་དབང་བསྒྱུར་ནས་འགྲོ་སྟེ༔ བདེ་སྐྱིད་ལྷ་དང་མཉམ་པའི་དུས་འབྱུང༔ དེ་ 
ནས་ཚོང་པ་རྣམས་དང་འགྲོགས་ནས་བྱེ་མ་ཤིང་ཡུལ་དུ་དེངས༔ དེར་བུ་ཚ་གསུམ་བྱུང་སྟེ༔ བདེ་ 
སྐྱིད་དང་ལྡན་པར་ཡོད་ཚེ༔ ཚོང་པ་རྣམས་ཡུལ་སོ་སོར་ཚོང་ལ་སོང་ཚེ༔ ཚོང་དཔོན་ཆེ་བ་སིང་ 
ག་ལར་གཤེགས་པས་གཟིངས་དང་བཅས་པ་ཆུར་ནུབ་ནས་ཕུང༔ ཚོང་དཔོན་འབྲིང་པོ་དེ་ཟ་ཧོར་གྱི་ 
ཡུལ་དུ་དགྲའི་ཁར་སོང་ནས་ཚོང་ཟོག་ཐམས་ཅད་ཕྲོགས༔ ཚོང་དཔོན་རང་དེའི་མིག་གཉིས་ 
བཏོན་ནས་ལོང་སྣ་བ་ཞིག་དང་བྱས་ནས་བཏང༔ ཚོང་དཔོན་ཆུང་བ་དེ་སིང་ག་ལ་ཡི་རྒྱབ་སྲིན་
མོ་རྣམས་ཀྱིས་ཁྱེར༔ མོ་ཡང་འཁོར་འབངས་བུ་ཚ་གསུམ་དང་བཅས་ནས་ཕོ་བྲང་དུ་ཡོད་ཀྱངཿ
དེར་སྲིན་ཡུལ་ནས་ཚོང་པ་འགའ་བྱུང་བ་རྣམས་ལ་ཡུལ་གྱི་ཕ་སྐད་དྲིས་པས༔ ཡུམ་མིང་པོ་རྣམས་ 
ཁམས་བཟང་ཡང༔ ཡབ་དེ་བསྣུངས་ཡོད་ཟེར་བའི་གཏམ་ཐོས་པས༔ མོས་ཡང་རྒྱུ་ཟོག་དུ་མ་ཞིག་ 
དྲངས་ཏེ་ཡབ་འཕྲད་དུ་གཤེགས༔ སྲས་དང་སྲས་ཆེ་བ་གཉིས་མལ་དུ་བཞག སྲས་ཆུང་བ་དེ་མོ་ 
རང་གིས་ཁྱེར་ནས་འཁོར་འགའ་དང་ལྷན་ཅིག་ཏུ་འོང་པསཿ༔ ཡུལ་དེའི་ཚོང་པ་འགའ་ལ་གཏམ་དྲིས་ 
པས༔ ཚོང་པ་རྣམས་ན་རེ
ཡབ་གཤེགས་ཚར༔ ཡབ་གཤེགས་པའི་སྟོན་མོ་ཐམས་ཅད་ཚོགས་པར་ཕོ་བྲང་ལ་མེ་ཤོར་ནས་
ཡུམ་སྲས་བཙུན་མོ་འབངས་རྒྱལ་ཕྲན་དང་བཅས་པ་སྟོང་ཕྲག་ཙམ་ཚིག་ནས་ཁ་དགཿ ཁྱེད་རང་
104

ཟབ་གཏེར་ཆོས་ཀྱི་མཛོད་ཁང་
འགྲོ་ལས་སླ་ཟེར༔ དེར་མོ་ཡང་ཤིན་ཏུ་སྡུག་སྟེ༔ ཡུད་ཅིག་བརྒྱལ་བར་གྱུར་ཏེ༔ དེར་བརྒྱལ་ 
སངས་ནས་སླར་ལམ་ནས་ལོག་སྟེ་ཕྱི་རྗེས་སུ་འོང་པས་དེར་ཆུ་བོ་ཆེན་པོ་ཞིག་བརྒལ་དགོས་པས
ཆུ་དེ་ལ་གྲུ་བོ་ཆེ་ཁ་སྦྲེལ་ནས་འོངས་པས༔ གྲུ་སྦུབས་ཏེ་ཆས་ཀ་བུ་འཁོར་དང་བཅས་པ་མ་ཐར་ 
བར་ཆུས་ཁྱེར་ཏེ༔ མོ་རང་ཡང་གྲམ་པའི་སྒང་ཞིག་ཏུ་མ་ཤི་བར་ཐར༔ དེ་ནས་ཆུ་བོའི་ཚུར་ཁར་ 
ཕྱིན་མ་ཁད་དུ་ཡུལ་ནས་རྗེས་བསྙེག་གི་བང་ཆེན་གསུམ་བྱུང་སྟེ༔ གཞི་ཕྱེས་ཐམས་ཅད་མེ་ལ་ཤོར་ 
ནས་བུ་མིང་སྲིང་འཁོར་འབངས་ཆས་ཟོག་དང་བཅས་པ་ཚིག་གོ༔ ཞེས་ཟེར་བའི་གཏམ་དེ་ཐོས་
པས་མོ་ཡང་རེ་ཞིག་བརྒྱལ་ལོ༔ དེ་ནས་བརྒྱལ་སངས་ནས་ཡུལ་དུ་ཕྱིན་པས༔ ཚོང་དཔོན་ཆེ་ཆུང་ 
གཉིས་མགོ་མ་ཐོན་པའི་གཏམ་དེ་ཡང་དེར་སླེབས་པས༔ མོ་ཡང་རེ་ཞིག་བརྒྱལ༔ དེ་ནས་ཚོང་
དཔོན་འབྲིང་པོ་དེ་འོང་རེ་བ་ལ་ཚོང་དཔོན་དེ་དགྲས་བཏབ་སྟེ་ཚོང་དཔོན་དེས་མིག་ཀྱང་ཤོར་
བས་གཏམ་དེ་ཚོར་བས་ཤིན་ཏུ་སྡུག་ནས་ཡི་ཆད་པར་གྱུར་ནས༔ དེ་ནས་ཚོང་དཔོན་ལོང་པ་དེ་ 
དང་འཕྲད་པའི་ཐབས་ཤིག་བྱའོ་སེམས་ཏེ ཧོར་གྱི་ཡུལ་དུ་རིམ་པར་བསུ་བ་ལ་ཕྱིན་ནོ༔ ཟ་ཧོར་ 
གྱི་ཡུལ་དེར་སྐྱེས་པ་ཞིག་བུད་མེད་ཤི་ནས་ཟླ་བ་གཅིག་སོང་བས༔ ཁྱིམ་ཁ་མ་སོས་པའི་སྒོར་བསུ་ 
བ་ལ་ཕྱིན་པས༔ དེར་སྐྱེས་པ་དེས༔ བུད་མེད་ཆོ་རུས་བཟང་པོ་ཁྱོད་སྤྲང་དུ་དགོས་པ་ཅི་ཡིན་ 
ཟེར༔ མོས་ཀྱང་ལོ་རྒྱུས་ལྷག་མ་མ་ལུས་པར་བཤད་པས༔ འོ་ན་ཁྱོད་ང་ཡི་ལྷན་དུ་འདུག་གམཿ 
ཁྱོད་ཀྱི་ཁྱོ་དེ་ཁར་སང་མུག་ཤི་བརྒྱབ་ནས་མེད་ཟེར་རོ
མོས་ཀྱང་སྣང་བ་འགྱུར་ཏེ་དེའི་གན་དུ་བསྡད་པས་བུ་མིང་སྲིང་གཉིས་བྱུང༔ དེ་ཙ་ན་ཁྱོ་དེ་མཛེ་ 
ནད་ཀྱིས་ཐེབས་ཏེ༔ ཁྲག་རྣག་མཚོར་འཁྱིལ་ནས་ཤི༔ བུ་མོ་དེ་གཞན་ཞིག་ལ་བྱིན༔ བུ་དེ་ལ་མནའ་ 
མ་མཛངས་དྲག་དང་ལྡན་པ་གཅིག་བསུས་ནས་ལྷན་དུ་བསྡད་པས་བུ་དང་མནའ་མ་གཉིས་ཀྱིས་
མོ་ཡང་མ་འདོད་ནས་སྡུག་ལ་གཏདཿ༔ ཅིས་ཀྱང་མ་ཚུགས་ནས་ཡུལ་གཞན་དུ་སྤྲང་པ་ལ་སོགས་ 
པས་མོས་ཀྱང་ཤིང་རྐང་གཅིག་གི་རྩ་བར་ཉལ་བས༔ དུག་སྦྲུལ་གྱིས་ལུས་ལ་འཁྲིལ་ནས་དམྱལ་ 
ཐག་བཅད་ནས་དེར་འཚི༔ དེ་ལྟ་བུའི་ལས་སྐྱེས་ལེན་ད་རེས་བྱུང་བ་ཡིན་ཏེ༔ ཁོ་བོ་ལ་རས་ཕུལ་ 
བའི་བསོད་ནམས་དེས་ད་རེས་སྐྱེས་ཚེ་ཡང་རས་ཀྱི་དཀོན་བུ་དང་བཅས་སྐྱེས་ལ༔ ཕ་མ་འབྱོར་ 
ལྡན་མོ་རང་ཡང་ལོངས་སྤྱོད་ལ་དབང་བསྒྱུར་ནུས་པ་ཡིན་ནོ༔ རྡོ་རྗེ་སེམས་དཔའ་བསྒོམ་འཕྲོ་ལ་
105

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
སློབ་དཔོན་ལ་གསང་ནས་ཡུན་དུ་སོང་བས་བདུད་ཀྱིས་ཁྱེར་བ་དེས༔ ད་རེས་དེ་ལྟར་གྱུར་པ་ཡིན་
ནོ སླར་གསང་སྔགས་རྡོ་རྗེ་ཐེག་པའི་བདེན་སྟོབས་ཁོ་བོའི་ཐུགས་རྗེ་ལས་དེའི་འཕྲོ་ད་རེས་བཅད་ 
པ་ཡིན་ནོ༔ ལུས་མ་སྤངས་མཁའ་སྤྱོད་བགྲོད་པ་ནི་སྔོན་སྦྱངས་པའི་འཕྲོ་ལུས་པ་ཡིན་པས་ད་རེས་
སྦྱང་བསྒྲོད་ཆེར་མི་དགོས་ནས་གྲུབ་པ་ཐོབ་པ་ཡིན་ནོ གསང་སྔགས་རྡོ་རྗེ་ཐེག་པ་འདི་གཞན་ 
ལས་ཁྱད་པར་འཕགས་པའི་དོན་ཡང་འདིར་ཤེས་པར་འགྱུར་རོ༔ ཞེས་གསུངས་པས་ཐམས་ཅད་ 
རྒྱུ་འབྲས་ཀྱི་ཆོས་ལ་མཚང་རིག་ཡིད་ཆེས་པར་གྱུར་ནས་ཐམས་ཅད་ཡི་རང་བར་གྱུར་ཏོ ཨོཾ་ཨཱཿཧཱུྃ་
བཛྲ་གུ་རུ་པདྨ་སིདྡྷི་ཧཱུྃ
དེ་ནས་ཡང་ཇོ་མོས་ཞུས་པ༔ མ་ཧཱ་གུ་རུ་ལགས༔ དེ་ལྟ་བུའི་བདུད་དེ་ངོས་གཟུང་ཐབས་གང་ 
ལགས༔ བྱེ་བྲག་དུ་མཆིས བསལ་བའི་ཐབས་ཅི་ལྟ་བུ་བགྱི༔ ཞེས་ཞུས་པསཿ མ་ཧཱ་གུ་རུའི་ཞལ་ 
ནས༔ ཐམས་ཅད་ལེགས་པར་གསན་འཚལ༔ དེ་ཡང་བདུད་ཀྱི་ངོ་བོ་ནི་རང་རྟོག་གཉིས་སུ་ 
འཛིན་པའི་ཤེས་པ་རང་རྒྱུད་པ་གཅིག་ཡིན༔ ངེས་ཚིག་ནི་སངས་རྒྱས་སངས་རྒྱས་ཐོབ་པར་བྱེད་ 
པའི་ལམ་ལ་བར་དུ་གཅོད་པས་ན་བདུད་ཅེས་བྱ གང་ལ་བདུད་དུ་བྱེད་ན༔ བླ་ན་མེད་པའི་
སངས་རྒྱས་སྒྲུབ་པ་པོ་རྣམས་ལ་གནོད་ཅིང་གེགས་སུ་གང་འགྲོ་བ་རྣམས་བདུད་ཡིན་པས་ངོས་གཟུང་ 
བར་བྱ་བ་གལ་ཆེ༔ དཔེར་ན་གོང་དུ་བསྟན་པའི་དྷེ་ཝ་སྐྱེས་བཟང་བསྒོམ་འཕྲོ་ལ་ཕ་མའི་གན་དུ་ 
སོང་བ་ལྟ་བུར་མཆིས་སོ༔ བདུད་ལ་བྱེ་བྲག་ཏུ་ཕྱེས་ན་བསམ་གྱིས་མི་ཁྱབ་སྟེ མདོ་རྒྱུད་ནས་ 
བཤད་པ་ལྟ་བུར་བསྡུས་ནཿ སྤྱོད་པ་ཆོས་སྤྱོད་ལ་བར་དུ་གཅོད་པའི་བདུད་དང་བཞིར་འདུས་པ་ 
ཡིན༔ བསལ་བའི་ཐབས་ནི་བཀའ་ལུང་མན་ངག་གི་ཐབས་ཀྱིས་སེལ་བ་ཡིན་ནོ༔ དེ་ཡང་སྤྱོད་
པའི་བདུད་ལ་རྣམ་པ་དྲུག་ཡོད་དོ༔ མི་དགེ་བ་ངང་གིས་འཕེལ་བ་སྡིག་པའི་གྲོགས་པོའི་བདུདཿ
འདོད་ཡོན་གྱི་ཞེན་པ་ལ་སྦྱར་བ་ཟས་ནོར་ལོངས་སྤྱོད་ཀྱི་བདུད༔ ང་རྒྱལ་ཕྱོགས་རིས་ལ་སྦྱར་བ་
ཞེན་ཆགས་གནས་ཀྱི་བདུད༔ འཇིག་རྟེན་གྱི་འཁྲུལ་སྣང་ལ་སྦྱར་བ་བསླབ་པ་ཡོན་ཏན་གྱི་བདུདཿ༔
ཅི་བྱས་གོལ་སར་ལྟུང་བ་འདྲ་མིན་གཟུགས་བརྙན་གྱི་བདུདཿ འཁོར་འདས་ཀྱི་ས་མཚམས་མ་བྱེད་ 
པར་གཉིས་འཛིན་ཐེ་ཚོམ་གྱི་བདུད་དང་དྲུག་ཡོད་དོ༔ གཉིས་པ་བསྒོམ་པའི་བདུད་དྲུག་ནི༔ ཆོས་ 
སྐུ་སྒྲིབ་པར་བྱེད་པ་ཞི་གནས་སྟེང་པོའི་བདུད༔ ཡུལ་རྐྱེན་གྱིས་གནོད་པ་འཇིག་རྟེན་འཁྲུལ་པའི་
106

༄༅། །ཟབ་གཏེར་ཆོས་ཀྱི་མཛོད་ཁང་།
བདུདཿ༔ བདེ་སྟོང་ལ་བོགས་མེད་པ་བཏང་སྙོམས་ལུང་མ་བསྟན་གྱི་བདུདཿ མི་གཡོ་བའི་དོན་ལ་ 
གོལ་བ་རྣམ་རྟོག་རྐུན་བུ་དང༔ ཧད་པོ་བག་མེད་ཀྱི་བདུད༔ ནུས་མཐུ་ཡུལ་ལ་ཤོར་བ་བྱིན་རླབས་ 
རྙེད་འཚོལ་གྱི་བདུད༔ ཁམས་གསུམ་གྱི་ས་ལས་མི་འཕགས་པ་མཐར་འཛིན་གོལ་ས་ཡི་བདུད་ 
དང་དྲུག་གོ༔ གསུམ་པ་ཉམས་ཀྱི་བདུད་ལ་དྲུག་ཡོད་དེ ང་རྒྱལ་དང་རློམས་སེམས་སྐྱེས་པ་འདྲ་ 
མིན་ལུང་སྟོན་གྱི་བདུད༔ དགེ་སྦྱོར་གྱིས་རང་བཅིངས་པ་ཉམས་མྱོང་མངོན་ཞེན་གྱི་བདུད༔ ཞེ་
འདོད་ཕུགས་སུ་ཆུད་པ་སླུ་བྱེད་ཚུལ་འཆོས་ཀྱི་བདུདཿ༔ ཕྲག་དོག་འགྲན་སེམས་སྐྱེད་པ་ལུང་
མེད་སྒྲོ་སྐུར་གྱི་བདུད༔ འཕེལ་མེད་ཨ་འཐས་ལ་ཞེན་པ་གནད་མེད་སྡུག་བཙིར་གྱི་བདུད་དུཿ བཞི་ 
པ་ལ་བཟླ་བ་ལྟ་བའི་བདུད་ལ་དྲུག་ཡོད་དེ དགོངས་པ་ལ་བར་དུ་གཅོད་པའི་སྙིང་རྗེ་དགྲར་
ལང་གི་བདུདཿ༔ སེམས་བསྐྱེད་ལ་བར་དུ་གཅོད་པ་སྟོང་པ་དགྲར་ལངས་ཀྱི་བདུད༔ ལོག་རྟོག་
མཚན་མར་སྐྱེས་པ་སྐྲག་བྱེད་གཟུགས་ཀྱི་བདུདཿ༔ རྟག་ཆད་གཡང་སར་ལྷུང་བ་མཐར་འཛིན་
གྲུབ་མཐའི་བདུད༔ གདིང་མེད་ཁ་ལྟར་འཁྱམས་པ་འཁོར་བ་འཆིང་བྱེད་ཀྱི་བདུད༔ རང་རྒྱུད་ 
དོན་དམ་ཆོས་ཉིད་མ་འདྲེས་པར་རེ་དོགས་ཡིད་སྨོན་གྱི་བདུད་དང་བཞི་ནི༔ གང་ཟག་གང་ལའང་ 
འོང་བས་བདུད་འདི་ལས་མ་གྲོལ་ན་ཐར་པ་ནག་པོ་དང་འདྲ་བ་ཡིན་གསུངས༔
ཨོཾ་ཨཱཿཧཱུྃ་བཛྲ་གུ་རུ་པདྨ་སིདྡྷི་ཧྰུྃ༔ ཡང་ཇོ་མོས་ཞུས་པ༔ ཐར་པ་ནག་པོ་བདུད་དབང་ཇི་ལྟར་ 
ཤོར་བ་ལགས༔ དེ་མ་ཤོར་ན་སངས་རྒྱས་སམཿ༔ གུ་རུ་རིན་པོ་ཆེས་གསུང་བར་ཞུ༔ ཞེས་ཞུས་པསཿ 
མ་ཧཱ་གུ་རུས་བཀའ་བསྩལ་པ༔ ཀྱཻ་མ་ཉོན་དང་ཆོས་བྱེད་སྙིང་གྲོགས་བདུནཿ སྔོན་འདས་པའི་ 
དུས་ཡུལ་ལངྐའི་གནས་སུ་རྒྱལ་པོ་ཐར་པ་ནག་པོ་ཞེས་བྱ་བ་འཁོར་འབངས་ཚན་ཆེ་བ༔ ལོངས་ 
སྤྱོད་དཔུང་འཐུག་པཿ རྒྱལ་ཕྲན་ཁྲི་ཕྲག་བཅུ་གཉིས་ལ་དབང་བསྒྱུར་ཞིང༔ ནང་གི་བཙུན་མོ་བཅུ་ 
དྲུག༔ ཕྱི་ཡི་བཙུན་མོ་ཉི་ཤུ་རྩ་བརྒྱད་ལ༔ འཁོར་གྱི་བཙུན་མོ་སྟོང་ཕྲག་བཅུ་དྲུག༔ བརྒྱ་ཕྲག་ཉི་ 
ཤུ་རྩ་བརྒྱད་ལ་དབང་བསྒྱུར་ཏེ༔ འཁོར་བློན་བསམ་གྱིས་མི་ཁྱབ་པའི་ནང་ནས༔ བཀའི་བློན་བདུན་ 
ཅུ་རྩ་དགུ་ལ་འཁོར་འབངས་གྲངས་མེད་པས་བསྐོར་ནས་གནས་པས༔ ཁོ་བས་དབང་ཆེ་བ་དཔུང་ 
འཐུག་པ་སུ་ཡང་མེད་སྙམ༔ ཡང་ཡུལ་དེར་སངས་རྒྱས་མར་མེ་མཛད་ཀྱི་དངོས་སློབ༔ དགེ་སློང་ 
ཆེན་པོ་ཐུབ་དཀའ་གཞོན་ནུ་ཞེས་པ༔ སྟོན་པ་ཉིད་ཞལ་སྐྱིན་དུ་རུང་བ༔ སྐུ་ལ་མཚན་བཟང་སུམ་
107

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཅུ་སོ་གཉིས དཔེ་བྱད་བརྒྱད་ཅུ་རྩ་བཞིས་སྤྲས་པ༔ གསུང་ཡན་ལག་དྲུག་ཅུས་སྤྲས༔ སྟོང་གསུམ་ 
ལས་ཀྱང་འཇིག་རྟེན་གཞན་གྱི་སྐལ་ལྡན་རྣམས་ཀྱང་འདྲེན་དུ་བཏུབ་པ ཕྱི་ནང་གི་ཉན་ཐོས་ 
འབུམ་ཕྲག་དྲུག་ཅུ་རྩ་བཞི༔ ཉེ་བའི་ཉེ་གནས་ཆེན་པོ་བཅོ་བརྒྱད མཆོག་གི་གང་ཟག་བཅུ་བདུ་ནཿ 
ལས་ཀྱི་སློབ་དཔོན་ཉི་ཤུ་རྩ་གཉིས༔ ལས་སུ་རུང་བ་བཅུ་གཉིས༔ བྱང་ཆུབ་སེམས་དཔའ་བརྒྱདཿ 
འདོད་ཡོན་གྱི་ལྷ་མོ་བཅུ་དྲུག༔ བཀའ་ཡི་ལས་བྱེད་བྱེ་བ་ས་ཡ་དང་བཅས་པ་ཡོད་པས༔ དེ་ཡང་ 
རེ་ཞིག་གི་ཚེ༔ ཐར་པས་ཁོ་རང་ལས་ཀྱང་བློ་ཆེ་ཞིང་གྲོས་བཟང་བ༔ དན་འཕགས་ལ་འཇིག་རྟེན་ 
འདིར་ངེད་དཔོན་གཡོག་ལསཿ བདེ་སྐྱིད་འཛོམས་པ༔ འཁོར་དཔུང་ཆེ་བ་སུ་ཡང་མེད་ཅེས་ 
གླེང་བས༔ དན་འཕགས་ཀྱིས་ལན་གསོལ་པ༔ ལགས་རང་ཅག་དཔོན་གཡོག་རྣམས་ཚེ་འདིའི་ 
བདེ་བ་ཙམ་ཡིན་ཏེ ཚེ་འདི་ལ་བདེ་ཞིང་སྐྱིད་པ་ཕྱི་མ་མངོན་པར་མཐོ་ཞིང་ངེས་པར་ལེགས་ 
པའི་བདེ་བ་ཐོབ་པའི་འབྲས་བུ་ཅན༔ སྲིན་ཡུལ་ལངྐའི་གནས་འདི་ཡི་ནུབ་ཕྱོགས་ལངྐ་པུ་རི་ཞེས་
པའི་གྲོང་ཁྱེར་ཆེན་པོ་བྱེ་བ་བཅོ་བརྒྱད་ཀྱིས་བསྐོར་བའི་དབུས་སུ༔ དགེ་སློང་ཐུབ་དཀའ་གཞོན་ 
ནུ་ཞེས་པ༔ སྐུ་ལ་མཚན་དཔེས་སྤྲས་པ༔ ཞལ་ནས་བདེན་པར་སྨྲ་བ༔ ཕྱི་ནང་གི་ཉན་ཐོས་གྲངས་ 
གཞལ་མེད་པ་ཞིག་བཞུགས་ཡོད་པ་ལགས༔ དེ་ནི་ཚེ་འདིར་བདེ་སྐྱིད་ཕྱི་མ་སྐྱིད་པ་ཡིན༔ ཞེས་ 
ཞུས་པས༔ ཐར་པས ཚེ་ལ་སྔ་ཕྱི་ཡོད་རྒྱུ་ཡིན་ནམཿ༔ ད་རེས་ནས་རྟག་ཏུ་མི་བདེའམ༔ འོ་སྐོལ་ 
དཔོན་གཡོག་ལ་ཚེ་སྔ་ཕྱི་ཡོད་ཅིང་བདེ་བ་མི་འོང་བའི་རྒྱུ་ཅི༔ དགེ་སློང་དཔོན་གཡོག་དེ་ལ་ 
བདེ་མི་བདེ་མི་འོང་ནས་མངོན་མཐོ་ངེས་ལེགས་ཅི་ལ་ཐོབ༔ སྤྱིར་ན་དགེ་སློང་དེ་རུས་རིགས་ཅི་ 
ལྟ་བུ ང་ལས་ཁོ་བཟང་ཞིང་ལྷག་པ་ཅི་འདྲ་ཡོད༔ ཁྱོད་ལ་འདི་ཚོའི་རྒྱུ་མཚན་ཅི་ནས་ཤེས་པ་ 
ཡིན ཅེས་སྨྲས་པས
བློན་པོ་ཆེན་པོ་དན་འཕགས་དེ་ནི་རྒྱུད་དྲང་ལ་གཡོ་སྒྱུ་མེད་པས་ལན་བཏབ་པ༔ རྒྱལ་པོ་ཆེན་ 
པོ་ལགས༔ ཚེ་ལ་སྔ་ཕྱི་ལོས་ཡོད༔ སྔ་མ་སྐྱེས་ཚད་མི་སྣང་ནས་འཆི་ཟིན་མོདཿ ཕྱི་མ་མི་སྟོང་སྟེ་ 
སྐྱེས་འདུག་མོདཿ ད་ལྟ་མི་རྟག་སྟེ་ང་རང་དཔོན་གཡོག་ཐམས་ཅད་སོ་སོར་དུས་ལ་བབས་ཚེ་འཆི༔
ད་ལྟར་འདུས་པ་འདི་ཡང་འཐོར་ནས་བསགས་པའི་ནོར་འཛད༔ བརྩེགས་པའི་མཁར་ཁང་འཇིག༔ 
ད་ནི་ལོ་གཅིག་སོང་གཉིས་སོང་འཆི་བ་ལ་ཉེ འཆི་དུས་དུས་གཅིག་མི་འཆི་སྟེ རེ་རེ་བཞིན་ཚེ་
108

།ཟབ་གཏེར་ཆོས་ཀྱི་མཛོད་ཁང་
གང་ཟད་དེ་འཆི༔ ནམ་འཆི་ན་རྒྱལ་པོ་ཁྱེད་ཀྱང་གཅིག་པུར་འཆི༔ ཇི་ལྟར་འཆི་ན་ན་ཟུག་རྔུ་ 
དང་བཅས་ནས་འཆི༔ འཆི་བའི་ཚེ་དཔོན་ཁྱེད་ཀྱང་སྒྲེན་པར་བུད་ནས་འཆི༔ གཡོག་ང་ཡང་ 
ཁྱེད་དང་འདྲ་ནས་འཆི འདི་ནས་འོ་སྐོལ་དཔོན་གཡོག་མི་བདེ་སྟེ༔ བསགས་པའི་ཟས་ནོར་ 
ཤུལ་དུ་ལུས༔ གཅེས་པའི་བུ་སྔས་ཤུལ་དུ་ལུས༔ བརྩེགས་པའི་མཁར་ཁང་ཤུལ་དུ་ལུས༔ འཁོར་ 
འབངས་ཕན་ཚུན་ཤུལ་དུ་ལུསཿ ལུས་པས་མི་ཚད་འབྲང་ཡང་འབྲང༔ དགེ་སྡིག་གང་བྱས་རྗེས་ 
སུ་འབྲང དགེ་བས་མཐོ་རིས་གནས་སུ་བསྐྱལཿ མངོན་མཐོ་ངེས་ལེགས་ཡོན་ཏན་བསྐྱེད༔ སྡིག་ 
པས་ངན་སོང་གནས་སུ་བསྐྱལ༔ སྡུག་བསྔལ་ལས་ཀྱི་དམྱལ་ཐག་གཅོད༔ དེས་ན་འོ་སྐོལ་དཔོན་ 
གཡོག་གི་བྱ་བ་སྡིག་ལ་འབགས་པས་ངན་སོང་སྐྱེ་བས་སྡུགཿ༔ དགེ་སློང་དཔོན་སློབ་མཛད་པ་དགེ་ 
བས་མཐོ་རིས་སྐྱེས་པས་སྐྱིདཿ༔ དེས་ན་ཆོས་དང་ཆོས་མིན་གཉིས་ཀྱི་ཁྱད་ནི༔ མི་ལྟོགས་པ་གཅིག་ 
གིས་ཟན་ཟ་བའི་ཟླ་རུ་སྤོད་ལ་དུག་གིས་བྱས་པ་དང་སྨན་གྱིས་བྱས་པ་གཉིས་ལྟོ་འགྲང་བ་ལ་འདྲ་
མོདཿ ཁ་ཞིམ་པའང་འདྲ་མོདཿ ཟན་འཇུ་ན་དུག་ཟོས་པ་དེ་ཟུག་རྔུ་དང་བཅས་ནས་འཆི་ལཿ 
སྨན་ཟོས་པ་དེ་བདེ་བ་དང་བཅས་ནས་འཚོ་བ་ལགས་པས༔ དེས་དེ་དང་འདྲ་བར་མཆིས་མོདཿ 
དགེ་སློང་དེ་ནི་རིགས་མཐོ་བ་ནི་ལང་ཀ་པུ་རིའི་རྒྱལ་པོའི་སྲས་ཡིན་ཏེ༔ ལང་ཀ་པུ་རིའི་རྒྱལ་པོ་དྷེ་ 
ཝ་ར་ཛ་བྱ་བ་དེ་ལ་བཙུན་མོ་སྟོང་ཡོད་པ་ལ༔ སྲས་སྟོང་ལ་གཅིག་མ་ཚང་བར་འཁྲུངས༔ བཙུན་ 
མོ་ཆུང་བ་དེས་བཟང་མོ་ཞེས་པ་དེ་ལ་སྲས་མ་འཁྲུངས་པས༔ མོ་ཤིན་ཏུ་སྡུག་བསྔལ་ལ་སྐྱེངས་ཆེས་
པར་བྱུང་ནས༔ སངས་རྒྱས་འོད་དཔག་མེད་ལ་གསོལ་བ་བཏབ་པས་སངས་རྒྱས་ཀྱི་མཐུས་མེ་ཏོག་ 
གི་ཚལ་དུ༔ མེ་ཏོག་གཞན་ལས་ཆེས་འཕགས་པ༔ སྡོང་པོ་ལ་པང་བས་མི་ཐེག་པ་ཙམ་འདབ་མ་ 
རྣམས་ཀྱང་ཟ་ཕུབ་ཙམཿ ལོ་མ་རྣམས་ཤིང་ཏ་ལའི་ལོ་མ་ཙམ་ཞིག་སྐྱེས་པས༔ བཙུན་མོ་དེ་ངོ་ 
མཚར་ནས་ཉིན་མཚན་དུ་ཐུན་བཟུང་ནས་མེ་ཏོག་དེ་ལ་མཆོད་པ་དང ཡན་ལག་བདུན་པ་ཡི་ 
ཕྱག་དང་༔ དད་པ་ཆེན་པོས་སྐོར་བ་བྱས་ནས་རེ་ཞིག་གི་ཚེ༔ རྒྱལ་པོ་ཆེན་པོའི་བཙུན་མོ་ཆུང་ 
བས་འཚོ་བའི་དུས་ལ་བབས་ཚེ༔ རྒྱལ་པོའི་ཞལ་ནས༔ བཙུན་མོ་གཞན་རྣམས་ལ་སྲས་རེ་ཡོད་ཀྱི༔ 
ཁྱོད་ལ་སྲས་མེད་པ་ཅི་ཡིན༔ ཁོ་བོའི་བཙུན་མོའི་ནང་ནས་མཛངས་ལ་སྙིང་སྡུག་པ་ནི་ཁྱོད་ལས་ 
མེད༔ ཅེས་རྒྱལ་པོས་གླེང་བས༔ བཙུན་མོ་དེས་མདུན་དུ་གུས་པར་འདུག་ནས་འདི་སྐད་གསོལ་
109

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཏོ ཁོ་མོ་ལ་བུ་ཚ་གང་ཡང་མེད་དེ་ཤིན་ཏུ་སྡུག་པའི་ཡུས་ཀྱིས་འོད་དཔག་མེད་ལ་གསོལ་བ་ 
བཏབ་པས༔ འོད་དཔག་མེད་ཀྱི་ལྗགས་བརྐྱངས་པའི་འོད་ལས་ཁོ་མོའི་ལྡུམ་རར་མེ་ཏོག་གཞན་ 
ལས་འཕགས་པ་གཅིག་ཡོད༔ དེའི་ནང་དུ་སྲས་གཅིག་འོང་དུ་རེ་བ་ལགསཿ
ཞེས་ཞུས་པས༔ རྒྱལ་པོ་ཆེན་པོ་འཁོར་དང་བཅས་པ་མེ་ཏོག་དེ་ལ་གཟིགས་མོ་ལ་དེངས་སོ 
དེར་གཟིགས་མ་ཁད་དུ་རྒྱལ་པོའི་ཐུགས་ཀ་ནས་གཞོན་ནུ་ཞིག་མེ་ཏོག་དེ་ལ་ཐིམ་པ་བཙུན་མོས་
གཟིགས༔ བཙུན་མོའི་ཐུགས་ཁ་ནས་གཞོན་ནུ་ཞིག་མེ་ཏོག་ལ་བབས་པ་རྒྱལ་པོས་གཟིགསཿ༔ སླར་ 
ཀ་ཤི་ཀའི་རས་ཀྱི་ལྷེ་མོས་མེ་ཏོག་གི་དཀོན་བུ་དེ་བཙུན་མོས་ཕྱེས་ནས་བལྟས་པས༔ མེ་ཏོག་ཟེའུ་
འབྲུ་ཡི་ནང་དུ་དར་དམར་པོའི་གདན་ལ༔ གཞོན་ནུ་དམར་པོ་མཚན་དང་ལྡན་པ་ཞིག་འཁྲུངས་ 
པ་གཟིགས་པས༔ དེ་ལ་ཡབ་ཡུམ་བཙུན་མོ་འཁོར་འབངས་དང་བཅས་པ་ངོ་མཚར་ཏེ དེར་
མཆོད་པ་བྱེ་བ་དང་བཅས་ཏེ་ཕོ་བྲང་དུ་གདན་དྲངས༔ མཚན་དུ་ཡབ་ཡུམ་གཉིས་ཀྱི་ཐུགས་ཀ་ནས་ 
བྱུང་སྟེ་མེ་ཏོག་ལ་བཞུགས་པའི་གཞོན་ནུར་འདུག་པས༔ ཐུགས་ཀ་གཞོན་ནུ་པདྨ་ལས་བྱོན་གསོལ་ 
ཏེ༔ བཙུན་མོའི་བཙས་སྟོན་ཆེན་པོ་ཟླ་བ་བཅོ་བརྒྱད་བྱས༔ ཁྱེའུ་དེ་ནི་ཡབ་ཡུམ་འཁོར་འབངས་ 
དང་བཅས་པས་སྲས་གཞན་མ་ལས་དེ་ལ་ཐུགས་བརྩེ་ཞིང་བྱམས་པས༔ ནར་སོན་ནས་རྒྱལ་སྲིད་
ལ་དབང་བསྐུར་བར་མཛད་པས༔ ཁྱེའུ་དེ་ནི་རྒྱལ་སྲིད་ལ་མི་དགའ་བས་ཡབ་ཡུམ་ལ་རབ་ཏུ་བྱུང་ 
བའི་གསོལ་བ་བཏབ་པས༔ ཡབ་ཡུམ་གྱིས་གནང་སྟེ༔ སླར་སྟོན་པ་ཡང་དག་པར་རྫོགས་པའི་སངས་ 
རྒྱས་མར་མེ་མཛད་ལ་རབ་ཏུ་བྱུང་སྟེ༔ སྟོན་པ་མྱ་ངན་ལས་འདས་ནས་སྟོན་པའི་རྒྱལ་ཚབ་ཏུ་དབང་ 
བསྐུར་ཏེ༔ ཕྱི་ནང་གི་ཉན་ཐོས་འབུམ་ཕྲག་དྲུག་ཅུ་རྩ་བཞི༔ དགྲ་བཅོམ་པ་རྫུ་འཕྲུལ་གྱི་རྐང་པ་ 
དང་ལྡན་པ་བསམ་གྱིས་མི་ཁྱབ་པའི་འཁོར་དང་བཅས་ནས༔ ལང་ཀ་པུ་རིར་རྒྱལ་པོ་དྷེ་ཝ་ར་ 
ཛའི་མཆོད་གནས་སུ་བཞུགས་ནས༔ ཐེག་པ་ཆེན་པོའི་ཆོས་ཀྱི་འཁོར་ལོ་བསྐོར་ཞིང་བཞུགས་པས་ 
ཁྱེད་བས་ལྷག་པའོ༔ ང་ལ་འདི་ཡི་རྒྱུས་ནི་ཞིབ་ཏུ་ཡོད་པ་ཡིན་ནོ༔ བདེན་ནམ་མི་བདེན་དགོངས་ 
ན་ད་ལྟ་ཞལ་བཞུགས་པས་དྲུང་དུ་བསྙེག་གོ ཞེས་གླེང་པས་ཐར་པའི་བསམ་པ་ལ༔ བློན་པོ་འདི་ 
བློ་ཆེ་བས་གྲོས་ལ་མཁས་པ་ཡིན་པས༔ འདི་ཡིས་ཅི་ཟེར་བདེན་པར་གདོན་མི་ཟ་བས༔ དགེ་སློང་ 
དེ་ཡི་དྲུང་དུ་འགྲོ་ནས༔ དགེ་སློང་དེ་དང་མཉམ་པ་ཞིག་བྱེད༔ སླར་པུ་རི་ཡི་གནས་བས་ལང་
110

༄༅། །ཟབ་གཏེར་ཆོས་ཀྱི་མཛོད་ཁང་།
ཀའི་གནས་འདི་མཐོ་ལ་བཟང་བ་གཅིག་བྱས་ནས༔ སྲིན་པོའི་གནས་བཅུ་གཉིས་ཐམས་ཅད་དབང་ 
དུ་འདུས་པ་གཅིག་བྱེད་དམ་བསམས་ནས༔ དེར་ཐར་པས་དན་འཕག་ལ་གྲོས་བཏབ་པ༔ དེ་ལྟ་ 
བུ་རིགས་མཐོ་ལ་ངོ་མཚར་ཆེ་བ་སྤྱོད་པ་བཟང་ལ་ཀུན་གྱིས་བཀུར་བ༔ འདིར་བདེ་ཕྱི་མར་སྐྱིད་ 
པའི་ཆོས་དེ་ང་རང་དཔོན་གཡོག་གིས་ཀྱང་བྱེད་དགོས་པས ཁྱེད་བློན་པོ་འཁོར་དང་བཅས་པ་ 
ཡང་དོང་ལ༔ ང་ཡང་དགེ་སློང་དེའི་དྲུང་དུ་འགྲོ་ལ༔ དགེ་སློང་དེས་ཅི་ཤེས་ཤེས་པ༔ ཅི་མཛད་ 
སྤྱོད་པ༔ ཅི་གསུངས་བསྒྲུབ་པ་ཞིག་བྱའོ་ཞེས་བགྲོས་ཏེ་ལང་ཀའི་བདག་པོ་དཔོན་གཡོག་འཁོར་
དང་བཅས་པ་པུ་རི་མ་ལ་ཡ་རུ་དེངས་ནས༔ སྟོན་པ་ཐུགས་ཀ་གཞོན་ནུ་ལ་གུས་པས་བསྙེན་བཀུར་ 
ཕུན་སུམ་ཚོགས་པར་ཕུལ༔ མདུན་དུ་འཁོད་ནས་དམའ་བའི་ས་ལ་ཐལ་སྦྱར་ཆོས་ཞུས་ཤིང་རབ་ 
ཏུ་བྱུང་ནས་ལོ་སྐོར་མ་གཅིག་ཏུ་གནས་སོ༔ དེ་ལ་སྟོན་པའི་སྐུ་ནི་མཚན་བཟང་སུམ་ཅུས་སྤྲས་ཤིངཿ 
དཔེ་བྱད་བརྒྱད་ཅུས་བརྒྱནཿ གསུང་དབྱངས་ལན་ཡག་དྲུག་ཅུའི་སྒྲ་དང་ལྡན་པསཿ དེ་ལ་ཐར་ 
པས་སྐུ་གསུང་གཉིས་འདྲ་བ་གཅིག་མ་ཐོན་ན་གཞན་འདུལ་བར་མི་འདུག་བསམས་ནས་སྟོན་པ་
ལ་དྲིས་པཿ༔ ཁྱོད་ཀྱི་སྐུ་ལ་མཚན་བཟང་སུམ་ཅུ༔ དཔེ་བྱད་བཟང་པོ་བརྒྱད་ཅུ་འདི་རྣམས་ཅི་ 
བྱས་པ་ལས་བྱུང་བ་ཡིན་ལགསཿ ཞེས་དྲིས་པ་ན༔
སྟོན་པས་བཀའ་བསྩལ་པ༔ ལེགས་པར་གསོན་དང་ལང་ཀའི་བདག་པོ་ཆེ༔ ཁོ་བོའི་སྐུ་ལ་མཚན་ 
བཟང་སུམ་ཅུ་གཉིས༔ བསྐལ་པ་ཇི་སྙེད་སྐྱེ་བ་གྲངས་མེད་དུཿ༔ སེམས་ཅན་ལུས་ལ་གནོད་པའི་ 
འཚེ་བ་སྤངས སྲོག་གཅོད་ཡན་ལག་ཤ་ཟ་མ་ཟོས་ཤིང༔ གཞན་ལུས་བསྐྱེད་དང་གསོ་ཐབས་ 
སྲུང་བའི་ཐབས༔ དེ་བཞིན་བེམ་པོ་ལུས་ཅན་སེམས་ཅན་རྣམས༔ ཀུན་ལ་འཚེ་བ་སྤངས་ནས་ཕན་ 
པ་བསྒྲུབསཿ གཙང་སྤྱོད་བསྙེན་གནས་ཁྲུས་ཆབ་གདན་གཅིག་བརྟེན༔ མཆོད་རྟེན་སངས་རྒྱས་སྐུ་ 
བཞེངས་སེམས་ཅན་སྲོག་འཚེ་སྤངས༔ དེ་བྱས་མཚན་དཔེ་སུམ་ཅུ་རྩ་གཉིས་འབྱུང༔ བྱད་བཞིན་ 
བཟང་པོ་བརྒྱད་ཅུ་བྱུང་བ་ནི༔ གཙང་མ་ཚུལ་ཁྲིམས་ལྔ་བཅུ་རྩ་གཉིས་བརྟེནཿ ཁྱད་པར་མི་ 
གཙང་སྤྱོད་དང་བག་མེད་འཛེམས༔ མྱོས་འགྱུར་དྲི་ཙམ་མི་བརྟེན་དོར་བ་དང མ་བྱིན་བླངས་ 
རིགས་སེམས་ཅན་ཀུན་འཚེ་སྤངསཿ དེ་བཞིན་བྲིས་མཆོད་གཙུག་ལག་ཁང་ཆེན་བཞེངས༔ སྐུ་ 
གསུང་ཐུགས་རྟེན་བཞེངས་དང་བསྐུལ་བ་དང༔ མཆོད་དང་དད་པ་བྱས་པའི་འབྲས་བུ་ཡིན ལང་
111

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཀའི་བདག་པོ་ང་ལྟར་ལུས་འདོད་ན༔ སྲོག་གཅོད་སྤངས་ཤིང་མི་ཚངས་སྤྱོད་པ་སྤངས༔ མ་བྱིན་ 
བླང་སྤངས་མྱོས་ཆང་བག་མེད་སྤངས༔ དེ་ལྟར་བྱས་ན་ཁོ་བོའི་སྐུ་འདྲ་ཐོབ༔ ཅེས་པས༔ དན་ 
འཕག་གིས་འཕགས་པའི་གསུང་ཚད་མ་རུ་བཟུང་སྟེ༔ ཅི་ལྟ་བར་སྤྱོདཿ༔ ཐར་པའི་གོ་བ་ལོག་སྟེ 
སྲོག་གཅོད་སྤང་ཟེར་བ་དེ་སྲོག་ཆོད་ཟེར་བའི་བརྡ་རུ་གོ་སྟེ༔ སེམས་ཅན་རྣམས་ཀྱི་སྲོག་བཅད་ 
ནས་ཤ་ཁྲག་ལ་ལོངས་སྤྱད་ནས༔ དེའི་བཀྲག་མདངས་ཀྱིས་འདི་འདྲ་བ་འོང་བ་འདུག་གོ་ཞེས་ 
སེམས་སོ༔ དེ་བཞིན་མ་བྱིན་བླངས་པས་རྒྱུ་ཕྱུགཿ མི་གཙང་སྤྱད་པས་མི་ཧྲག༔ ཆང་འཐུངས་ན་ 
བཅུད་དུ་འགྲོ་བར་སེམས་སོ༔ དེ་ནས་ཡང་ཐར་པས་གསོལ་བ༔ ཀྱེ་མ་སྟོན་པ་རིན་པོ་ཆེ ཁྱེད་ 
ཀྱི་གསུང་དབྱངས་ཡན་ལག་དྲུག་ཅུས༔ སེམས་ཅན་ཐམས་ཅད་དགའ་བ༔ འདུན་པ༔ ཉན་པ 
མགུ་བ༔ ཡི་རང་བ་དང་བཅས་པའི་བདེན་པ་ཐོབ་པའི་དོན་ཅི་ལྟ་བུ༔ དེ་ཡང་ཁོ་བོ་ལ་བསླབ་ 
པར་ཞུ་ཞུས་པས༔ སྟོན་པས་བཀའ་བསྩལ་པ༔ ཀྱེ་མ་གསོན་དང་ལང་ཀའི་བདག་པོ་རྣམས༔ བདེན་ 
པས་བཀའ་ལ་ཡན་ལག་དྲུག་ཅུའི་སྒྲ༔ སེམས་ཅན་བདེ་སྐྱིད་ཕན་འབྱུང་བདེ་བར་སེམས༔ དད་ 
ཅིང་འདུན་པ་རབ་བསྒྲུབ་ཐམས་ཅད་ཉན༔ ཀུན་ཀྱང་དགའ་མགུ་ཡི་རང་སྐྱེས་པ་ནི༔ བསྐལ་པ་ 
གྲངས་མེད་སྐྱེ་བ་གྲངས་མེད་དུཿ ངག་འཁྱལ་ཚིག་རྩུབ་རྫུན་སྨྲ་གསུམ་པོ་སྤངས༔ བརྩེ་བར་ 
བསླབས་ཤིང་ཕན་པའི་གྲོས་ཀྱང་བཏབ༔ དུས་གསུམ་རྒྱལ་བའི་བཀའ་བསྒྲུབ་བཀའ་ལ་སྤྱོདཿ༔ ཡི་ 
གེ་འབྲི་འཆང་ཀློག་འཆང་ཁ་ཐོན་བགྱིས༔ བསྙེན་སྒྲུབ་བཤད་བརྩོན་བརྩམ་དང་ལོག་པར་སྒྲོལཿ 
ངན་སྔགས་མ་བཟླས་གཟུངས་སྔགས་བཟླས་པ་ཡིན༔ ལང་ཀའི་བདག་པོ་ང་འདྲ་བྱེད་དགོངས་ནཿ 
རྫུན་སྤངས་ངག་འཁྱལ་ཚིག་རྩུབ་ངན་སྔགས་སྤང༔ ཕྲ་མ་རློམས་སེམས་གཞན་ལ་སྡང་ཚིག་སྤང༔ 
ངན་སྤྱོད་ངན་པ་སྤངས་ལ་བཟང་པོར་སྤྱོདཿ དེ་བྱས་བདེན་པའི་བཀའ་ནི་འགྲུབ་པར་མཆིས
ཞེས་གསུངས་པས་དན་འཕག་གིས་སྟོན་པས་གསུངས་པ་ཅི་ལྟ་བ་བཞིན་གོ་ནས་སྤྱོད་པས་དང་བར་
གྱུར་ཏོ༔ ཐར་པས་གསུངས་པ་རྣམས་མ་གོ་བར་གསུང་ཁྲ་རྣམས་གོ་སྟེ༔ རྫུན་ཕྲ་ངག་འཁྱལ་ཚིག་ 
རྩུབ་སྡང་སེམས་རློམ་སེམས་སོགས་ངན་སྔགས་ཐམས་ཅད་སྤྱད་དོ
ཡང་ཐར་པས་ཞུས་པཿ ཀྱེ་མ་དགེ་སློང་ཆེན་པོ་ལགས༔ ཁྱེད་ཀྱི་ཐུགས་ཀྱི་ཐུགས་རྗེ་བསམ་ 
གྱིས་མི་ཁྱབ་པའི་རང་མདངས་ཀྱིས༔ འདས་དང་མ་བྱོན་ད་ལྟ་དུས་གསུམ་མཁྱེན་ཅིང་གཏིང་དཔག་
112

༄༅། །ཟབ་གཏེར་ཆོས་ཀྱི་མཛོད་ཁང་།
མེད་པ་ཟབ་ཅིང་རྒྱ་ཆེ་རྣམ་པར་གྲོལ་བ་ཡེ་ཤེས་གཟིགས་པའི་ཕུང་པོ་བསམ་གྱིས་མི་ཁྱབ་ཅིང༔ 
ཞི་ཞིང་དུལ་བ་འདི་ལྟ་བུའི་ཡོན་ཏན་ཁོ་བོ་ལ་ཡང་བསླབ་པར་ཞུ་ཞེས་ཞུས་པས༔ སྟོན་པས་བཀའ་ 
བསྩལ་པ༔ ཀྱེ་མ་གསོན་དང་ལང་ཀའི་བདག་པོ་བ༔ ཐུགས་ཉིད་ཐུགས་རྗེ་ཆེན་པོའི་རང་བཞིན་ 
དུ༔ ཟབ་ཅིང་རྒྱ་ཆེ་སྤྲོས་བྲལ་འདུས་མ་བྱས༔ དུལ་ཞིང་ཡང་དག་དྲི་མ་མེད་པ་ཡི༔ ཆོས་འདི་ 
ལང་ཀའི་བདག་པོས་བསླབ་འདོད་ན༔ བརྣབ་སེམས་འབྱུང་པོའི་བསམ་པ་འདྲ་བ་དང༔ གནོད་ 
སེམས་དུག་ཚང་བསམ་པ་འདྲ་བ་དང༔ ལོག་ལྟ་མི་དད་ངན་གཡོ་ཁྲམ་ལ་སོགས༔ བསམ་ངན་ 
སྦྱོར་རྩུབ་བསམ་པའི་དུག་ལྔ་སྤང༔ ཕན་སེམས་བྱམས་པ་སྙིང་རྗེ་དགའ་བ་དང༔ ཉེ་རིང་ཆགས་ 
སྡང་བྲལ་བའི་བཏང་སྙོམས་བསྒོམ༔ ཁོ་བོས་བསྐལ་པ་ཇི་སྙེད་དེ་ཙམ་དུཿ དམ་ཆོས་འདི་ ལ་
གོམས་པའི་ཡོན་ཏན་ཡིན༔ ལང་ཀའི་བདག་པོ་འཁོར་བཅས་དེ་བཞིན་མཛོད ཅེས་བཀའ་བསྩལ་ 
པསཿ ཡང་ཐར་པས་གསོལ་བ༔ ཀྱེ་མ་དགེ་སློང་སྟོན་པ་མཆོགཿ༔ ཁྱོད་ཀྱི་ཡོན་ཏན་ཕུན་སུམ་ 
ཚོགས་པ༔ ཟག་པ་ཟད་པ༔ སྐྱེས་བུ་འདུལ་བཿ ཁ་ལོ་བསྒྱུར་བ༔ ལྷ་དང་མི་ཡི་སྟོན་པར་མངའ་ 
གསོལ་བ་འདི་ཁོ་བོ་ལ་བསླབ་པར་ཞུའོ༔ ཞེས་ཞུས་པས༔
སྟོན་པས་བཀའ་བསྩལ་པ༔ ཀྱེེ་ཧོ་ཉོན་དང་ལང་ཀའི་བདག་པོ་བ༔ ང་ཡི་ཡོན་ཏན་ཕུན་སུམ་ 
ཚོགས་པ་ནི༔ ཟག་པ་ཀུན་ཟད་ཞི་ཞིང་ཉེ་བར་འཚོ འཇིག་རྟེན་འདུལ་ཞིང་སྐྱེས་བུའི་ཁ་ལོ་བསྒྱུར་ 
ལྷ་དང་མི་ཡི་སྟོན་པར་མངའ་གསོལ་ཞིང ཆེ་བའི་ཡོན་ཏན་དུ་མ་ལྡན་པ་འདི༔ ལང་ཀའི་བདག་ 
པོས་བསླབ་པར་འདོད་པ་ནི༔ རྡོ་རྗེའི་ཏིང་འཛིན་མི་གཡོ་བསམ་གཏན་བསྒོམ༔ དཔའ་བར་འགྲོ་ 
དང་སྒྱུ་མ་ལྟ་བུ་ཡི༔ བསམ་གཏན་གསུམ་གྱི་བརྟན་པ་ཐོབ་པ་ནཿ ཆོས་དང་ཟང་ཟིང་མི་འཇིགས་ 
བདེ་བ་ཡི སྦྱིན་པས་སེམས་ཅན་ཡོངས་སུ་གྲོལ་བ་དང༔ ཐེག་གསུམ་ཆོས་དང་མ་བསྒྲལ་མ་གྲོལ་ 
བཿ དབུགས་དབྱུང་མྱ་ངན་འདས་ལ་བསྒྲལ་སྒྲོལ་ནས༔ སེམས་ཅན་ཀུན་གྱི་མགོན་པོ་ཆེན་པོ་རུ༔ 
བསྐལ་པ་གྲངས་མེད་སྐྱེ་བ་དེ་ཙམ་དུ༔ ཁོ་བོས་ཐུགས་ཁར་གཞོན་ནུས་བགྱིས་པ་ཡིན༔ དེ་བཞིན་ 
ཁྱོད་ཀྱང་དེ་ལྟར་མཛད་པར་ཞུ༔ ཞེས་བཀའ་བསྩལ་པསཿ ཡང་ཐར་པས་གསོལ་བ༔ ཀྱཻ་མ་ 
མགོན་པོ་ཐུགས་རྗེ་ཅན༴ མཁྱེན་དང་གྲུབ་པ་སྤོབས་པ་དང་གཟི་བརྗིད༔ བྱིན་རླབས་དང་ནུས་པ་ 
རྫུ་འཕྲུལ་དང་ཡེ་ཤེས༔ བདེ་བ་དང་མཐར་ཐུག་པའི་སངས་རྒྱས་དེ་ཁོ་བོ་ལ་བསླབ་པར་ཞུ་ལགསཿ
113

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཞེས་གསོལ་པས༔ སྟོན་པས་བཀའ་བསྩལ་པ༔ ཀྱཻ་ཧོ་ཉོན་དང་ལང་ཀའི་བདག་པོ་ཆེ༔ མཐར་ཐུག་ 
སངས་རྒྱས་ཡེ་ཤེས་བསླབ་འདོད་ན༔ དགེ་བ་མི་བྱ་དགེ་བའི་འབྲས་བུ་ཟད༔ སྡིག་པ་མི་བྱ་སྡིག་ 
པའི་འབྲས་བུ་ཟད༔ སྤང་བླང་བྱ་བ་བློ་ཡིས་བཅོས་པ་ཡིན༔ མ་ནོར་མ་བཅོས་གནས་ལུགས་ངང་ 
དུ་ཞོགཿ༔ གང་ཤར་ཞེན་བྲལ་རྟོག་ཚོགས་རང་སར་དག༔ ཅི་ཤར་རྗེས་མེད་བསམ་འདས་བློ་ཡི་ 
ཡུལ༔ ཤར་དང་མ་ཤར་ཏིང་འཛིན་རོལ་པའི་ངང༔ སྟོང་པའི་ངང་ལས་སྟོང་པའི་བློ་དེ་ཞོག༔ ཅི་ 
མེད་ཅིར་སྣང་ཀུན་ཏུ་བཟང་པོའི་ཐུགས༔ རྣམ་གྲོལ་ཡེ་ཤེས་ཀ་དག་བྱང་ཆུབ་སེམས༔ འདུས་མ་ 
བྱས་པ་འདུས་བྱས་བློ་ཡི་ཡུལ༔ གཅིག་དང་གཉིས་མེད་གཞི་མེད་རྩ་བ་བྲལ༔ ཅི་ཤར་ཅིར་སྣང་ 
གང་ཤར་རང་རིག་ངེས༔ རྟག་མེད་ཡེངས་མེད་གཉུག་མའི་གཤིས་ལུགས་འདི༔ ཐུགས་ཁར་ 
གཞོན་ནུའི་མཐར་ཐུག་རྟོགས་པ་ཡིན༔ ལང་ཀའི་བདག་པོས་རྟོགས་ན་དེས་སངས་རྒྱས༔ མ་རྟོགས་ 
པས་ནི་ལོག་རྟོག་ཆེན་པོར་འགྱུར རྟོགས་བྱ་རྟོགས་བྱེད་གཉིས་མེད་རང་གི་སེམས༔ དེ་ཉིད་ 
ངང་དུ་མཉམ་པར་བཞག་པར་མཛོདཿ༔
ཅེས་བཀའ་བསྩལ་པས༔ ཁོས་སྟོན་པའི་གསུང་ཇི་ལྟ་བར་མ་རྟོགས་ནས་ལོག་པར་འཁྱམས་ཏེ 
ལྟ་བ་ཡེ་ནས་རང་སེམས་ཡིན་པར་ངོ་སྤྲད་པས༔ ལས་རྒྱུ་འབྲས་སྤང་བླང་མི་དགོས་པར་སེམསཿ 
ལྟ་བའི་ངོ་བོ་སྟོང་པར་ངོ་སྤྲད་པསཿ༔ སྟོང་པ་ལ་དགེ་སྡིག་ཡུལ་ལས་འདས་པས་དགེ་མེད་སྡིག་མེད་ 
དུ་གོ ལྟ་བ་རང་བཞིན་གསལ་རིག་རྒྱུན་མི་འཆད་པར་ངོ་སྤྲད་པས༔ སྐྱེ་བ་སྔ་ཕྱི་མེད༔ རིགས་ 
རུས་དེ་ལ་མཐོ་དམན་མེད༔ མི་རྒྱུན་གནས་སོང་གོལ་ནས་རྟག་པར་གོལ༔ ལྟ་བའི་ཐུགས་རྗེ་ཕྱི་ 
ནང་གསལ་འགྲིབ་མེད་པར་བསྟན་པས༔ བདག་གཞན་ཁྱད་མེད༔ བེམ་པོ་སེམས་ཅན་འདྲ༔ སངས་ 
རྒྱས་དང་བདག་འདྲ༔ བེམ་སྟོང་དང་རང་སེམས་འདྲ༔ དེས་ན་སྡིག་པའི་འབྲས་བུ་དང༔ དགེ་ 
བའི་འབྲས་བུ་འདྲ་བར་སེམས༔ བསྒོམ་པ་ལ་གསལ་བཏབ་པར་བསྟན་པས༔ འདུས་བྱས་དང་ 
འདུས་མ་བྱས་པར་ཐམས་ཅད་བཅོས་མར་གོ བསྒོམ་གྱི་ངོ་བོ་ལ་གསལ་སྟོང་དུ་ངོ་སྤྲད་པས༔ ཡོད་ 
མིན་མེད་མིན་དུ་སེམས༔ བསྒོམ་ཕྱིར་རང་བཞིན་རིག་པའི་ངོ་བོ་རྒྱུན་མི་འཆད་པར་ངོ་སྤྲད་པསཿ 
ཨ་འཐས་ཟེརཿ ཐུགས་སུ་གོ༔ འབྲས་བུ་གཞི་མེད་རྩ་བྲལ་དུ་ངོ་སྤྲད་པསཿ སྟེང་འོག་བར་གསུམཿ 
བདག་གཞན་རིས་གསུམ༔ སེམས་ཅན་དང་སངས་རྒྱས་དང་བཅས་པ་སྟོང་པ་ཡིན་པས༔ མི་
114

༄༅། །ཟབ་གཏེར་ཆོས་ཀྱི་མཛོད་ཁང་།
བདེན་རྫུན་དུ་གོ༔ འབྲས་བུ་ངོ་བོ་མ་བཅོས་མ་བསླད་མ་ནོར་བར་ངོ་སྤྲད་པས༔ སེམས་ཅན་རང་ 
རྒྱུད་པ་གང་དགའ་གང་སྐྱིད་གང་འདོད་བྱས་པ་དེས་ཆོག་ལ༔ ཚེ་འདིར་བདེ་བ་བྱ་ཐབས་བསྒྲུབས་
ན་རྟག་པར་བདེ་བར་གོ༔ འབྲས་བུ་རང་བཞིན་ཡེ་ནས་རྫོགས་པས་ཏིལ་ལ་མར་ཁྱབ་ཏུ་ངོ་སྤྲད་ 
པས༔ བཟང་མེད་ངན་མེད་ཐམས་ཅད་འདྲ་བར་སེམས༔ འབྲས་བུ་ཐུགས་རྗེ་བདེ་སྡུག་གི་ལས་ 
བྱེད་པར་བསྟན་པས༔ མི་རྣམས་མི་ཡི་ལས་ལ་མྱོང༔ དེ་བཞིན་དུ་ལྷ་དང༔ ལྷ་མིན༔ དུད་འགྲོ༔ 
ཡི་དྭགས༔ དམྱལ་བ་རྣམས་རང་རང་སོ་སོའི་ལས་མྱོང་བསཿ གཅིག་གི་ལས་གཅིག་གིས་མྱོང་ 
དོན་མེད་འདུག་པས་འབྲས་བུ་རྒྱུན་ཆགས་སུ་རང་རང་སོ་སོར་སྨིན་ཅིང་མྱོང་བར་རྟོགསཿ སྤྱོད་
པ་རྣམ་པར་གྲོལ་བའི་ལས་ལ་བསླབས་པས༔ ངན་སྤྱོད་གཡོ་སྒྱུ་ཁྲམ་ཐོག་གི་ལས་མང་དུ་སྤྱོདཿ༔
དེ་ལ་དན་འཕགས་ཀྱིས་སློབ་དཔོན་ཐུགས་ཁར་གཞོན་ནུའི་གསུང་བཞིན་ལོག་པ་མ་ཡིན་པར་གོ་
ནས་གོ་བཞིན་ཉམས་སུ་བླངས་པས་སྐུ་ཡི་མཛད་སྤྱོད་མཉམ༔ གསུང་གི་ཡོན་ཏན་མཉམ༔ ཐུགས་ 
ཀྱི་དགོངས་པ་མཉམ་མོ༔ ཡང་དེའི་ཚེ་དེའི་དུས་སུ༔ སྟོན་པ་ཐུགས་ཁར་གཞོན་ནུ་ཡིས་གསང་ 
སྔགས་རྡོ་རྗེ་ཐེག་པའི་དཀྱིལ་འཁོར་ཞལ་ཕྱེས་ནས༔ ལང་ཀའི་བདག་པོ་དཔོན་གཡོག་འཁོར་དང་ 
བཅས་པ་སྨིན་ལམ་དུ་བཙུད་དོ༔ རིན་པོ་ཆེ་སྣ་བདུན་གྱི་བུམ་པར་མིང་བྱང་མ་འོངས་ལུང་བསྟན་ 
དང་བཅས་པ་བཏབ་སྟེ སྒྲུབ་པ་ཞག་བདུན་མཛད་པའི་ཐོ་རངས་སུ་མིང་རྣམས་བཏོན་པས༔ དང༌ 
པོ་གཡོག་པོ་དན་འཕག་བྱུང་སྟེ མ་འོངས་པར་དུས་གསུམ་སངས་རྒྱས་ཐམས་ཅད་ཀྱིས་དབང་ 
བསྐུར་བ༔ མཐུ་སྟོབས་གསང་བ་ཐམས་ཅད་ཀྱི་བདག་པོ་དཔལ་ཕྱག་ན་རྡོ་རྗེ་ཞེ་བྱ་བར་ལུང་བསྟན་ 
ནས་དབུགས་དབྱུང་འབྱིན༔ དེ་ལ་དན་འཕགས་ཀྱི་ལག་ཏུ་གསེར་གྱི་རྡོ་རྗེ་ཁྲུ་གང་བ་གཅིག་བབས་ 
པས་ལག་ན་རྡོ་རྗེ་ཞེས་བྱའོ༔
དེ་ནས་རིམ་གྱིས་དན་འཕགས་ཀྱི་ཆུང་མ་དེ་དམ་ཚིག་སྒྲོལ་མར་ལུང་བསྟན༔ སྲས་བརྒྱད་ནི་ 
ཉེ་བའི་སྲས་བརྒྱད༔ སྲས་མོ་བརྒྱད་ནི་སེམས་མ་བརྒྱད༔ རིགས་མ་བཅུ་དྲུག་ནི་མཆོད་པའི་ལྷ་མོ་ 
བཅུ་དྲུགཿ གྱད་བཞི་ནི་ཏ་ཀྲིད་སྒོ་བ་བཞི༔ ཕྱི་འཁོར་སུམ་བཅུ་ནི་གནས་ཡུལ་གྱི་མཁའ་འགྲོ་མ་ 
སུམ་ཅུ༔ དཔའ་བོ་སུམ་བཅུར་ལུང་བསྟན་ནས་གཟེངས་བསྟོད༔ མངའ་གསོལ་དབྱུགས་དབྱུང་ 
བར་མཛད་དོ༔ དེ་ནས་ཐར་པས་ཁོ་གཡོག་ལ་དེ་ཙམ་བྱས་པས༔ ང་ནི་དེ་བས་ཆེ་བ་ཞིག་ཡོད་
115

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
འོང་སྙམཿ མི་རུ་རུ་ཏྲ་མ་ཏྲ་ཁ་རུ་ཏྲ་བྱ་བ་བྱུང༔ ལུང་བྱང་རུ་ཏྲ་སྡེ་དང་བཅས་ནས་མ་འོངས་ 
པར་སངས་རྒྱས་ཀྱི་བསྟན་པ་ཡོངས་སུ་འཇོམས༔ ཆུང་མ་དེ་ཀྲོ་ཏི་ཤྭ་རི་མར་ལུང་བསྟནཿ བློན་པོ་ 
འཁོར་འབངས་དང་བཅས་པ་ལུང་བསྟན་ཅིང༔ མ་འོངས་དེའི་དུས་སུ་རྟ་མགྲིན་ཕག་མོ་ལག་ན་ 
རྡོ་རྗེ་གསུམ་གྱིས་འདུལ་ནསཿ རུ་ཏྲ་ནི་ལེགས་ལྡན་ནག་པོར་ལུང་བསྟན༔ ལག་ཏུ་ཙནྡན་གྱི་བེང་ 
བབས༔ ཀྲོ་ཏི་ཤྭ་རི་མ་ནི་མུ་ལེར་ལུང་བསྟན༔ བཙུན་མོ་ཆེ་བ་བཅུ་དྲུག་ནི མ་མོ་བརྒྱད༔ ཕྲ་ 
མེན་མ་བརྒྱད་དུ་ལུང་བསྟན༔ ཆུང་བ་ཉི་ཤུ་ནི་དབང་ཕྱུག་མ་ཉི་ཤུ་རྩ་བརྒྱད་དུ་ལུང་བསྟན༔ འབངས་ 
འཁོར་བདུན་ཅུ་ནི་གཙང་རིགས་ཀྱི་མགོན་པོར་ལུང་བསྟན༔ སྲས་མོ་བཞི་ནི་རེ་ཏི་མཆེད་བཞིར་ 
ལུང་བསྟན སྲས་པོ་ལྔ་མགོན་པོ་སྡེ་ལྔར་ལུང་བསྟན༔ ནང་གཡོག་བརྒྱད་ནི་ནང་གི་སྡེ་བརྒྱདཿ 
བར་གྱི་གསལ་བ་བརྒྱད་ནི་གསང་བའི་སྡེ་བརྒྱད༔ ཕྱི་ཡི་རྐང་མགྱོགས་པ་བརྒྱད་ནི་ཕྱི་ཡི་སྡེ་བརྒྱདཿ 
སྲུང་མ་བརྒྱད་ནི་མཆོད་རྟེན་སྡེ་བརྒྱད༔ ཕྱི་ནང་སྐྱོང་མ་བརྒྱད་ནི་མུ་རན་སྡེ་བརྒྱདཿ༔ བྱ་བ་ 
བརྒྱད་ནི་རྟག་ཆད་སྡེ་བརྒྱདཿ ཕྱི་ནང་གི་འཁོར་འབངས་བཞི་བརྒྱ་རྩ་བཞི་ནི་བགེགས་སྟོང་ཕྲག་
བརྒྱད་ཅུ་སོགས་ནི་རེ་རེ་བཞིན་ལུང་བསྟན་རྒྱས་པར་གསུངས་ནས་མངའ་ཕུལ་བས༔ ཁོས་ཚེ་སྔ་ 
ཕྱི་མ་འབྱེད་དེ་དེར་དུག་ལྔ་ཆེ་བ་ཙམ་མང་ཡང༔ གཡོག་པོ་བས་ཁོ་ཞེན་པས༔ སློབ་དཔོན་ལ་ 
ལོག་ལྟ་གཅིག་སྐྱེས་ཏེ སློབ་དཔོན་ནི་པུ་རིའི་བདག་པོ་ཁོ་བོ་ལང་ཀའི་བདག་པོ་ཡིན་པསཿ འདྲ་ 
གཉིས་བྱུང་ན་སློབ་དཔོན་ལ་མ་དགའ་སྟེ ཆགས་སྡང་སྐྱེས་ནས སླར་དན་འཕགས་གཡོག་པོ་ 
ལ་ལུང་བསྟན་བཟང་པོ་བྲིས་ནས་བུམ་པའི་ཁར་བཞག༔ ཁོ་བོ་ལ་ངན་པ་འདི་རྣམས་བྲིས་ནས་ 
འོག་ཏུ་བཅུག་པ་ཡིན་འདུག་པས༔ སློབ་དཔོན་ནི་གྱོག་པོར་སོང༔ དེ་རིང་འདུས་པ་འདིའི་ནང་ 
དུ་ནི་འཁོར་དང་བཅས་པ་སུན་ཕྱུང༔ དན་འཕགས་འཁོར་དང་བཅས་པ་མངའ་གསོལ་བ་འདི་ནི་ 
མི་འཐད་དོ མི་རིགས་སོ༔ བློ་གཟུ་བོར་བཞག་པ་རྣམས་ཀྱིས་དཔྱད་ན་ཅི་མི་རིགསཿ
ཞེས་ཟེར་ཏེ༔ དམོད་མོ་ཤིན་ཏུ་བཏང༔ འཚེར་བར་བརྗོད་ནས་ལོག་པར་བལྟས་སོ༔ དེ་ 
ནས་ཡང་ཁོས་བསམ་པ་ལ༔ སློབ་དཔོན་འདི་འཁོར་དང་བཅས་པ་ཤིན་ཏུ་མང་བས༔ ཐོག་མར་ 
ང་རང་སློབ་དཔོན་འདི་མཉམ་པ་ཞིག་བྱེད༔ དེ་ནས་འགྲོ་བ་མི་དང་བཅས་པ་དབང་དུ་བསྡུ་ལ 
མཐར་པུ་རིའི་གནས་འདི་ཡང་ཁོ་བོས་དབང་དུ་བསྡུས་ཏེ༔ ལང་ཀའི་གནས་དང་༔ པུ་རི་ཡི་
116

།ཟབ་ གཏེར་ཆོས་ཀྱི་མཛོད་ཁང་།
གནས་གཉིས་སྦྲེལ་ནས་ལང་ཀ་པུ་རི་ཟེར་བ་གཅིག་བྱེད་དོ་བསམས་ཏེ༔ རྒྱང་ངེ་བ་ལ་ཐར་པ་དཔོན་
གཡོག་རྣམས་ལང་ཀར་གཤེགས་སོ དན་འཕགས་དཔོན་གཡོག་རྣམས་ནི་དེའི་རྗེས་སུ་ལོ་གསུམ་
བཞུགས་ཏེ་ཆོས་དང་མན་ངག་ལྷག་མ་མ་ལུས་པར་གསན་ནས༔ སྟོན་པས་ཀྱང་ཚད་ལྡན་གྱི་བུམ་ 
པ་ནས་བུམ་པར་བླུགས་པ་ལྟ་བུ་ཡོན་ཏན་རྫོགས་པར་བྱིན༔ དན་འཕགས་སྨིན་གྲོལ་དུ་གྱུར་ནས་
ལང་ཀ་མགྲིན་བཅུར་དེང་ངོ༔ དེ་ནས་ཐར་པས་ལུས་ལ་མཚན་མ་མང་དུ་བཅོས་ཏེ སློབ་དཔོན་ 
གྱི་དཔྲལ་བར་སྨེ་བ་དཀར་པོ་ཨོཾ་གྱིས་མཚན་པ༔ མགྲིན་པར་སྨེ་བ་དམར་པོ་ཨཱཿ ཡིས་མཚན་པ 
ཐུགས་ཁར་སྨེ་བ་སྨུག་པོ་ཧཱུྃ་གིས་མཚན་པ༔ ལྟེ་བར་འཁོར་ལོ་སེར་པོ༔ གསང་བར་པདྨ་དམར་པོ་ 
རྣམས་ཡོད་པས་ཁོས་ཀྱང་གནས་ལྔར་ཁབ་ཀྱིས་གཙགས་ཏེ༔ རྔམ་རུས་ཁྲག་རྣམས་ཕྱུང་ནས་མཚལ་ 
རམ་མཐིང་གསུམ་ཡུང་དང་རྒྱ་སྐེགས་ཀྱི་ཁུ་བས་ཡི་གེའི་གཟུགས་དང༔ སྨེ་བ་ཕྱག་མཚན་རྣམས་ 
ཀྱི་རྣམ་པར་བཅོས་ནས་ངོམ༔ དེ་བཞིན་དུ་སྟོན་པའི་ཡ་མཆུ་མ་མཆུ་པདྨ་ལྟར་སྒྲོས་དོད་ལ༔ སྙན་ 
དམར་བ༔ ཚེམས་དཀར་བ༔ ཨོག་མ་ལ་གསེར་གྱི་སྦྲང་རིས་སྤྲས་པ་སོགས་ཡོད་པ་དེ་ལ་དཔེ་ 
ནས༔ མཁུར་ཚོས་ལ་ཁྲག་དང་སྐེགས་བྱུགས༔ ཨོག་མ་ལ་སྣུམ་དང་ཞག་བྱུགས༔ ཡ་མཆུ་མ་མཆུ་ 
རྣམས་སུལ་མོར་གཤགས་ནས་ཁྲག་འཐུངས༔ མལ་དུ་ཚོན་ལྔ་བཀྱེས་ནས་ཁྲ་ཤིག་ཤིག་འོང་བར་ 
བྱས༔ སྟོན་པའི་ཞལ་སྐུ་ལ་ལོངས་སྐུའི་རྒྱན་གྱིས་སྤྲས་པས༔ ཁོས་ཀྱང་རྣ་བ་གཉིས་ལ་གསེར་གྱི་ 
རྒྱན་བཏགས༔ རྐང་ལག་བཞི་ལ་ལྕགས་ཀྱི་གདུ་བུ་དང༔ ཨ་ལོང་དྲིལ་ཆུང་གཡེར་ཁ་སུམ་སྒྲིལ 
རྔ་འཁྲོལ་བྱས སྐྲ་རལ་པ་བྱས་ནས་སྤྱི་བོར་བཅིངས༔ སྟོན་པ་ལ་དབུ་གཙུག་ཏོར་ཡོད་པས༔ ཁོ་ 
བོ་ལའང་ཡོད་ཅེས་ཟེར་ཏེ་ཟ་མ་ཏོག་གཅིག་གསེངས་སུ་བཅུག༔ སྟོན་པ་ལ་ཞབས་སུ་འཁོར་ལོ་ 
ཡོད་པས་ཁོས་སྭག་ཏིའི་ལྷམ་པོ་ཆེའི་འོག་ཏུ་འཁོར་ལོའི་གཟུགས་བཅོས་རྒྱུན་དུ་བགོསཿ སྟོན་པའི་ 
གསུང་ཡན་ལག་དྲུག་ཅུར་ལྡན་པས༔ ཁོས་ཀྱང་དུང་དཀར་དང༔ གླིང་བུ་དང་༔ རག་དུང་དང༔ 
ཟངས་མཆུ་དང༔ རྔ་བོ་ཆེ་སོགས་སྣ་ཚོགས་པའི་སྐད་བསྒྲགས་ནས་ཐར་པའི་གསུང་ཞེས་བརྗོད༔
དེ་བཞིན་དུ་སློབ་དཔོན་ལ་ཚུལ་ཁྲིམས་ཀྱི་ངད་ལྡང་བ་ལས༔ ཁོས་ཀྱང་ལུས་ལ་སྤོས་སྦྱོར་གྱི་བྱུག་
པ་སྣ་ཚོགས་བྱས༔ སློབ་དཔོན་གྱིས་འདས་དང་མ་འོངས་ད་ལྟ་ལས་ཀྱང་ཇི་སྙེད་ཅི་ཡིས་མཁྱེན་ 
ཡེ་ཤེས་ཕུན་སུམ་ཚོགས་པ་ལསཿ ཁོས་ཀྱང་མོ་བསྒྲུབས༔ པྲ་བསྒྲུབས མིག་མཐོང་ལ་སོགས་
117

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
བསྒྲུབས་ནས་མངོན་ཤེས་ཕྲའུ་རྣམས་འཆད༔ སློབ་དཔོན་ལ་མཐུ་དང་རྫུ་འཕྲུལ་བསམ་གྱིས་མི་ 
ཁྱབ་པ་མངའ་བས༔ ཁོས་ཀྱང་འཇིག་རྟེན་སྐྱོང་མ་དྲག་རྩལ་དང་ལྡན་པ་རྣམས་བསྒྲུབས་པ་དང༔
ཁྱད་པར་གནས་དེར་ལང་ཀའི་རི་ནག་པོ་ལ་བདུད་ཤིན་ཏུ་སྟོབས་ཆེ་བ༔ རུ་ཏྲ་ཆེན་པོ་མགོ་གསུམ་ 
ལག་པ་དྲུགཿ གཤོག་པ་སོགས་མི་བསྲུན་དགུ་དང་ལྡན་པ་ཞིག་གནས་པསཿ༔ དེ་བསྒྲུབ་ཅིང་ 
མཆོད་དེ༔ ཁོ་ལ་མཐུ་དང་རྫུ་འཕྲུལ་ཕྲན་བུ་ཡང་བསྟན་ཅིང༔ ལེགས་ཉེས་ཀྱི་རྫུ་འཕྲུལ་ཕྲན་བུ་ 
ཙམ་བྱུང་ཞིང༔ སླར་ནག་པོའི་རྒྱབ་ནག་པོས་བྱས་ཏེ་ལང་ཀའི་བདག་པོ་དེ་ཡང་ཤིན་ཏུ་མངའ་ 
ཆེ་བ རྩལ་དྲག་པར་གྱུར་ཏོ༔ དེ་ནས་དན་འཕགས་དཔོན་གཡོག་ལང་ཀ་མགྲིན་བཅུའི་གནས་ 
སུ་དེངས་ནས༔ དོན་ཕྱིན་ཅི་ལོག་མ་ཡིན་པའི་སྤྱོད་པ་ལ་ཞུགས་ཏེ མྱ་ངན་ལས་འདས་ པའི་
བདེན་པ་བསྒྲུབས་པས༔ རིང་པོ་མ་ལོན་པར་གྲུབ་པ་ཐོབ་སྟེ འཁོར་ཚོམ་བུ་དང་བཅས་པ་ཟག་ 
པ་ཟད་པ༔ སྐྱེས་བུ་འདུལ་བ༔ ཁ་ལོ་བསྒྱུར་བ༔ བདེན་པ་མཐོང་ནས་ལྷ་དང་མིའི་སྟོན་པར་གྱུར་ 
ནས་སེམས་ཅན་དེ་དག་ཐམས་ཅད་ཀྱིས་དན་འཕགས་ཀྱི་བསྔགས་པ་བརྗོད་ཅིང་རྗེས་སུ་ཞུགས་ 
ཏེ ཐར་པ་ནི་མི་ངན་ལ་གཡོ་སྒྱུ་ཆེ་བ་གཤིས་གྱོང་ལ་རིགས་ངན་པ༔ སྡིག་ལ་དགའ་ཞིང་ཁྲག་ལ་ 
དད་པ༔ རྫུན་ལ་མཁས་ཤིང་དགྲ་ལ་གོམས་པ་སོགས་རིགས་ངན་གྱི་ཚོགས་མ་གཏོགས་པ་གང་ 
ཡང་འདུར་མ་ཉན་པསཿ
དེར་ཐར་པའི་བསམ་པ་ལོག་ནས༔ དན་འཕགས་ལ་འགྲན་སེམས་སྐྱེས་ཏེ༔ ཁོ་ནི་ང་ཡི་ 
གཡོག་པོ་ཡིན༔ ང་ནི་ཁོ་བས་མཐོ་བ་ཡིན སློབ་དཔོན་གཅིག་ལ་མན་ངག་གཅིག༔ དེས་ན་འདི་ 
དེར་ཕྱི་རྗེས་ལ་བསྡད་ནས༔ ང་མེད་པའི་ལྐོག་ཏུ་ཆོས་ཟབ་པ་འགའ་གནང་ཡོད་འདུག་པས༔ སློབ་ 
དཔོན་གྱིས་སློབ་མ་ལ་ཁྱད་བྱས་པ་འདི་མི་རིགས་སོ༔ སློབ་དཔོན་འདི་ཡུལ་བསྐྲད་ལ་སློབ་དཔོན་ 
གྱི་ཤུལ་ཁོ་བོས་བཟུང་ལ༔ དན་འཕགས་ཀྱང་རང་གི་སློབ་མར་འགྲོ་བ་ཞིག་བྱེད་དོ་བསམས་ནས༔
ཁོ་ཡི་གཡོག་པོ་གྱད་ཀྱི་རིགས་སྡིག་ཏོ་ཅན་བཅུ་གཉིས་ལ་དམག་ཁྲི་ཕྲག་བཅུ་གཉིས་བསྐུར་ནས་ 
ལྐོག་ཏུ་སྦྲེངས༔ ཁོ་རང་དཔོན་གཡོག་འགའ་ཙམ་བྱས་སློབ་དཔོན་མཇལ་བ་ལ་སྐད་དོ༔ པུ་རི་ཡི་ 
གནས་སུ་གཤེགས་ཏེ གཡོ་ཅན་གྱིས་མགོ་སྐོར་བར་བྱས་པས༔ ཚུལ་དེ་སློབ་དཔོན་གྱིས་མཁྱེན་ 
ནས་ལང་ཀའི་བདག་པོ་ལ་བཀའ་བསྩལ་པ༔ ཀྱེ་ཧོ༔ སྔོན་དུས་བཏབ་པའི་དུག་གི་ས་བོན་དེ༔ ད་
118

།ཟབ་གཏེར་ཆོས་ཀྱི་མཛོད་ཁང་།
ནི་དུས་ལ་བབས་ཤིང་འཁྲུངས་པ་ནི༔ ལས་འདི་མི་ཟློག་རྒྱུ་འབྲས་བསླུ་བ་མེད༔ གཡོ་ཅན་དྲང་ 
པོའི་ཚུལ་དུ་འདུག་པ་དེ༔ རྩྭ་སྦུར་ཞབས་སུ་ཆུ་མིག་བརྡོལ་དང་འདྲ༔ སློབ་མ་ལས་ངན་དམ་ 
ཆོས་སློབ་དཔོན་དགྲ བྱིའུ་ཆུང་གི་བུ་ལ་ཁྲ་རྡོལ་འདྲ༔ འདི་ནས་ངན་སོང་ཁ་འཁོར་འདིར་ 
སླེབས་ཚེ ཁོ་བོ་རྟ་ཕག་གཉིས་ཀྱིས་ཁྱོད་འདུལ་ནས༔ གསང་སྔགས་རྡོ་རྗེ་ཐེག་པའི་བསྟན་པ་ 
འབྱུང༔ བསྟན་པའི་སྟོན་པ་རྡོ་རྗེ་སེམས་དཔའ་ཆེ༔ དན་འཕགས་ལག་ན་རྡོ་རྗེས་ཆོས་རྣམས་སྡུདཿ 
གསང་བའི་བདག་པོར་མཐུ་སྟོབས་འགྲན་དུ་མེད༔ དེ་ཚེ་རུ་ཏྲའི་སྡེ་ཚོགས་ཕམ་པར་འགྱུར༔ ཞེས་
གསུངས་ནས་སྟོན་པ་ཡོན་མཆོད་འཁོར་འབངས་སྡེ་འབངས་སྡེ་ཚན་ཐ་མ་ཁྱི་གུ་དང་བཅས་པ་འུར་ 
ཉིལ་གྱིས་བྱ་ཁྱུ་ནམ་མཁའ་ལ་འཕུར་བ་ལྟར་དབུས་ཟངས་མདོག་དཔལ་རིའི་རྩེར་གཤེགས་སོ 
དེ་ནས་ཐར་པ་དཔོན་གཡོག་དགེ་སློང་གི་ཤུལ་མཁར་དམར་པོ་དགུ་བརྒྱ་དགུ་བཅུ་གོ་བརྒྱད་བརྩེགས༔ 
ཕྱི་ནས་ལྕགས་རི་བདུན༔ འོབས་བདུན་གྱིས་བསྐོར་ཏེ༔ ལང་ཀའི་བདག་པོ་པུ་རི་བཟུང་བས༔ པུ་ 
རི་མ་ལ་ཡ་ཞེས་པ་ལང་ཀ་པུ་རི་ཐོགས་པར་གྱུར་ཏོ
དེ་ནས་དན་འཕགས་ཀྱིས་ལང་ཀ་མགྲིན་བཅུར་ཆོས་ཀྱི་འཁོར་ལོ་བསྐོར་ནས་དགྲ་བཅོམ་པ་
རྫུ་འཕྲུལ་དང་ལྡན་པའི་འཁོར་མང་པོ་ཡོད་པས༔ དེ་ལ་ཁོ་ཡིད་མ་རངས་འགྲན་སེམས་སྐྱེས་ནས༔ 
ཞེ་སྡང་ལས་གྱུར་དམག་གི་ཤོམ་དང༔ ང་རྒྱལ་ལས་གྱུར་ཁྲིམས་ཀྱི་ཤོམ་དང༔ ཕྲག་དོག་ལས་ 
གྱུར་ཕྲ་མའི་རྫུན་དང༔ འདོད་ཆགས་ལས་གྱུར་བྱི་རྐུ་ཁྲམ་དང༔ གཏི་མུག་ལས་གྱུར་སྲོག་གཅོད་ 
ཆང་སོགས་སྤྱོད་ཅིང་མི་དགེ་བ་བཅུ་ཡི་ལས་ལ་སྤྱོད་དོ༔ དེ་ལ་དན་འཕགས་ཀྱིས་ཞེ་སྡང་ཅན་ལ་ 
དགའ་བ་བསྒོམ་ཐབས་བསྟན༔ ཕྲག་དོག་ཅན་ལ་སྙིང་རྗེ་བསྒོམ་ཐབས་བསྟན༔ ང་རྒྱལ་ཅན་ལ་ 
བྱམས་པ་བསྒོམ་ཐབས་བསྟན༔ འདོད་ཆགས་ཅན་ལ་ཞེན་ལོག་བསྒོམ་ཐབས་བསྟན༔ གཏི་མུག་ 
ཅན་ལ་བཏང་སྙོམས་བསྒོམ་ཐབས་བསྟན༔ ཕྱི་ནང་བྱ་བ་དམ་པའི་ཆོས་ལ་བསྒྱུར མི་རྣམས་ཀུན་ 
གྱིས་ཡི་རངས་བསྟོད་པ་བྱས༔ ཡང་ཐར་པས༔ མ་ཐུབ་པ་ལ་དགྲ་དང་དམག་བྱེད་ཐབས་བསྟནཿ 
མི་ཧྲེང་སྐྱིད་སྡུག་ཟད་པ་རྣམས་ལ་ཁྲམ་བྱེད་ཐབས་བསྟནཿ༔ མི་མགྱོགས་བློ་ཡང་རྟིང་ཆེ་བ་རྣམས་ལ་
རྐུ་བྱེད་ཐབས་བསྟནཿ༔ མགྱོགས་ཡང་བྱ་མགོ་ཁ་མང་བ་རྣམས་ལ་རྔོན་བྱེད་ཐབས་བསྟན༔ གཡེམ་ལ་ 
དགའ་ཞིང་ངོ་ཚ་ཁྲེལ་ཆུང་བ་རྣམས་ལ་བྱི་བྱེད་ཐབས་བསྟན༔ ཤ་ཟ་དམར་ལ་རྔམས་ཤིང་ལྟེ་ཐུག་
119

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
བླུན་པོ་གཏི་མུག་ཅན་ལ་སྲོག་གཅོད་ཐབས་བསྟན༔ རྒྱུ་ནོར་ཕྱུག་ཅིང་མི་རྩ་ཧྲག་པ་རྣམས་ལ་ཁ་ 
མཆུ་བྱ་ཐབས་བསྟན༔ དེ་བཞིན་དུ་མི་དགེ་བ་བཅུ༔ མཚམས་མེད་ལྔ༔ དེ་དང་ཉེ་བ་བཅས་པའི་ 
ལས་ལ་སྤྱོད་པའི་རྒྱུ་མི་དགེ་བའི་ལས་སུ་སོང་ནས་ནག་པོ་ཁ་འབྱམས་སུ་སོང་ནས་ངན་སོང་གི་གནས་ 
སུ་འཁྱམས་པའོ དེ་ནས་དན་འཕགས་ཀྱིས་སྤང་བླང་ཚུལ་ལྡན་དུ་སྤྱོད་པ༔ ལུས་ཀྱིས་སྲོག་ 
གཅོད་པ༔ ཡན་ལག་ཤ་ཟ་བ་དང་བཅས་པ་སྤངས༔ མ་བྱིན་པ་བླང་པ་ཡན་ལག་ཁ་ན་མ་ཐོ་བའི་ 
ཟས་དང་བཅས་པ་སྤངས༔ མི་གཙང་བ་སྤྱོད་པ་ཡན་ལག་མིག་རྐྱེན་རྣ་རྐྱེན་དང་བཅས་པ་སྤངས༔
རྫུན་དང་ཚིག་རྩུབ་ངན་འཁྱལ་ཕྲ་མ་ཟླུམ་པོ་དང་བཅས་པ་སྤངས༔ ཡིད་ཀྱིས་བརྣབ་སེམས་གནོད་ 
སེམས་མ་དད་པ་རྣམས་སྤངས༔ དེ་བཞིན་དུ་མྱོས་བྱེད་ཆང་ནི་དྲི་ཙམ་ཡང་སྤངས་པས༔ དེ་དག་ 
ཐམས་ཅད་ཁོང་གཉིས་ལྟ་སྤྱོད་ཡ་བྲལ་དུ་གྱུར་ནས༔ ཐར་པས་རྟག་ཏུ་རྩོད་ཀྱང་དན་འཕགས་ལ་ 
འཚེ་བ་གང་ཡང་མ་ནུས༔ དེ་ནས་ཡང་ཐར་པས་ལྟ་བའི་མཆོག་ནི་སྟོང་ལྟ་ཧད་པོ་ལ་གདིང་བཅསཿ 
ཞི་གནས་སྟེང་པོ་ལ་ལམ་རྟགས་བཟང་བར་བྱེད༔ བེམ་གསལ་ཐེར་ཟུག་ལ་བསྒོམ་པའི་མཆོག་ཏུ་
བཟུང༔ ལུས་ངག་ཡིད་གསུམ་ང་རྒྱལ་དུག་ལྔ་ཧྲག་པ་ལ་བརྟན་པ་ཐོབ་པར་འཛིན༔ ཚུལ་འཆོས 
བག་མེད༔ ཐོ་ཅོ༔ ཅོ་འདྲི ངན་གཡོ༔ ཁྲམ༔ ཟོབ་འགྲོས༔ གླུ་གར༔ བྲོ ཤན༔ འཆམཿ གོང 
མི་ 
རྩེད་མོ༔ སྒྱུ་མ༔ མིག་འཕྲུལ༔ སྟོན་མོ༔ རོལ་མོ༔ རྒྱན་སོགས་ལ་སྤྱོད་པའི་མཆོག་ཏུ་བཟུང༔ 
དགེ་བ་ལ་སྤྱད་ཀྱང་དམྱལ་བ་མེད༔ དགེ་བ་ལ་སྤྱད་ཀྱང་མཐོ་རིས་མེད༔ བདེན་པ་མཐོང་བ་ལ་ 
སངས་རྒྱས་མེད༔ མི་ཤི་བ་ལ་མིར་སྐྱེ༔ རྟ་ཤི་བ་ལ་རྟར་སྐྱེ ཁྱི་ཤི་བ་ལ་ཁྱིར་སྐྱེ དེ་ཨེ་བདེན་མི་ 
བདེན མིར་སྐྱེས་པའི་ཁྱེའུ་དེ་ལ་མི་ཡི་བྱ་སྤྱོད་བག་ཆགས་བཟང་པོ་ནན་ལྟར་ཡོད་པ་མི་ཡི་བྱ་ 
བ་བསླབ་མི་དགོས༔ དེ་བཞིན་དུ་རྟར་སྐྱེས་པ་དག་རྟེའུ་རྣམས་རྩྭ་ཟ་བ་རྐང་ལག་བཞི་འཛུགས་
པ་སོགས་རྟ་ཡི་བག་ཆགས་མ་གཏོགས་མི་ཡི་བག་ཆགས་ཡོད་མི་སྲིདཿ ཁྱི་རྣམས་ཁྱི་གུའི་དུས་
ནས་ཟུག་པ་སོགས་བྱེད༔ དེ་དང་དེ་བཞིན་སེམས་ཅན་རྣམས་རང་རང་སོ་སོའི་ལས་གང་གོམས་ 
པའི་སྤྱོད་པ་དེ་ཡོད་པ་ཤུགས་ཀྱིས་ཤེས་མོད༔ དན་འཕགས་ཁོས་འདི་ཚོ་མ་ཤེས་ནས་རྫུན་བྱས་ 
པ་ཡིན་ཟེར་ནས་འབྲས་བུ་རྟག་པར་ལྟ་བ་བསྟན ཡང་སྐབས་ལ་ལར༔ དགེ་དང་མི་དགེ་བ་གཉིས་ 
ཀ་མི་བདེན༔ ད་ལྟ་ཚེ་འདི་ལ་སྐྱིད་ན་སྐྱིད་པ་ཡིན༔ བདེ་ན་བདེ་བ་ཡིན༔ དགའ་ན་དགའ་བ་
120

༄༅། །ཟབ་གཏེར་ཆོས་ཀྱི་མཛོད་ཁང་།
ཡིན༔ བེམ་པོ་གཟུགས་ཅན་རྣམས་འདྲ༔ གཟུགས་མེད་སྟོང་པ་རྣམས་འདྲ༔ མི་ལུས་སྐྱེས་པ་དང་ 
ཤིང་སུབ་སྐྱེས་པ་གཉིས་ཁྱད་ཅི་ཡོད༔ རྐྱལ་པ་ཕེད་པ་དང་མི་ལྟོ་ཕེད་པ་གཉིས་འདྲ༔ མི་སེམས་ 
སྟོང་པ་དང་རྫ་སྣོད་སྟོང་པ་འདྲ༔ ཅི་འདྲ་ན མི་ཡི་ལུས་སྐྱེས་པ་དང་ཤིང་སྐྱེས་པ་འདྲ་སྟེ ཤིང་ 
ལའང་དྲོད་གཤེར་སྣ་ཚོགས་ལ་བརྟེན་ནས་སྐྱེ༔ མི་ཡང་དྲོད་གཤེར་རྒྱུ་རྐྱེན་ལ་བརྟེན་ནས་སྐྱེ 
ཤིང་ལ་བསམ་མནོ་ཡོད་དེ༔ མེ་ཏོག་ཕལ་ཆེར་ཉི་མ་ལ་ཁ་བསྟན་ནས་འདེ༔ གྲིབ་མ་དང་ཉི་མ་ 
བརྒལ་ནས་ཁ་བཙུམ༔ དབྱར་དུས་མཚོ་འགྲམ༔ དགུན་དུས་སྡུད༔ བྱེད་ལས་མང་དུ་བྱེད་པར་ 
འགྱུར༔ མི་ཡིས་སྐད་འདོན་པ་དང་པི་ཝཾ་གིས་སྐད་འདོན་པ་འདྲ མི་རྣམས་ཀྱང་རྐྱེན་ཕྱི་ནང་ 
གང་ཡང་མེད་ན་ཁ་སྐད་བྱེད་དོན་མེད༔ དེ་བཞིན་པི་ཝཾ་སོགས་ལ་རྐྱེན་གང་གིས་རེག་ཀྱང་དེའི་ 
ལད་མོ་འཚམས་པར་སྒྲ་བསྒྲགསཿས༔ དེ་ལ་མི་སོགས་ཀྱིས་གང་འདོད་པའི་སྐད་བསྐུལ་བས་ཚིག་ 
གསལ་བར་སྨྲ་མོད༔ ཁོ་ལ་འདུ་ཤེས་མེད་ན་འགྱང་འགྱུར༔ སིང་སིང་རྣམས་ཅི་ལ་བརྗོད༔ མི་ 
ལུས་ལ་འབྱུང་བ་ལྔ་དབང་པོ་ཁམས་དང་ལྡན་ཚད་དྲན་བསམ་བརྗོད་པ་དང་བཅས་པ༔ བླང་དོར་ 
བྱ་བ་དང་བཅས་པ་ཡོད་པས༔ འདི་རྣམས་བྱེར་བའི་དུས་སུ་མེད་མོད༔ རྫ་མ་སྟོང་པ་མི་སེམས་ 
སྟོང་འདྲ་སྟེ༔ རྫ་མ་མ་ཆག་པར་ནང་གི་སྟོང་པ་དེ་རྫ་མའི་དབྱིབས་སུ་ཡོད་པས༔ ཆག་ནས་དེ་ 
གང་དུ་སོང་ཆ་མེད་པར་འགྱུར་གྱིས དེས་ན་རང་གི་སེམས་ཀྱང་མ་ཤི་བར་མི་ཡི་དྲན་བསམ་ 
ཡོད་ཀྱངཿ ཤི་ནས་ཞག་རྩིས་དབུགས་ཁ་སྣ་ནས་ཆད་པས༔ ཕྱིའི་སྟོང་པ་དང་རང་གི་སེམས་ 
དབྱེར་མེད་དུ་སོང་ནས་གར་སོང་དབྱེར་མེད་དོ༔ དེ་ལ་དགེ་སྡིག་ཅི་མང་འབྱུང༔ དེས་ན་ཅི་ 
དང་ཅི་སྤྱད་ན་སྡིག་པ་མེད༔ སྡིག་པའི་ཡུལ་མེད་པས་སྡིག་པས་ཅི་ལ་གནོད༔ དགེ་བའི་འབྲས་ 
བུ་མེད་པས་དགེ་བས་ཅི་བྱར་ཡོད༔
ཅེས་ཟེར་ནས་ནག་པོ་ཁ་འབྱམས་ཀྱི་སྤྱོད་པ་ལ་དཔོན་གཡོག་ཐམས་ཅད་ཞུགས་ཏེ ལོ་བརྒྱ་ 
ཕྲག་གསུམ་དུ་གནས་སོ༔ དེ་ནས་དན་འཕགས་ཀྱིསཿ མཆོག་དོན་བླ་ན་མེད་པའི་ཏིང་ངེ་འཛིན་ 
བསྒྲུབས་ཏེ༔ ཞི་གནས་རྟིང་པོ་དུད་འགྲོའི་ལམ་ནས་ལྡོགཿ༔ གསལ་བའི་ང་རྒྱལ་ལྷ་ཡི་ལམ་ནས་ 
ལྡོགཿ སྟོང་པ་ཡོ་ལང་མུ་སྟེགས་ལམ་ནས་ལྡོགཿ རྒྱུན་ཆད་ཆགས་སྡང་ལྷ་མིན་ལམ་ནས་ལྡོགཿ༔ རྟག་ 
པའི་ཐེར་ཟུག་དམྱལ་བའི་ལམ་ལས་ལྡོགཿ༔ དགེ་སྡིག་སྤེལ་མ་མི་ཡི་ལམ་ནས་ལྡོགཿ༔ རྟག་པ་མ་ཡིན་
121

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
རྟག་པའི་ཡུལ་ལས་འདས༔ ཆད་པ་མ་ཡིན་སྟོང་པའི་གཞི་མ་གྲུབ༔ དུ་མ་མ་ཡིན་གཅིག་པའི་ 
ཡུལ་མཐའ་བྲལཿ གཅིག་པུ་མ་ཡིན་དུ་མའི་ཆོ་འཕྲུལ་སྟོན༔ ང་མེད་བདག་མེད་གཟུགས་མེད་ 
སྟོང་པའི་ངང་༔ མ་བྱས་ལྷུན་གྲུབ་ཆད་མེད་གསལ་བའི་ངང༔ གསལ་སྟོང་ཟུང་འཇུག་འདུས་མ་ 
བྱས་པ་སྟེ༔ ཁོ་བོ་དན་འཕགས་འཕགས་པའི་ལམ་མཆོག་ཡིན༔ ཅི་ཡང་མེད་པའི་སྟོང་པ་དྲན་ 
འགགས་ནག་ཐོམ་མེ་བ༔ གནས་པའི་ཚེ་ན་དྲན་པ་མི་མངོན༔ དྲན་པའི་ཚེ་ན་གནས་པ་མེད་པའི་ 
དྲན་འགགས་རི་བོང་ཁྲ་ཚང་ཉལ་བའི་བསམ་གཏན་དེ་སྟོང་ལྟ་ཧད་པོ་ཅི་ཡང་མེད་པའི་སྐྱེ་མཆེད་ 
དུ་སྐྱེ༔ ཉེས་ན་བསྐལ་པའི་མུན་པའི་གནས་ཀྱི་དུད་འགྲོ་དང༔ དེ་སྡིག་པ་འདྲེས་པ་ན་ནི་མནར་ 
མེད་པའི་དམྱལ་བར་སྐྱེས་ནས་བསྐལ་པར་སྦྱང་བའི་གཞི་ཡིན༔ དེ་བས་སྟོང་པ་མ་ཡིན་སྟོང་པའི་ 
ངོ་བོ་ལ་ལྟོས༔ གསལ་བ་མ་ཡིན་གཞི་མེད་རྩ་བྲལ་བསྒོམཿ༔ ཆོས་མེད་ཆོས་འདི་རྒྱལ་བས་གསུངས་ 
པ་ཡིན༔ ཞེས་གསུངས༔ བསྒོམ་པ་གསལ་པོ་ཐེར་ཟུགས་སུ་བལྟས་ནས་རབ་གཟུགས་ཁམས་མུ་ 
བཞིར་གོལ༔ ཉེས་ན་ཤལ་མ་རི་དང༔ ལྕགས་ཁང་མེ་འབར་དམྱལ་དོང་དུ་སྐྱེས་ནས་མི་ཐར༔ དེ་ 
བས་གསལ་བར་མ་བཟུང་གསལ་བའི་ངོ་བོ་ཕྲོལ༔ གནས་མེད་གནས་པ་འདི་ནི་རྒྱལ་བས་གསུངས༔ 
སྣང་བ་མ་ཡིན་ཐམས་ཅད་སྟོང་པར་རལ༔ གཅིག་དང་གཉིས་མེད་རང་བཞིན་གནས་པ་ནི༔ གསང་ 
གསུམ་མི་ཟད་གཉིས་འཛིན་བླང་དོར་བྲལ༔ འདི་ནི་དགེ་སློང་ཆེན་པོའི་གསུང་ཡིན་པས༔ གསུང་ 
འདི་ལྡོག་པར་གཞན་གྱིས་ག་ལ་ནུས༔ ཞེས་གསུངས་མི་རྟ་ཁྱི་གསུམ་རང་གི་ས་བོན་མ་གཏོགས་ 
མེད་ཟེར་བ་དེ་བདུད་ཀྱི་རྟོག་པ་ཕྱིན་ཅི་ལོག་ཏུ་ཡིན་ཏེ༔ ཆོས་བྱེད་རྫུ་འཕྲུལ་དང་ལྡན་པ་ཡང་
དག་ཅིང་སངས་རྒྱས་པ་རྣམས་ལ་གཤེགས་ཁ་ནས་དག་པའི་སྣང་བ་དེར་མཐུན་སྣང་དུ་གྲུབ་པ་ 
གཅིག་གཉིས་མི་དགོས་ཕལ་ཆེས་པ་ལྟ་བར་ནུས་པ་དངོས་སུ་སྣང་བ་དག་ཡིན་མོད༔ སྡིག་པོ་ཆེ་ 
ལ་འཆི་ཁ་ནས་དག་སྣང་ལོག་པ༔ གཤིན་གྲིས་ཐེབ་པ༔ གནས་དབྱུང་ངན་པ་སྐྲག་དངངས་དང་ 
བཅས་པ་འབྱུང་མོད༔ ལས་ཀྱི་ལས་ནི་ནམ་ཡང་མི་བསླུ་སྟེ བདེན་པ་ཐོབ་ཚེ་སངས་རྒྱས་ཐོབ་ 
པར་འགྱུར༔ སྡིག་པའི་ལས་ནི་རྣམ་སྨིན་དམྱལ་བར་མྱོང༔ སེར་སྣ་ཅན་དང་འདོད་ཆགས་མི་ 
དྭགས་སྐྱེ གཏི་མུག་ལོག་ལྟ་དུད་འགྲོའི་གནས་ངན་ཉུལ༔ དུག་གསུམ་བཞི་ཆར་མནར་མེད་སེམས་ 
ཅན་དེ༔ འདི་ནི་དགེ་སློང་ཆེན་པོས་གསུངས་པ་ཡིན༔ དྲང་སྲོང་གསུང་འདི་སུ་ཡིས་ལྡོག་ཏུ་ཡོདཿ༔
122

༄༅། །ཟབ་གཏེར་ཆོས་ཀྱི་མཛོད་ཁང་།
ཅེས་ལས་དང་ལས་ཀྱི་རྒྱུ༔ རྒྱུ་དང་རྒྱུ་ཡི་འབྲས་བུ་བདེན་པ་སོ་སོར་ཞིབ་ཏུ་ཀུན་ལ་བཤད་པསཿ 
གདུལ་བྱ་ཐམས་ཅད་ཡི་རངས་པར་གྱུར་ཏོ༔ དེ་བཞིན་རྫ་སྣོད་སྟོང་པ་དང་མི་སེམས་སྟོང་པ་མི་ 
འདྲ༔ རྫ་སྣོད་སྟོང་པ་བེམ་སྟོང༔ རང་སེམས་རིག་སྟོང་དེ་གཉིས་ཁྱད་པར་ཆེ་སྟེ༔ བདག་གི་ 
སེམས་འདི་སྟོང་ཞིང་གསལ༔ གསལ་ཞིང་སྟོང༔ ངོ་བོ་ངོ་བོས་སྟོངཿ སྟོང་པ་ལ་སྟོང་པས་རིག༔ 
དེས་ན་གསལ་སྟོང་ངོ་བོ་ཉིད་ཀྱི་རང་བཞིན་དང༔ བེམ་སྟོང་ཕྱལ་ཆད་དུ་སྟོང༔ མུ་མེད་དུ་སྟོང༔ 
འབྱམས་ཡུག་ཏུ་སྟོང༔ ཆད་པར་སྟོང་སྟེ༔ འདི་ནི་ལོག་པའི་རྟོག་པ་ཞེས་བྱ༔ མི་ནི་ཤི་བ་དང་རྫ་ 
སྣོད་ཆག་པ་གཉིས་མི་འདྲ མི་འཆི་བའི་རིག་པ་དྲན་རིག་དང་ལས་སྣ་ཚོགས་དང་བཅས་ནས་ 
འཆི༔ རྫ་སྣོད་བེམ་པོ་ཆག་པ་ནི་དྲན་པ་མེད་པར་ལས་ཆག༔ སྣང་བ་བདེན་མེད་དུ་རྟོགས་ནས་ 
སངས་རྒྱས་པ་དང༔ བེམ་གཟུགས་སྟོང་པར་ཆག་ནས་ཕྱི་སྣོད་སྟོང་པ་གསུམ་འདྲེས་པ་མི་འདྲ་སྟེ 
སངས་རྒྱས་པ་ཟག་པ་ཟད་ནས་མཁྱེན་པའི་ཡེ་ཤེས་རྒྱ་ཆེ་རབ་འབྱམས་སུ་རྒྱས་པས་ཕྱོགས་བཅུའི་
སངས་རྒྱས་རྣམས་དང་དགོངས་པ་མཉམ༔
བེམ་སྟོང་ཆག་ནས་ཕྱི་སྣོད་ཀྱི་སྟོང་པ་ཡུག་གཅིག༔ ཕྱམ་གཅིག༔ མུ་མེད༔ འབྱམས་ཡུག༔ 
མ་ཆག་ཀྱང་འདྲ༔ ཆག་ཀྱང་འདྲ༔ འདི་ནི་ལོག་པའི་རྟོག་པ་དང༔ བསམ་པས་དཔྱད་པ་ཙམ་མ་ 
གཏོགས༔ ངེས་དོན་རྟགས་གསུམ་གྱི་སྒོ་ནས་མི་འདྲའོ གཟུགས་ཅན་བེམ་པོ་གཉིས་པོ་ནི༔ འདྲ་ 
ལ་འདྲ་སྟེ་ཅུང་མི་འདྲ༔ གཟུགས་ཅན་འདུ་ཤེས་ཡིན༔ བེམ་པོ་འདུ་ཤེས་ཡོད་པ་མིན༔ འདུ་ཤེས་ 
ཡོད་པར་རྟོག་པ་ན༔ འདུ་ཤེས་མ་ཡིན་རྒྱུ་རྐྱེན་ཡིན༔ གཟུགས་ལ་འདུ་ཤེས་སྣ་ཚོགས་དང༔ བྱེད་ 
ལས་མི་འདྲ་སྣ་ཚོགས་ཡོད༔ གཟུགས་ཅན་སེམས་སྟོང་རིག་པ་དང༔ བེམ་སྟོང་རིག་མེད་སྟོང་པ་ 
གཉིས༔ འདྲ་ལ་འདྲ་སྟེ་ཅུང་མི་འདྲ གཟུགས་ཀྱི་སྟོང་པ་རིག་ཅིང་སྟོང༔ རིག་ནས་སྟོང་པ་ཟག་ 
པ་ཟད༔ ཟག་མེད་མཁྱེན་ལྡན་ཡེ་སངས་རྒྱས བེམ་སྟོང་པ་ཡི་མཚན་ཉིད་ཙམ༔ ཕྱལ་ཆད་སྟོང་ 
པ་སྟོང་པ་ཡིན༔ དེ་ཕྱིར་བེམ་སྟོང་རིག་སྟོང་གཉིས༔ ཅིས་ཀྱང་མི་འདྲ་ཅུང་ཟད་ཁྱད༔ སྟོང་པར་ 
འདུ་ཤེས་མེད་སེམས་ན༔ གཟུགས་མེད་ཐམས་ཅད་སྟོང་པ་སྟེ སྣང་སྲིད་འདུ་ཤེས་ཅི་ཕྱིར་གཟུང 
སྣང་སྲིད་འདུ་ཤེས་མེད་སེམས་ན༔ ལྷ་འདྲེའི་ཆོ་འཕྲུལ་འདུ་ཤེས་ཅི དེས་ན་དྲན་པའི་ཆོ་འཕྲུལ་ 
གྱིས༔ རིག་ནས་སྟོང་པའི་ངོ་བོ་དང༔ བེམ་སྟོང་འདུ་ཤེས་མེད་པ་གཉིས༔ མི་འདྲ་བ་ཡི་ཁྱད་
123

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཆེའོ༔ དེ་ཕྱིར་འདུ་ཤེས་ཡོད་རིང་ལ༔ ལས་ཀྱིས་ཕན་པ་ཡོད་པར་འགྱུར༔ རྒྱུ་འབྲས་སངས་རྒྱས་ 
ཆོས་བདེན་པསཿ ཅིས་ཀྱང་ཚུལ་ཁྲིམས་བསླབ་བྱ་བརྟེན༔ ཕན་བྱ་གང་བྱས་བདག་ལ་ཕན༔ 
གནོད་འཚེ་ཅི་བྱས་རང་ལ་གནོད༔ ཚུལ་དེས་བྱང་སེམས་བསླབ་བྱ་བསྟེན༔ དགེ་བའི་ཚོགས་ཀྱི་ 
ལས་དེ་དག༔ ཏིང་ངེ་འཛིན་གྱི་འཕྲུལ་འཁོར་ཟད༔ སྦྱིན་པའི་ཚོགས་ཀྱིས་བདག་ཚོགས་རྫོགས༔ 
དཀྱིལ་འཁོར་གསུམ་གྱི་ས་ཐོབ་པསཿ དེས་ན་རིག་འཛིན་སྔགས་ཆེན་པོའོ༔ དམ་ཚིག་ཆེན་པོའི་ 
མཆོག་ལ་བརྩོན༔ འདི་ནི་དྲང་སྲོང་བདེན་པའི་བཀའ༔ དགེ་སློང་གསུང་ཡིན་བསླུ་བ་མེད༔ གདུལ་ 
བྱ་རྣམས་ཀྱིས་བརྩོན་པར་གྱིས༔ ཞེས་གསུངས་ནས་བསླབ་པ་གསུམ་གྱི་ཁྲིམས་ཆེན་པོ་མཛད་ 
པསལྷ་དང་མི་ཀུན་གྱིས་དྲང་སྲོང་དན་འཕག་གི་མཛད་པ་ལ་རྗེས་སུ་ཡི་རངས་ནས་མངོན་ 
པར་བསྟོད་པས༔ ཐར་པས་དེ་ལ་འགྲན་སེམས་མང་དུ་སྐྱེས་ཏེ༔ དུས་རྟག་ཏུ་དམག་དང༔ གཡོ་ 
ཁྲམ་དང༔ ངན་སྦྱོར་དང༔ དབྱེན་དང རྫུན་དང༔ ཕྲ་མ་དང༔ རྒོལ་བ་དང༔ རབ་ཏུ་འཁྲུགས་ 
པའི་དམག་སོགས་ཀྱིས་ཟོ་བཟོད་དུ་མ་བཅུག་ནས་འཚེ་བས༔ དན་འཕགས་ནི་འཕགས་པའི་ཡོན་ 
ཏན་དུ་མ་དང་ལྡན་ཏེ༔ ཞི་ཞིང་དུལ་ལ་མི་ཁྲོ་བའི་བཟོད་པ་དང་ལྡན་པཿ རྣམ་པར་གྲོལ་བའི་ 
མཛད་པ་མཐའ་ཡས་པས་ཅི་དང་གང་གིས་གནོད་དུ་མ་ནུས་ཤིང༔ འཁོར་དང་བཅས་པ་བདེན་ 
པའི་ཆོས་ཟབ་པའི་ཏིང་ངེ་འཛིན་དུ་བཞུགས་པསཿ ཐར་པ་དཔོན་གཡོག་རྣམས་འགྲན་སེམས་ 
ནག་པོ་མེ་ལྟར་དུ་འབར འདོད་ཆགས་དྲག་པོ་ཆུ་ལྟར་དུ་འཁྲུགས༔ ང་རྒྱལ་དྲག་པོ་རི་ལྟར་དུ་ 
བསྙིལ གཏི་མུག་དྲག་པོ་སྤྲིན་ལྟར་དུ་འཐིབས༔ ཞེ་སྡང་དྲག་པོ་མཚོན་ལྟར་དུ་གཟེངས༔ ཕྲག་ 
དོག་དྲག་པོ་རླུང་ལྟར་དུ་འཚུབས་ཏེ༔ བདུད་ཀྱི་དམག་དཔུང་བྱེ་བ་དུང་ཕྱུར་བདུན་འབུམ་དང་ 
བཅས་ནས༔ དན་འཕགས་ལ་བརྒོལ་བས༔ འཕགས་པས་ཀྱང་བཟོད་པའི་གོ་ཆ་འཆོར་བ་ལ་ 
ཐུགས་ཤོམ་བྱུང་བས༔ སྐྱོ་ནས་གསུངས་པཿ
ཀྱེ་མ་ཀྱེ་མ་དུས་ངན་འདི་འདྲ་བ༔ བདེན་པའི་བཀའ་ནུབ་ལྟ་ལོག་བདུད་ཀྱིས་ཁྱབ༔ དུག་ 
ལྔའི་ཆོས་ཀྱིས་འགྲོ་བ་ལོག་ལམ་དུ༔ གཏིང་མཐའ་མེད་པར་ཁྲིད་པའི་དུས་ད་ལྟ༔ དམ་ཉམས་ 
ལོག་པར་ལྟ་བའི་བདུད་མང་པོ༔ བསམ་གཏན་མི་གཡོ་བཟོད་པའི་གོ་ཆ་བཀྲལ༔ འཁྲུགས་ན་ཞེ་ 
སྡང་ལས་ཡིན་བདུད་དབང་ཡིན༔ བརྟུན་ན་བདུད་ཀྱི་དབང་གྱུར་ལམ་ལས་ལྡོག༔ བསླབ་གསུམ་
124

།ཟབ་གཏེར་ཆོས་ཀྱི་མཛོད་ཁང་།
བརྒྱན་པའི་འདུས་པ་བཞི་ཁྲི་པོ༔ ད་ནི་ལུས་དང་སྲོག་ལ་མི་ལྟ་བར བདེན་པའི་བཀའ་གསང་ 
བཟོད་པའི་གོ་ཆ་བགོས༔ ཅི་དང་གང་བྱུང་མཉམ་པར་བཞག་ནས་ལྟ ཞེས་གསུངས༔ ཡང་ 
དགོངས་པ་གཅིག་ལ༔ བདུད་དང་བདུད་འདི་ལྟ་བུའི་ཡུལ་དང་ལས་སུ་གྱུར་པ་འདིར་སྡོད་པ་ 
བས༔ ཡུལ་གཞན་ཞིག་ཏུ་བྲོས་ན་ཅི་མ་རུང་སེམས་ནས༔ སླར་དགོངས་པ་ལ༔ རི་བོ་མ་ལ་ཡ་ 
གནམ་ལྕགས་ཡོད་པའི་གླིང༔ རི་རྡོ་རྗེ་རྩེ་དགུ་པ་གྱེན་དུ་བསླངས་པ་འདྲ་བའི་ར་དགུ་པའི་ཁོང་ 
སེང༔ རྩེ་མོ་འོག་མིན་དུ་ཟུག་པ༔ དུས་གསུམ་སངས་རྒྱས་ཐམས་ཅད་ཀྱི་བསྟི་གནས༔ མཁའ་ 
སྤྱོད་ཀྱི་རིག་འཛིན་ཌཱཀྐི་རྣམས་ཀྱི་བཞུགས་གནས་དམ་པ་དེར་ཕྱིན་ན་ཅི་མ་རུང་སྙམ་པས༔ དེ་
མ་ཐག་ཏུ་གནས་རིག་འཛིན་ཕོ་མོ་གྲངས་མེད་པ་དག༔ འཕགས་པ་དན་འཕགས་ཀྱི་དྲུང་དུ་ 
ལྷགས་པས༔ དན་འཕགས་འཁོར་དུ་འདུས་པ་བཞི་ཁྲི་དང་བཅས༔ རི་བོ་མ་ལ་ཡ་གནམ་ལྕགས་ 
ཡོད་པའི་རྩེ་མོར་འབྱོན་པར་མཛད་པས༔ ཐར་པས༔ འདི་དེར་ཤོར་ན་གཟུགས་ཅན་གང་གིས་ 
གནོད་མི་ཐུབ་སྟེ༔ ཚེ་འདི་ལ་སངས་རྒྱས་པར་འགྱུར་གྱིས༔ གལ་ཏེ་འདི་སངས་རྒྱས་ན་མི་ཐམས་ 
ཅད་འདི་ལ་དད་ནས་ཁོ་བོ་ཐར་པ་ལ་མི་གུས་ནས་ཐམས་ཅད་ཀྱིས་གཤེ་བར་འགྱུར་བ་གདོན་མི་ 
ཟ་བསཿ དེ་བས་ག་ལས་བསྟུན་ནས་བྲིད་ཐབས་ཀྱིས་ཁོ་བོའི་སྤྱོད་པ་ལ་ཞུགས་པའི་ཐབས་ཤིག་ 
བྱའོ་སྙམ་ནས ངག་བཅུག་པ༔
ཀྱེ་གྲོགས་པོ་དག་དན་འཕགས་ཆེན་པོ་གསན་འཚལ༔ ཁྱོད་ནི་ཐོག་མར་ཁོ་བོ་ཐར་པའི་གྲོགས་
པོ་སྙིང་ལྟ་བུ བར་དུ་དགེ་སློང་ཆེན་པོའི་དྲུང་དུ་ཆོས་ཀྱི་མཆེད་མིག་ལྟ་བུ་ལགས་པས༔ ཁྱོད་ 
དང་མི་དགོས་ཀྱི༔ ཁོ་བོ་ཐར་པས་ཁྱོད་རང་འཁོར་དང་བཅས་པའི་ཞབས་ནས་འདེགས་ཀྱིས༔
ཡི་མཆོད་གནས་མཛད་པའི་བཀའ་གནང་བར་ཞུ་ཞེས་ཟེར བྱང་ཆུབ་སེམས་དཔའི་དགོངས་པ་ 
ལ༔ འདིས་ཟེར་བ་དེ་ཡང་བདེན་ཏེ༔ མངའ་ཐང་འདུ་ཡང་ཁོ་བོའི་གཡོག་པོ་ནི་མི་ལོ་ཉི་ཤུར་ 
བྱས༔ བར་དུ་དགེ་སློང་དྲུང་དུ་མི་ལོ་བཅུ་གཉིས་འདྲིས༔ དམ་པ་ཆོས་ཀྱི་མཆེད་དུ་གྱུར་ཀྱང་ 
བཀའ་འདི་བཅག་ན་ཁོ་བོ་རུ་མ་དྲོང༔ དེས་ན་རེ་ཞིག་བརྟག་པར་བྱ་དགོངས་ནས་བཀའ་བསྩལ་ 
པ༔ ཀྱེ་མ་གསོན་དང་ཐར་པ་ཆེན་པོ་ལགས༔ ཚེ་འདིར་ཆེ་བ་ཆོས་བརྒྱད་སྡེ་ཡི་བདག༔ ཡོད་ 
ཀྱང་མི་འདང་ཟང་ཟིང་ནོར་གྱི་གཡོག༔ ཡོངས་སུ་བརྩེས་ན་སྡིག་པའི་ཁས་དཔོན་ཡིན༔ འདི་ནི་
125

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཁོ་བོ་དན་འཕགས་སྤང་བྱ་སྟེ ཁྱེད་ཀྱང་ནུས་ན་སྐྱིད་པ་མཆི་བར་འདུག༔ ང་ནི་མི་གཡོ་ཏིང་ 
འཛིན་བསྒོམ་དུ་འགྲོ རང་ཉིད་མ་སྨིན་གཞན་དོན་བྱེད་པ་དེ རྒྱུས་མེད་ཨུ་ཚུགས་གྲུ་བོར་ཞུགས་ 
པ་འདྲ༔ བདག་གཞན་གཉིས་ཕུང་དེ་ནི་ངས་མི་བྱེད༔ ཅེས་གསུངས་པས༔ ཡང་ཁོས་འཇིག་རྟེན་ 
འདིར་དམར་བའི་ཡིད་བཞིན་སོགས་རིན་ཐང་མེད་པ་འགའ་དང༔ གསེར་དངུལ་དར་ཟབ་རྟ་ 
གླང་སོགས་ཟང་ཟིང་སྲིད་པའི་ཆོ་མ་རི་ལྟར་དུ་ཕུལ་ནས་ཞུས་པཿ ཀྱཻ་མ་ཧོཿ ལེགས་པར་གསོན་ 
དང་གྲོགས་པོ་དན་འཕགས་མཆོག༔ དུས་གསུམ་རྒྱལ་བ་འགྲོ་བའི་དོན་ལས་མེད༔ བྱང་ཆུབ་ 
སེམས་བསྐྱེད་བྱ་བ་གཞན་དོན་ཡིནཿ དེས་ན་དངོས་དང་དངོས་པོའི་ལོངས་སྤྱོད་ཉིདཿ ཅི་སྙེད་ 
བཞེས་ལ་གཞན་གྱི་གདུལ་བྱ་ཡང༔ ད་རུང་བསྡུད་ནས་མང་པོ་སྐྱོང་བར་ཞུ༔ ཟང་ཟིང་ལོངས་ 
སྤྱོད་འདི་ལ་ཐུགས་རྗེས་གཟིགས༔ ཞེས་ཞུས་པསཿ ཡང་བྱང་ཆུབ་སེམས་དཔའི་དགོངས་པ་ལ 
ཁོ་བོས་ད་རུང་བརྟན་པ་མ་ཐོབ་པསཿ ཟང་ཟིང་འདི་ཡི་ནོར་ལ་སྲེད་པའི་བསམ་པ་སྐྱེས་ན་
བདུད་ཀྱི་ལས་ཡིན་པས༔ དེ་བས་སྤང་བར་རང་མཆོག་ཏུ་ཟབ་བོ་སྙམ་ནས་ལན་བཏབ་པ༔ ཀྱེ་མ་ 
གསོན་དང་བདག་ཉིད་ཐར་པ་ནག༔ བྱང་ཆུབ་སེམས་དཔས་གཞན་དོན་ཐུགས་བསྐྱེད་པསཿ བདག་ 
ཉིད་དེད་དཔོན་བརྟུལ་ཞུགས་མ་ལྡན་ན༔ ཟང་ཟིང་ནོར་གྱིས་ཆགས་ཞེན་བདུད་ལ་སྦྱར སྲིད་ 
པའི་རྒྱ་ལ་འཐུམས་པར་གྱུར་པ་ན༔ རྒྱ་དེ་དུས་གསུམ་སངས་རྒྱས་གྲོལ་བར་དཀལཿ བསམ་མེད་ 
ནོར་ལ་བསམ་པའི་སེམས་ཞུགས་ནས༔ ནག་པོ་བདུད་ཀྱི་འཆིང་ཐག་ཐོགས་པ་ཡིན༔ དེ་ཚེ་ཡོད་ 
ཀྱང་མི་བྱེད་མི་འདང་ནས༔ ཡོད་པར་གཏོང་མི་ཕོད་ཅིང་མེད་པ་བཙལ༔ གསོག་འཇོག་མེལ་ 
ཚེའི་ངང་དུ་མི་ཚེ་བུད༔ ཟང་ཟིང་མལ་ལུས་རང་ཉིད་གཅིག་པུར་འགྲོ ལྷན་སྐྱེས་ལུས་ཀྱང་མལ་ 
དུ་ལུས་པ་ན འཇིག་རྟེན་སྲིད་པའི་ནོར་གྱིས་ཅི་ཞིག་བྱ༔ དེ་བས་བདག་ཉིད་སྨོན་པའི་སེམས་ 
བསྐྱེད་ནས༔ དབེན་པའི་གནས་ལ་སྙིང་པོ་དྲིལ་དུ་འགྲོ༔ ཞེས་གསུངས་པས༔
ཡང་ཁོས་མོ་ལ་ཆགས་པ་མེད་པའི་ཐབས་མེད་པས༔ མོ་བཙུན་རྣམས་བཏང་ན་ཁྱིམ་ཐབ་
ལ་ཐུབ་བམ་སྙམ་སྟེ བདུད་ཀྱི་བུ་མོ་དགུ་ཤིན་ཏུ་མཛེས་པ་ཡིད་ཆགས་སུ་རུང་བ་ཞབས་ཏོག་སུ་ 
འབུལ་བ་ཡང་ཡང་བཏང་ཡང༔ བྱང་ཆུབ་སེམས་དཔའི་ཐུགས་དགོངས་ལ༔ བུད་མེད་འདི་རྣམས་ 
བདུད་ཀྱིས་བྱིན་བརླབས་པས༔ དང་པོ་སྐྱེ་གཟུགས་བཟང་ལ་ངག་འཇམ༔ སྐྱེས་བུ་གང་ཟག་
126

༄༅། །ཟབ་གཏེར་ཆོས་ཀྱི་མཛོད་ཁང་།
རྣམས་བསླུ་བ་ལ་ཐབས་ཟབ༔ བར་དུ་འདྲིས་པས་གྱོད་དང་ཉེས་པ་ཡོ་ལང་འགྱེད་དེ༔ མི་དགེ་བ་ 
ངང་གིས་འཕེལ་བའི་གཞི་དཔུང་རི་ལྟར་བསྐྱེད༔ ཐ་མ་ངག་གྱོང་ལུས་མི་སྡུག༔ མདོག་ངན་རོ་ 
ནག་པོར་འགྱུར་ཞིང་འཁོར་བ་སྡུག་བསྔལ་གྱི་རྒྱ་མཚོ་ནས་མི་ཐར་བར་བཅུགཿམི་གྲོལ་བའི་འཆིང་
སྒྲོག་དམ་པོས་བསྡམས༔ མི་ཤིགས་པའི་རྒྱ་ཡིས་གདབ༔ མདོར་ན་འཁོར་བ་ངན་སོང་གི་རྩ་བ་ 
དང་ས་གཞི་ཁོ་ན་ལགས་པས་ཁ་བརྡ་ཡང་མི་བྱའོ༔ ཞེས་སྣམ་ནས་གསུངས་པཿ བདུད་ཀྱི་ལས་ 
དང་ལས་ངན་འབྱུང་བའི་གཞི༔ བུད་མེད་དུག་ལྔའི་ཡོ་ལང་སྡིག་པའི་གནག༔ དང་པོ་འཛུམ་ 
མདངས་ལྷ་མོ་མིག་བྲིད་མཁནཿ བར་དུ་མཉམ་འགྲོགས་སྲིན་མོ་སོ་ཁྲ་མ༔ ཐ་མ་ཐར་པའི་སྲོག་ 
གཅོད་བདུད་མོ་ནག༔ ཚེ་འདི་མི་ཚད་ཕྱི་མའང་འཕུང་བས་ནཿ བུད་མེད་དག་དང་འགྲོག་པ་སུ་ 
ཡིས་རིག༔ དེ་བས་རང་གཡོག་རང་སྒྲུབ་ཅིས་མི་སྤྱོ༔ ཞེས་གསུངས་ཏེ་བྱང་ཆུབ་སེམས་དཔའི་ 
བཟློག་བསྒོམ་ལན་བདུན་མཛད་པས༔ བུད་མེད་དེ་དག་ཡང་དགེ་བ་ལ་བློ་འགྱུར་བྱང་ཆུབ་སེམས་ 
དཔའི་རིགས་སུ་གྱུར་པས༔ ཐར་པ་ཡང་ཤིན་ཏུ་ཡིད་མུག་སྟེ་ཀྱེ་མ་ཀྱི་ཧུད་ཅེས་ཟེར་ནས་མགོ་ 
བཏུམས་ནས་མྱ་ངན་གྱིས་གཟིར་བས༔ ཐར་པའི་ཆུང་མ་རོ་མ་རི་ཏི་བཞིས་གསོལ་པ རྒྱལ་པོ་ 
ཆེན་པོ་ལགས༔ དེ་ཙམ་གྱིས་ཐུགས་དམའ་བར་མི་དགོས་ཀྱི༔ ཡོ་བྱད་ཟས་སྐོམ་ལ་མི་ཆགས་མི་ 
སྲིད་ཀྱིས སྔོན་མ་དེ་བས་མཛེས་པ་མང་དག་ལ༔ ལོངས་སྤྱོད་ཁ་ཟས་ཆང་གིས་སྦགས་ནས་དྲང་ 
དུ་བཅུག་ན༔ བྱང་ཆུབ་སེམས་དཔའ་མྱོས་ནས་སླར་སྔར་ཁྱིམ་དུ་འབབ་པར་འགྱུར་གྱིས་ཞེས་ 
གསོལ་པས༔ དེ་བདེན་ནམ་བསམས་ནས་ཁ་ཟས་ཆ་མ་ཆོ་དགུ་ལ་ཆང་གི་རིགས་སྣ་ཚོགས་པ་བཅོས་ 
ཏེ ཆང་དགུ་རྒྱུད་ཀྱི་ཉིང་ཁུ་ལ་ཨ་རག་གི་རླན་དང་སྦྱར་ནས༔ བུད་མེད་ཤིན་ཏུ་མཛེས་པ་བཅུ་ 
དྲུག་ལ་ཡོ་བྱད་དང་བཅས་ནས་བཏང་བས༔ དེ་རྣམས་ཀྱིས་བྱང་ཆུབ་སེམས་དཔའ་འཁོར་དང་ 
དགེ་འདུན་དང་བཅས་མཆོད་ནས༔ བྱང་ཆུབ་སེམས་དཔས་དེ་དག་ལ༔
ཨོཾ་བཛྲ་ཨ་མྲྀ་ཏ་ཧཱུྃ་ཧྲཱིཿཋཱ༔ ཞེས་གསུངས་ནས་བདུད་རྩི་ཆེན་པོར་བྱིན་གྱིས་བརླབས་ཏེ༔ འདི་ 
ནི་དུག་ལྔ་ཡེ་ཤེས་ལྔ རྟོགས་པས་རྟོགས་གྲོལ་དུས་མཉམ་གྱུར༔ མ་རྟོགས་པ་ནི་དུག་ཏུ་འགྱུར༔ 
མྱོས་ན་ཟག་པ་སྐྱེ་བའི་བཅུད༔ མྱོས་བྱེད་རང་ངོ་ཤེས་པ་དེ༔ ཟག་མེད་དཔའ་བོ་མཁའ་འགྲོའི་ 
རྒྱན༔ བདེ་ན་བདེ་བ་བླ་ན་མེད༔ རང་རྒྱུད་པ་ནི་ཐ་མལ་པ༔ ཆགས་མེད་བདེ་བ་ཐབས་ཀྱིས་
127

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཟིན༔ འདི་ནི་བདུད་ཀྱི་རྩི་སྦྱར་བས༔ སྔགས་དང་ཕྱག་རྒྱས་སྨན་དུ་བསྒྱུར༔ ཡེ་ཤེས་ལྔ་རྫོགས་ 
སྒྲུབ་པའི་རྫས༔ རྩ་བ་བརྒྱད་ལ་ཡན་ལག་སྟོངཿ ཐར་པ་བསྒྲུབ་པའི་རོ་མཆོག་ཆེ༔ ཛ་གད་དཔའ་ 
བོའི་ཆང་དང་སྦྱརཿ འདི་ནི་མཆོག་གི་རྫས་ཆེན་པོ༔ ཞེས་གསུངས་སོ ཐར་པས་རྩ་བ་བརྒྱདཿ 
ཡན་ལག་སྟོངཿ ཁ་ཟས་མཆོག་དགུ༔ རོ་མཆོག་བརྒྱད་ལྡན་དུ་བསྒྲུབས་ཏེ མྱོས་ཆང་དུག་དང་ 
སྦྱར་ནས་ཕུལ་བས༔ བྱང་ཆུབ་སེམས་དཔས་བུད་མེད་བཅུ་དྲུག་ལྷ་མོ་བཅུ་དྲུག་ཏུ་བསྒྱུར༔ བདུད་ 
ཀྱི་སྦྱོར་བའི་མཆོག་རྣམས་ལ༔ རྟོགས་གྲོལ་དུས་མཉམ་དུ་འགྱུར་བའི་སྨན་མཆོག་ཏུ་བྱིན་གྱིས་
བརླབས་ནས༔ མིང་དུ་བདུད་རྩི་ཨ་མྲྀ་ཏ་ཞེས་པར་བཏགས་ནས༔ གསང་སྔགས་བླ་མེད་ཀྱི་རྫས་ 
སུ་བསྒྱུར་ནས་གསོལ་བས༔ དུག་ལ་སྨན་ཐེབས་པས༔ ནད་རིགས་བཞི་བརྒྱ་རྩ་བཞི་འཇོམས་ནུས་ 
པ་ལྟར་གྱུར་ཏེ༔ འཁོར་དང་བཅས་པ་ཟག་མེད་ཀྱི་བདེ་བ་ལ་ལོངས་སྤྱོད་པས༔ ཡན་ལག་གི་ 
དམ་ཚིག་ཉི་ཤུ་རྩ་ལྔར་བསྡུས་ཏེ༔ བྱང་ཆུབ་སེམས་དཔས་གསུངས་ནས བདུད་རྩི་སྨན་གྱི་རྒྱུད་ 
ཆེན་པོ་རྣམས་སུ་བསྡུས་སོ༔ ཡང་ཐར་པ་ཤིན་ཏུ་ཡི་མུག་སྟེ ཀྱེ་མ་ཀྱི་ཧུད་ཀྱི་སྨྲེ་སྔགས་བཏོན་ 
ནས་མྱ་ངན་གྱིས་ནོན་ཏེ༔ ཉིན་མཚན་གསུམ་དུ་ཁ་ཟས་ཀྱི་དྲི་ཙམ་ཡང་མི་ཟ་བར་བསྡད་པས༔ 
ཡང་རེ་མ་ཏི་མཆེད་བཞིས་གསོལ་བ༔
ཀྱེ་མ་དགོངས་དང་རྒྱལ་པོ་ཆེན་པོ་ལགས༔ དེ་ལྟར་མྱ་ངན་མི་འཚལ་བློ་འདི་ཞུ༔ ཕྱི་ནང་སྨེ་ 
རྩོག་དུག་སྣ་འགྱུར་རོ་ཅོགཿ སྦྱར་ནས་བཤོས་གཙང་བྱང་ཆུབ་སེམས་དཔའ་ལ༔ ཕུལ་ན་མནོལ་ 
གྲིབ་རྫས་ཀྱི་རྒྱར་འཐུམས་ནས༔ སྐྱོབ་པའི་ལྷ་བྲལ་མགོན་མེད་གྱུར་བྱས་པས༔ སླར་ཡང་བར་ 
ཆད་བརྩམས་པ་འགྲུབ་པར་དགོངས༔ ཞེས་པས༔ དེས་ཐུལ་བར་སྲིད་བསམས་ནས་བུད་མེད་ཀྱི་ 
མངལ་ཁྲག་སོགསཿ༔ ཁྲག་སྣ་སྲིད་ཚདཿ སྐྱེས་པའི་ཁུ་བ་སོགས་ཀླད་སྣ་ཚོགས་ཚདཿ དེ་བཞིན་དུ་ 
དྲི་ཆེན༔ དྲི་ཆུ༔ མང་ས༔ དམར་ཆེན༔ ཟིལ་བ༔ མི་ཤ་སོགས་ཤ་ཆེན་ལྔ་ཡིས་ཐོག་དྲངས༔ ཤ་སྣ་ 
སྟོང་སོགས་རྫས་སྣ་སྣ་ཚོགས་ལ་ཞལ་ཟས་རོ་བརྒྱ་དང་ལྡན་པ་མང་དུ་སྦྱར་ཏེ༔ བྱང་ཆུབ་སེམས་ 
དཔའ་འཁོར་དགེ་འདུན་དང་བཅས་པ་ལ ཚོགས་ཆེན་པོའི་འཁོར་ལོར་བསྒྱུར་ནས་ཕུལ༔ ཡང་ 
བྱང་ཆུབ་སེམས་དཔས༔ ཨོཾ་ཨཱཿཧཱུྃ་མ་ཧཱ་བྷ་ལིཾ་ཏ་ཧཱུྃ་ཧྲཱི་ ཞེས་པ་དང པཉྩ་ཨ་མྲྀ་ཏ་ཧཱུྃ་ཧྲཱི་ཥྛཿ 
ཞེས་གསུངས་ཏེ་རྫས་ཀྱི་དངོས་པོ་དེ་རྣམས་ལ༔ ཡེ་ཤེས་ཞལ་ཟས་སུ་བསྒྱུར་ནས་གསོལ་ཏེ མིང་
128

༄༅། །ཟབ་གཏེར་ཆོས་ཀྱི་མཛོད་ཁང་།
དུ་དམ་རྫས་མཆོག་ཆེན་ཞེས་བཏགས་ཏེ༔ བཀའ་བསྩལ་པ༔ ཤ་ལྔ་སྨན་ལྔ་སྦྱོར་བ་ཡི༔ དམ་ 
རྫས་མཆོག་གི་རྫས་ཆེན་པོ༔ འདི་ཉིད་རེག་མྱོང་ཚོར་བ་ཙམ༔ རིག་པ་འཛིན་པའི་སྐྱེས་བུར་ 
འགྱུར༔ བླ་མེད་རྡོ་རྗེ་ཐེག་པའི་རྫས༔ མཆོག་གི་རིལ་བུ་ཞལ་ཟས་འདི ཐེག་པ་ཆེན་པོའི་རྣལ་ 
འབྱོར་རྣམས ཐབས་ཀྱིས་ཟིན་ནས་སྤྱད་པར་བྱ༔ ཤ་ལྔ་ནད་ལྔ་གདོན་ལྔ་འཇོམསཿ སྨན་ལྔ་དུག་ 
ལྔ་བདུད་ལྔ་འཇོམས༔ ཤ་ཆེན་མཆོག་གིས་དངོས་གྲུབ་ཐོབ༔ བདུད་རྩིས་ཡེ་ཤེས་བདེ་ཆེན་སྐྱེདཿ༔ 
ཤ་ལྔས་རྒྱུད་ལྔའི་སྒྲིབ་པ་སེལ༔ སྨན་ལྔས་སྐྱེ་བཞིའི་གནས་ངན་འགོགཿ འདི་འདྲའི་དམ་རྫས་ངོ་ 
མཚར་ཅནཿ བྱང་ཆུབ་སེམས་དཔས་སྤྱོད་པར་གྱིས༔ ཞེས་གསུངས་ཏེ་འཁོར་འདུས་པ་རྒྱ་མཚོའི་ 
ཚོགས་རྣམས་ཀྱིས་སྐྱེ་བདུན་དུ་དྲན་པས་མངོན་ཤེས་ཐོབ་ནས༔ སྒྲུབ་ཆེན་བརྒྱད་ཀྱི་དངོས་གྲུབ་ 
དང་ལྡན་པསཿ ཡང་ཐར་པ་ཤིན་ཏུ་སྡུག་ཅིང་ཉམ་ཐག་སྟེ མྱ་ངན་གྱི་ཁང་བུར་ཞུགས་ཏེ༔ ཉིན་ 
ཞག་ལྔ་ལ་ཁ་ཟས་ཀྱི་གདུང་བ་བཅད་དོ༔ ཡང་བཙུན་མོ་བློན་པོ་བློ་དང་ལྡན་པ་འགའ་ཡིས༔ ཀྱེེ་ 
རྒྱལ་པོ་ཆེན་པོ་ལགས༔ དེ་ཙམ་གྱིས་ཐུགས་ལ་མྱ་ངན་མི་འཚལ་གྱིས༔ ངེད་སྡེ་འབངས་དང་ 
བཅས་པས་དམག་དཔུང་མང་དུ་བཤམས་པས་ཁོ་བབ་ཏུ་འོང་གིས༔ བབ་ཏུ་མ་ཉན་ན་གསད་དོ 
མ་བསད་ན་གཟུང་ངོ༔ ཞེས་ཞུས་པསཿ
ཐར་པས་འོ་ན་ཁྱོད་ལྷན་རྣམས་ཀྱིས་གྱིས་སོ ང་ནི་མི་ནུས་སོ་འདི་ལག་ན་རྡོ་རྗེ་ཞེས་བྱ་བ་ང་ 
ཡི་གཤེད་མ་རུ་འོང་ངོ༔ ཟེར་བའི་ལུང་བསྟན་དགེ་སློང་ཆེན་པོ་ཐུགས་ཁར་གཞོན་ནུས་གསུངས་ 
པ་ཡིན་པསཿ དགེ་སློང་དེ་མངལ་སྐྱེས་མ་ཡིན་བརྫུས་སྐྱེས་ཡིན་པས་མངོན་ཤེས་ཡོད་ཡོད་འདྲ་ 
བས༔ ང་ནི་དེའི་གན་དུ་སོང་ན་གླགས་མི་རྙེད་དེཿ ཚུར་རང་རེ་རྣམས་ཕམ་པར་འདུག་གོ ཞེས་ 
ཟེར་བས༔ བློན་པོ་སྡིག་ཏོ་ཅན་རཀྴ་གྱད་ཀྱི་མི་བོ་ཆེ་རྣམས་ཀྱིས་དམག་མང་དུ་བསྐུལ་ནས་བྱང་
ཆུབ་སེམས་དཔའ་དན་འཕགས་ལ་བསྐོར་ནས༔ བྱང་ཆུབ་སེམས་དཔའ་བཙོན་དུ་བཟུང་ནས་ 
དོང་དུ་བཅུག་གོ༔ དེ་ཡང་ཐར་པ་ཤིན་ཏུ་དགའ་སྟེ ད་ནི་དེ་མི་ཤོར་བའི་ཐབས་གང་དྲག་གྱིས་ 
ཤིག༔ ཅེས་བརྗོད་ནས་བདུད་དམག་རྣམས་ལ་བྱ་དགའ་ཆེན་པོ་བྱིན་ནོ༔ དེ་ནས་བྱང་ཆུབ་ 
སེམས་དཔའ་ཡང་ཞག་ཉི་ཤུ་རྩ་གཅིག་ནས་ཆོས་ཐམས་ཅད་རྫོགས་པའི་ཏིང་ངེ་འཛིན་དུ་ལོངས་ 
སྤྱད་དེ རྫོགས་པ་ཆེན་པོའི་དགོངས་པ་ཐུགས་ལ་འཁྲུངས་ནས༔ མྱུར་ལམ་འོད་གསལ་གྱི་ཆོས
129

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
མུན་ཁང་འདག་སྦྱར་གྱི་གདམས་པ་གསུངས་པས༔ འཁོར་ཚོགས་དང་བཅས་པ་ཆོས་ཉིད་རང་ 
ལ་བརྟན་པ་ཐོབ་ནས་ཟླ་བ་དྲུག་ནས་འོད་ལུས་སུ་གྲུབ་སྟེ་མཁའ་ལ་སྤྱོད་དོ༔ དེ་ལ་བདུད་སྡིག་ཏོ་
ཅན་རྣམས་མ་དགའ་ནས་མཚོན་གྱི་ཆར་བབས་པས་ཐམས་ཅད་མེ་ཏོག་ཏུ་གྱུར༔དུག་གི་བཤོས་
དྲངས་པ་རྣམས་བདུད་རྩིར་བསྒྱུར༔ འབྱུང་བ་མེ་རླུང་ཆུ་ཡི་སྦྱོར་བ་གང་བྱས་ཀྱང་གླགས་ལྟ་མ་ 
ནུས་ནས༔ དན་འཕགས་འཁོར་དང་བཅས་པ་མ་ཡ་ལ་གནམ་ལྕགས་འབར་བ་རུ་བཞུགས་ཏེ ལོ་ 
ཉི་ཤུ་རྩ་གཅིག་ཏུ་ཏིང་ངེ་འཛིན་ལ་བཞུགས་པས་བྱང་ཆུབ་ཐོབ་སྟེ༔ ཐར་པས་ཡང་ལྷ་དབང་ཕྱུག་
ཆེན་པོ་སོགས་ཕྱི་ལོག་གི་ལྷ་སུམ་ཅུ་རྩ་གཉིས་བསྒྲུབས་པས་གྲུབ་ནས་ཐུན་མོང་གི་གྲུབ་རྟགས་ཕྲན་ 
བུ་ཙམ་སྟོན་ནུས་པས༔ དེས་ན་ཐར་པས་འཁོར་རྣམས་ལ་རྫུ་འཕྲུལ་ཕྲན་བུ་ཙམ་བསྟན་ནས༔ ད་ 
ནི་ཁོ་བོས་གྲུབ་པ་ཐོབ་པ་ཡིན་གཡོག་པོ་དན་འཕགས་དང་རྫུ་འཕྲུལ་འགྲན་པ་ཡིན་ནོ ཞེས་གླེང་ 
བས༔ འཁོར་སྡིག་ཏོ་ཅན་འགའ་ཞིག་ནི་ཡི་རངས་ཏེ༔ རང་གི་དེད་དཔོན་ཐར་པ་ལ་ལུས་ངག་ 
ཡིད་གསུམ་ཕུལ་ནས་མངོན་པར་བསྟོད་དོ༔ དེ་དང་དེའི་རྗེས་སུ་ཞུགས་པ་བསམ་གྱིས་མི་ཁྱབ་
པ་བྱུང་ངོ༔ སྡིག་ཏོ་ཅན་དེ་དག་གི་ནང་ནས་སྒམ་པོ་ཆ་བྱ་བ་ཞིག་ཡོད་པ་དེས་གསོལ་པ༔ ལགས་
ཁྱོད་ཀྱིས་རྫུ་འཕྲུལ་འདི་ཕྲན་བུ་ཙམ་ལགས་པས༔ ད་རུང་བྱང་ཆུབ་སེམས་དཔའ་དང་འགྲན་དུ་
མི་བཏུབ་བོ༔ བྱང་ཆུབ་སེམས་དཔའི་རྫུ་འཕྲུལ་ནི་དཔག་པར་མི་ཕོད་ལགས༔
ཞེས་ཞུས་པསཿ ཡང་ཐར་པས་བསྒྲུབས་པ༔ དབང་ཕྱུག་ཆེན་པོ་དང༔ གཤིན་རྗེ་གཤེད་དང 
ཁྱབ་འཇུག་ལ་སོགས་པ་གྲུབ་པས༔ ནམ་མཁའ་ནས་ཐོག་དབབ༔ ས་གཞི་ལ་མེ་གཏོང༔ བར་སྣང་ 
ན་ཆུ་གཏོང༔ ཕྱོགས་ཕྱོགས་ནས་རླུང་གཏོང ཕྲན་བུ་རྣམས་ལ་ནད་མཚོན་སོགས་གཏོང་ནུས་ 
པའི་རྫུ་འཕྲུལ་དང༔ ཕྱི་མ་ནི་མི་བདེན༔ ཚེ་འདིར་ལེགས་ཉེས་མ་ལུས་པར་སྟོན་པའི་མངོན་ཤེས་ 
སོགས་འཆར་བས ཡང་ཐར་པས་སྒམ་པོ་ལ་སྨྲས་པ༔ དེ་བས་ན་ཁོ་བོས་དན་འཕགས་དང་སྟོབས་ 
འགྲན་དུ་རུང་བས༔ ཁྱོད་སོང་ལ་དན་འཕགས་ང་ཡི་རྩ་བར་བོས་ལ་ཤོག་གསུངས་པས༔ སྒམ་ 
པོས་ལན་གསོལ་པ༔ ཁྱོད་ཀྱིས་བྱང་ཆུབ་སེམས་དཔའ་ནམ་དུ་ཡང་འགྲན་དུ་མི་རུང༔ དེ་བས་ན་ 
དན་འཕགས་འཕགས་པའི་གདུལ་བྱ་སྐྱོང་༔ རང་རེ་དཔོན་གཡོག་རྣམས་དབང་ཕྱུག་ཆེན་པོའི་ 
གདུལ་བྱ་སྐྱོང་ན་ཅིས་མི་ལེགས༔ ཞེས་ཞུས་པས༔ ཐར་པས་སྨྲས་པ༔ ལུང་པ་གཅིག་ལ་ཆུ་ཆེན་
130

༄༅། །ཟབ་གཏེར་ཆོས་ཀྱི་མཛོད་ཁང་།
གཉིས་མི་ཤོང༔ བསྟན་པ་གཅིག་ལ་སྟོན་པ་གཉིས་མི་འོང༔ ས་བོན་གཅིག་ལ་འབྲས་བུ་གཉིས་མི་ 
འོང༔ ནོར་བུ་གཅིག་ལ་རིན་ཐང་གཉིས་མི་ཆོད༔ དགེ་སློང་ཐུགས་ཁར་གཞོན་ནུའི་བཀའ་གཅིག་ 
ལཿ༔ བྱ་བྱེད་མི་འདྲ་གཉིས་ནི་འོང་དོན་མེད༔ ཡང་ན་ཁོ་བདེན་ང་འོག་ཁོ་བཙུད་དོ ང་ནི་རི་རྩེ་ 
འདིར་འདུག་ཆོས་གཅིག་སྟོནཿ༔ ནམ་ཡང་མི་འཐད་དན་འཕགས་ཆོས་འདི་ལ༔ སུན་ཕྱུང་ངེས་ 
པར་བཅོམ་པར་མ་ནུས་ནཿ ཐར་པའི་སྟོན་པ་མི་དགྱེས་དབང་ཕྱུག་ལྷ ཐུགས་དང་འགལ་ནས་ 
བདག་གཞན་མི་ཤེས་ན༔ བཅོས་པའི་ཆོས་དེ་བཏང་སྙོམས་ཅི་ལ་གཞག ཅེས་སྨྲས་པས༔ ཡང་ 
སྒམ་པོས་གསོལ་བ༔ མི་ཐུབ་པ་ལ་རྩོད་པ་རང་ཆུང་བརྩལ༔ དུས་ལ་མ་ཕྱིན་རྩལ་འདྲེན་རང་ 
སྲོག་འཆད༔ མི་ལ་ས་མེད་ས་བོ་རང་ཕུང་ཡིན༔ མི་རབས་པ་ཡི་རོ་བཤད་ཡིད་སྨོན་ཡིན༔ མི་ 
ཕྱིན་པ་ཡི་ཆུ་བསྐུར་རང་རྫུན་ཡིན༔ མི་དཔེ་པ་ཡི་དཔེ་འདྲེན་རང་ཕམ་ཡིན༔ བྱང་ཆུབ་སེམས་ 
དཔའ་ཡོན་ཏན་དཔེ་མེད་པས༔ ཐར་པ་ང་རྒྱལ་ཆེ་ཡང་ཅི་ལ་མཆིས༔ འཕགས་པའི་བདེན་པ་ 
གཏིང་དཔག་དཀའ་བས་ན༔ དབང་ཕྱུག་མཐུ་སྟོབས་ཆེ་ཡང་ཅི་ཆ་མཆིས༔ ཆོས་ཉིད་རྣམ་དག་ 
བདེན་པ་བསླུ་མེད་པས༔ ལོག་རྟོག་ལྟ་སྤྱོད་བཟང་ཡང་ཅི་ཆ་མཆིས༔ ལས་དང་རྒྱུ་འབྲས་ནམ་ 
ཡང་བསླུ་མེད་པས༔ ཕྱི་ནི་སྤྱོད་པ་བཟང་ཡང་ཅི་ཆ་མཆིས༔ མི་ཐུབ་པ་ཡི་ཡུལ་ན་རྒོལ་བ་བས༔ 
ཁ་རོག་བསྡད་ན་བདག་གཞན་བདེ་བ་ཐོབ༔ མི་མཛེས་པ་ཡི་རྒྱན་ཆ་མང་བ་བས༔ རང་སར་ 
བཞག་ན་བག་མ་ཀུན་ཚོ་ཐུབ༔ མི་མཁས་པ་ཡི་གཏམ་རྒྱུད་མང་བ་བས༔ མདོ་འགག་རེ་ཙམ་ 
སྨྲས་ན་བདེ་བ་ཡིན མི་ཤེས་བཞིན་དུ་བཟོ་རྒྱ་ཆེ་བ་བས༔ ཅི་ཤེས་རེ་ལ་ངེས་ཤེས་ཐོབ་ན་མཁས༔ 
མི་དབང་བཞིན་དུ་ལ་རྒྱ་ཆེ་བ་བས༔ རང་ཕན་བསྐོར་ཏེ་བཙན་མཁར་བཟུང་ན་ཆེ༔ མི་ཕན་བཞིན་ 
དུ་བསླབ་བཏུལ་མང་བ་བས༔ ཕན་ངེས་རེ་ཙམ་བསླབ་བྱ་བཏབ་ན་བཟང༔ བྱང་ཆུབ་སེམས་ 
དཔའ་རི་བོའི་རྩེ་ལ་གནས༔ མེ་དང་འདྲ་བས་ཡར་ལ་འབར་དུ་ཆུག༔ ཐར་པ་ནག་པོ་རི་རྩའི་ཆུ་ 
དང་འདྲ༔ སྲིད་ཀྱི་མཚོ་མོ་མར་ལ་འཁྱིལ་དུ་ཆུག༔ འདི་གཉིས་སོ་སོར་བཞག་ན་ཕན་གནོད་ 
མེད༔ མཉམ་དུ་འདྲེས་ན་ཆུ་ལ་མེ་མི་འབར༔ མེ་ལ་ཆུ་གཉིས་འདྲེས་པར་ག་ལ་ནུས༔ དེས་ན་ 
རང་གཞན་བདེ་ན་ཅི་མ་རུང ཞེས་གསོལ་པས༔ དེར་ཐར་པས་དེ་མི་འཐད༔ ང་སྐྱེ་བོ་ལྷ་མེད་ཀྱི་ 
དུས་སུ་དན་འཕགས་ཀྱིས་ངོ་ཚ་མང་དུ་བསྐལ་པ་ཡིན་པས༔ ད་ནི་ང་ཡི་ལྷ་ཆེན་དབང་ཕྱུག་སྲིད་
131

༄༅། །ཨོ་རྒྱན་རྗེ་འ འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
པའི་བདག་པོས་སྲིད་པ་འདིའི་བདེ་སྡུག་ཐམས་ཅད་ཀྱི་གཉེར་གཏད་པ་ཡིན་པས༔ སྲིད་པ་འདི་
རུ་ང་ནི་སུ་ལ་ཡང་འགྲན་དུ་མེད་པས༔ དན་འཕགས་འཁོར་བཅས་ཕམ་པར་བྱས་ནས་སུམ་ཅུ་རྩ་
གསུམ་བརྒྱ་བྱིན་གནས་མན་ཆད་ཁོ་བོས་དབང་དུ་བྱ་བ་ཞིག་བྱེད་དོ༔ དེས་ན་ཁྱོད་བློན་པོ་ཐབས་ 
མཁས་པ་རྣམས་ཀྱིས་དན་འཕགས་འདིར་བོས་ལ་ཤོག་དང༔ ང་དང་སྟོབས་འགྲན་པར་བྱའོ༔ ཞེས་
གསུངས་པས
བློན་པོ་སྒམ་པོ་ཆ་དཔོན་གཡོག་རྣམས་བྱང་ཆུབ་སེམས་དཔའ་ལག་ན་རྡོ་རྗེའི་དྲུང་དུ་དེང་ནས་ 
གསོལ་པ༔ ཀྱེ་མ་བྱང་ཆུབ་སེམས་དཔའ་ལྷ་ཡི་ལྷར་གྱུར་པ༔ འཕགས་པ་དན་འཕགས་ལག་ན་རྡོ་ 
རྗེས་གསོན༔ ཁོ་བོའི་ཇོ་བོ་ཐར་པ་ནག་པོ་ཡི༔ སྐུ་ཡི་གྲུབ་པ་ཐོབ་པས་རྫུ་འཕྲུལ་ལྡན༔ མ་ཧཱ་དེ་ཝ་ 
དབང་ཕྱུག་ཞལ་གཟིགས་པས༔ སྲིད་པ་འདི་ན་འགྲན་དུ་མ་མཆིས་པས༔ ཁྱེད་དང་སྐུ་ཡི་ནུས་པ་ 
འགྲན་དུ་མཆིས༔ མཉམ་ན་སྟོན་པའི་སྐུ་གཉིས་མཆེད་ཡིན་པས༔ ཁྲི་གདན་གཅིག་ལ་འདུག་ནས་ 
གདུལ་བྱ་སྐྱོངས༔ མཐོ་དམན་བྱུང་ན་དམན་པོ་གང་ཞབས་འཛུད༔ ངེད་ཅག་འཁོར་བཅས་གང་ 
གི་རྗེས་སུ་ཞུགསཿ༔ བཀའ་དེ་གནང་ངམ་འཕགས་པ་བྱང་ཆུབ་སེམས༔ ཞེས་གུས་པས་གསོལ་བ་ 
བཏབ་པས༔ བྱང་ཆུབ་སེམས་དཔའི་ཐུགས་དགོངས་ལཿ ཁོ་བོ་རི་བོ་འདིའི་རྩེ་མོར་འདུག་ནས་ 
ཆོས་གཅིག་སྟོན༔ ཐར་པའི་རྩ་བར་འདུག་ནས་ཆོས་ཤིག་སྟོནཿ༔ བསྟན་པ་གཅིག་ལ་སྟོན་པ་གཉིས་ 
གྱེར་འདི༔ ནམ་ཡང་མཉམ་གནས་མི་འོང་ཐག་ཆོད་པས༔ ཁོ་བོ་བསྒྲུབས་བྱས་མི་ལོ་རྩ་ལྔ་ལ 
བྱང་ཆུབ་ཐོབ་ནས་ཞག་པོ་རྩ་ལྔར་སོང༔ ཐོག་མར་ལྟ་ལོག་བདུད་དེ་མ་བཏུལ་ན༔ ངེས་དོན་དམ་ 
པའི་ཆོས་འདི་ཅི་ལ་དར༔ དེས་ན་ནུས་པ་འགྲན་པའི་དུས་ལ་བབས༔ ཞེས་དགོངས་ནས་སྒམ་པོ་ 
ཆ་ལ་བཀའ་བསྩལ་པ༔ དེ་ལྟར་བྱ་ཡི་ཆོག་གི༔ སྲིད་པ་འདི་ལ་ཐར་པ་དབང་ཆེ་བ་ཡིན་པས༔ ལྷ་ 
མིའི་འཇིག་རྟེན་དུ་སྲིད་པ་རྣམས་དབང་དུ་བསྡུས་དང༔ དེ་ན་ཉི་མ་རེ་རེ་བཞིན་སྐུ་གསུང་ཐུགས་ 
ཡོན་ཏན་ཕྲིན་ལས་ཀྱི་རྫུ་འཕྲུལ་འགྲན་པར་བྱེད་ཀྱི༔ གང་རྒྱལ་བའི་རྗེས་སུ་སྲིད་པ་གསུམ་ཞུགས་ 
ལ ཕམ་པར་སྟོན་པ་དེ་རང་ཡལ་དུ་འགྱུར་རོ ཞེས་བཀའ་གནང་ནས་སྒམ་པོ་ཤིན་ཏུ་དགའ་
ནས་བྱང་ཆུབ་སེམས་དཔའི་ཞབས་ལ་མགོ་བོས་རེག་ནས་པུ་རི་མ་ལ་ཡ་རུ་དོངས་ནས་ཐར་པ་ལ་ 
དེའི་ལོ་རྒྱུས་ཞུས་པསཿ ཐར་པ་ཡང་སེམས་རབ་ཏུ་དགའ་ནས་དེ་ལྟར་བྱེད་ཅེས་ཟེར་ནས ལོ་
132

༄༅། །ཟབ་གཏེར་ཆོས་ཀྱི་མཛོད་ཁང་།
གཅིག་གི་རིང་དུ་སྲིན་ཡུལ་གྱི་གནས་བཅུ་གཉིས༔ འཛམ་གླིང་གི་གནས་ཉི་ཤུ་རྩ་བཞི༔ དུར་ཁྲོད་
བརྒྱདཿ༔ ཧེ་རུ་ཀའི་གནས་བཅུ་སོགས་ཀྱི་ཡུལ་བདག་སྡེ་དཔུང་དང་བཅས་པ་རྣམས་བསྡུས་ཏེ༔ 
རི་རྩེའི་དན་འཕགས་བྱ་བ་དང༔ རི་རྩ་ན་དཔོན་ཐར་པ་གཉིས་ཀྱིས༔ སྐུ་གསུང་ཐུགས་ཡོན་ཏན་ 
ཕྲིན་ལས་ཀྱི་ནུས་པ་འགྲན༔ བདེན་སྟོབས་དངོས་སུ་ངོམ་པར་བྱ་ཡིས་ཀྱི༔ སྲིད་པ་འདིར་གནས་ 
འགུལ་ཤེས་སེམས་ཅན་རྣམས༔ མྱུར་བ་ཉིད་དུ་མངའ་འོག་འདི་རུ་འདུས ཞེས་འཛམ་གླིང་དུ་ 
སྲིན་ཡུལ་དང་བཅས་པའི་སྡེ་འཁོར་དང་བཅས་པ་པུ་རི་མ་ལ་ཡ་རུ་འདུས་ནས༔ དེ་ནས་དན་ 
འཕགས་འཁོར་རིག་འཛིན་གྱི་ཚོགས་དང༔ བརྒྱ་བྱིན་གྱི་ཚོགས་དང༔ ཚངས་པའི་ཚོགས་དང༔ 
མཁའ་འགྲོ་མ་དང༔ དཔའ་བོ༔ རྒྱལ་ཆེན་བཞི་སོགས་དཔུང་གྲངས་མེད་པ་དང་བཅས་པ་ལྷན་ 
ཅིག་པུ་རི་ཐར་པའི་རྒྱལ་བྲང་དུ་ཕེབས་སོ༔ དེ་ནས་ཐར་པས་པུ་རི་ཡི་མཐོང་ཆེན་པོ་སུམ་ཅུ་རྩ་ 
དྲུག་ཏུ༔ ཁྲི་བོ་ཆེ་གཉིས་ཁ་སྤྲོད་དུ་བརྩེགས༔ གདན་ཆེན་པོ་ཡང་ཁ་སྤྲོད་བཏིང་ནས༔ དན་ 
འཕགས་གཡོན་གྱི་ཁྲི་ལ་བཞག༔ ཐར་པ་ཡང་གཡས་ཀྱི་ཁྲི་ལ་འདུག་སྟེ གདན་ཁྲི་དང་བཅས་ 
ཉིས་ལོག་སུམ་ལོག་ཏུ་རང་ཕྱོགས་སུ་མཐོ་བར་བྱས་ནས་བཞུགས་ཏེ༔ སྲིད་གསུམ་ལྷ་མིའི་ཁྲོམ་ 
དང་རྒྱལ་པོ་ཆེན་པོ་བཞི་སོགས་ནི་མདུན་དུ་འདུག་སྟེ༔ སྟོན་པ་གཉིས་ཀྱི་ཞལ་ལ་བལྟ་བའོ༔ དེ་ 
ནས་ཉི་མ་དང་པོ་ལ་སྐུ་ཡི་རྫུ་འཕྲུལ་འགྲན་པ་ཡིན་པསཿ དང་པོའི་བཤོས་ནི་ལྷ་མིན་གྱི་དེད་
དཔོན་བཞི་རྣམས་ཀྱིས་དྲངས་སོ༔
ཁྲི་གདན་ཡང་གཉིས་ལོག་གསུམ་ལོག་ཏུ་དན་འཕགས་རང་བཞིན་གྱིས་མཐོ་ནས་ཐར་པ་རབ་ 
ཏུ་དམའ་བར་གྱུར་ཏོ དེ་ནས་ཐར་པ་རང་གི་ལུས་ཀྱི་བཅོས་མའི་མཚན་མ་རྣམས་ངོམ་ནས༔ ཁོ་ 
བོའི་ལུས་ལ་མཚན་བཟང་པོ་སུམ་ཅུ༔ དཔེ་བྱད་བཟང་པོ་བརྒྱད་ཅུ་རྩ་བཞིའོ༔ ཁྱོད་ང་ཡི་གཡོག་ 
པོ་དན་འཕགས་ལ་ཅི་ཡོད༔ ཅེས་སྨྲས་པས༔ དན་འཕགས་ཀྱིས་འབྱུང་པོ་ཐལ་མདོག་བཅོས་མའི་ 
མ་ལ༔ སངས་རྒྱས་མཚན་བཟང་དཔེ་བྱད་ཅི་ལ་སྨོན༔ ཁོ་བོ་སྨོན་ལམ་བདེན་པའི་ནུས་པ་ཡིས༔ 
ལྟ་བར་ནུས་པ་རྣམས་ཀྱིས་དད་པས་ལྟོས ཞེས་གསུངས་ཏེ་ཉིད་ཀྱིས་ཕྱག་གཡས་པ་ས་ལ་བཏབ་ 
པས་མེ་ཏོག་ཆེན་པོ་ཞིག་འཁྲུངས་ཏེ༔ མེ་ཏོག་དེ་ལ་གེ་སར་གསུམ༔ གེ་སར་གསུམ་ལ་མེ་ཏོག་ 
དྲུག་ཅུ་རྩ་བཞི༔ མེ་ཏོག་རེ་ལ་འདབ་མ་འབུམ་ཕྲག་དྲུག་ཅུ་རྩ་བཞི འདབ་མ་རེ་ལ་ལོ་མ་བཞི་
133

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཁྲི ལོ་མ་རེ་ལ་སྟོང་གསུམ་རེ་རེ༔ སྟོང་གསུམ་རེ་ལ་སྟོན་པ་རེ༔ སྟོན་པ་རེ་རེའི་འཁོར་དུ་འདུས་ 
པ་བསམ་གྱིས་མི་ཁྱབ་པ་ལ་དན་འཕགས་ཀྱིས་བཀའ་དང་མཐུན་པའི་ཆོས་བསྟན་པར་མཐོང་བསཿ
ལྷ་མི་རྣམས་ངོ་མཚར་མཆོག་ཏུ་གྱུར༔ སྤང་མེ་ཏོག་གི་འདབ་མ་རེ་ལ་སྤྲུལ་སྐུའི་ཞིང་ཁམས་རེ་ 
རེ མེ་ཏོག་གི་ཟེའུ་འབྲུ་རེ་ལ་ལོངས་སྐུའི་ཞིང་ཁམས་རེ་རེ༔ གེ་སར་གསུམ་ལ་ཆོས་སྐུའི་ཞིང་ 
ཁམས་རེ་རེ༔མེ་ཏོག་དྲུག་ཅུ་ལ་སངས་རྒྱས་མཐའ་ཡས་པའི་ཞིང་ཁམས་དྲུག་ཅུ་རྩ་དྲུག་རེ་མཇལ་
བས ལྷ་མི་ཐམས་ཅད་རབ་ཏུ་དགའ་ཞིང་བྱང་ཆུབ་སེམས་དཔའ་ལག་ན་རྡོ་རྗེར་ངོ་མཚར་རོ 
དེར་སྒམ་པོ་ཆ་ཡིས་བསྟོད་པ༔ དཔལ་ལྡན་སངས་རྒྱས་པདྨ་སྐྱེས༔ ཀུན་མཁྱེན་ཡེ་ཤེས་མཛོད་ 
འཛིན་པ༔ ལག་ན་རྡོ་རྗེ་མཐའ་ཡས་ཏེ༔ གདུལ་དཀའ་འདུལ་མཛད་ཁྱོད་ལ་བསྟོད༔ ཅེས་ 
བརྗོད་པས་རྗེས་སུ་ཡི་རང་ངོ༔ དེ་ནས་གུང་ལ་བབས་པའི་ཚེ ཐར་པས་ཡང་སྔ་མ་ལྟར་ལུས་ཀྱི་ 
མཚན་མ་རྣམས་ངོམ་པས༔ བྱང་ཆུབ་སེམས་དཔས་བཀའ་བསྩལ་པ༔ བཅོས་པའི་ཆོས་དེ་རབ་ 
འཆོལ་ནཿ མཚན་མ་མེད་པའི་དོན་ལ་གནོདཿ བདུད་ཀྱི་ལུས་ཟུང་བདུད་དུ་འགྱུར༔ བྱང་ཆུབ་ 
སེམས་དཔའི་སྐུ་ལ་གནོདཿ༔ ཅེས་གསུངས་པས༔ བྱང་ཆུབ་སེམས་དཔས་ལྟ་སྟངས་ཐར་པའི་མཚན་ 
མ་རྣམས་ལ་གཅུན་པས༔ མཚན་མ་དེ་དག་ཐམས་ཅད་ནས་ཆུ་སེར་ཆེན་པོ་རེ་རེ་བབ༔ ཆུ་སེར་ 
རེ་རེའི་རྒྱུད་ནས་སྦྲུལ་ནག་ཆེན་པོ་རེ་རེ་བརྒྱུགས༔ སྦྲུལ་རེ་རེའི་སྣ་ནས་སྡིག་པ་རེ་རེ་འགྱེད༔ སྡིག་ 
པ་རེ་རེའི་སྣ་ནས་མེ་རེ་རེ་འབར༔ མེ་རེ་རེའི་ནང་དུ་དམྱལ་བ་རེ་རེ་སྤྲུལ༔ དམྱལ་ཟངས་རེ་རེའི་ 
ནང་དུ་ཐར་པ་རེ་རེ་འཚོད༔ ཐར་པ་རེ་རེའི་མདུན་དུ་ལས་མཁན་བརྒྱ་བརྒྱ་འདུག༔ ལས་མཁན་ 
རེ་རེས་ཐར་པ་དཔོན་གཡོག་རེ་རེ་བཞིན་བཤའ་གཏུབས་གཙོ་བསྲེགས་བྱས་ནས༔ ཐར་པ་མྱ་ངན་ 
དང་ངུ་འབོད་ཀྱིས་ས་འདི་འདར་བརྩམས་ཏེ་སྟོན་པར་འདུག་པ་རིག་ནསཿ ལྷ་མི་ཐམས་ ཅད་
ཀྱིས་ཐར་པ་ལ་མ་དད་དོ༔
སྔོན་དད་པ་ཐམས་ཅད་ཡང་ལོག་ནས་བྱང་ཆུབ་སེམས་དཔའ་ལ་སྐྱབས་སུ་སོང་ངོ༔ ཐར་པ་ཡང་
གདན་ལ་འདུག་མ་བཟོད་ནས་ཕྱོགས་བཅུར་བྲོས་སོ༔ བྲོས་ཀྱང་མ་ཕན་ནས་མྱ་ངན་ཆེར་བྱེད་དོ༔ 
དེར་བྱང་ཆུབ་སེམས་དཔའི་སྐུ་ལ་འོད་ཟེར་བྱེ་བ་ཕྲག་བརྒྱ་བཀྱེས་སོ༔ འོད་ཟེར་རེ་རེའི་སྣ་ལ་
ཞིང་ཁམས་རེ་རེ་སྣང་ངོ༔ ཞིང་ཁམས་རེ་རེ་ལ་སངས་རྒྱས་དན་འཕགས་འདྲ་བ་རེ་རེ་འདུག་གོ༔
134

༄༅། །ཟབ་གཏེར་ཆོས་ཀྱི་མཛོད་ཁང་།
དན་འཕགས་རེ་རེས་འདུས་པ་བསམ་གྱིས་མི་ཁྱབ་པར་ཆོས་སྟོན་པ་མཐོང་བསཿ ཐམས་ཅད་ངོ་
མཚར་མཆོག་ཏུ་གླེང་ངོ༔ ཡང་བྱང་ཆུབ་སེམས་དཔའི་སྐུའི་སྨིན་མཚམས་ནས་འོད་ཟེར་དཀར་ 
པོ་ཕྲག་བརྒྱ་གྱེན་དུ་ཟུག་པ་ལ༔ སྐུ་ཡི་ཞིང་ཁམས་གྲངས་ལས་འདས་པ་མཐོང༔ མགྲིན་པ་ནས་ 
འོད་ཟེར་དམར་པོ་ཕྱོགས་བཅུར་འཕྲོས་པས༔ གསུང་གི་ཞིང་ཁམས་སྟོན་པ་གྲངས་ལས་འདས་པ་ 
མཐོང་ངོ༔ ཐུགས་ལས་འོད་ཟེར་ཕྱོགས་སུ་ཟུག་པས༔ ཐུགས་ཀྱི་ཞིང་ཁམས་དང་སྟོན་པ་འདུས་ 
འཁོར་གྲངས་གཞལ་དུ་མེད་པ་མཐོང་ནས༔ ཐམས་ཅད་ངོ་མཚར་ནས༔ གདུལ་དཀའ་འདུལ་བ་ 
རྣམས་ཀྱི་མཆོགཿ དཔའ་བོ་འཇིག་རྟེན་གསུམ་ལས་རྒྱལ༔ ཞེས་པས་བསྟོད་དོ ཡང་ཐར་པའི་ 
སྨིན་མཚམས་ནས་འོད་ཟེར་ནག་པོ་སྦྲུལ་ནག་འདྲ་བ་གཅིག་ཐུར་དུ་བརྒྱུགས་པ་ལསཿ འཇིག་རྟེན་ 
དམྱལ་བའི་ཞིང་ཁམས་བཅོ་བརྒྱད་ཐར་པ་འཁོར་དང་བཅས་པ༔ ལས་གཤིན་རྣམས་ཀྱིས་དམྱལ་ 
བར་མཐོང༔ ཐར་པའི་ལྕེ་ལ་འོད་དམར་སྐྱ་ཞིག་པྲེ་ཏ་ཡི་དྭགས་ཀྱི་ཡུལ་དུ་ཟུག་སྟེ༔ ཐར་པའི་ 
སྤྱོད་པ་ལ་འཇུག་ཚད་བཀྲེས་སྐོམ་གྱིས་ཉམ་ཐག་པར་མཐོང༔ ཐར་པའི་ཐུགས་ཀ་ནས་འོད་དུད་ 
ཁ་ཞིག་གླིང་བར་དུ་དུད་འགྲོའི་ཡུལ་དུ་ཟུག་པས༔ ཐར་པའི་དཀོར་ལ་འབགས་པ་ཡན་ཆད་དུད་
འགྲོའི་ཡུལ་དུ་སྐྱེས་པ་མཐོང་བས་ཐམས་ཅད་ཀྱིས་ཐར་པ་ལ་རྒྱང་བསྲིངས་ཏེ་བྱང་ཆུབ་སེམས་ 
དཔའ་ལ་སྐྱབས་སུ་དོང་ངོ༔ དེ་ནས་དགོང་མོ་ལ་བབས་པའི་ཚེ༔ ཐར་པས་དབང་ཕྱུག་ཆེན་པོའི་ 
རྟེན་ཕོ་མཚན་ཞིག་ཡོད་པ་དེར་གསོལ་ནས་ཤ་ཁྲག་དྲོན་མོས་མཆོད་དོ༔ ཐམས་ཅད་དབང་དུ་ 
སྡུས་ཤིག༔ ཅེས་དམོད་བོར་བས༔
དུས་ཐང་དུ་དམོད་པ་ཙམ་ནས་གང་འདོད་ཐམས་ཅད་རང་དབང་མེད་པར་འདུས་པ་ཡིན་ཀྱངཿ 
དེ་དུས་བྱང་ཆུབ་སེམས་དཔའི་མཐུས༔ དབང་ཕྱུག་ཆེན་པོ་ཉེ་བར་མ་ནུས་ནས༔ འདུ་བ་གང་ 
ཡང་མེད་པའི་སྟེང་དུ་བཀྲ་མ་ཤིས་པའི་ལྟས་ངན་བརྒྱད་ཅུ་གྱ་བརྒྱད༔ ཡེ་འདྲོག་སུམ་བརྒྱ་དྲུག་ 
ཅུ མི་མཐུན་པའི་ཕྱོགས་ངན་ཐམས་ཅད་ཐར་པའི་གནས་སུ་ལྷགས་ནསཿ ལྷ་མི་ཐམས་ཅད་ཀྱིས་ 
ལྷག་ཏུ་སྐྲག་ནསཿ ལྟས་ངན་ཐར་པ་ནག་པོ་ཞེས་ཟེར་ནས་ཡིབས་སོ༔ དེར་བྱང་ཆུབ་སེམས་ 
དཔས་ཕྱག་གི་རྡོ་རྗེ་དེ་གསོར་བས༔ དབང་ཕྱུག་གི་རྟེན་དེ་ཕྱེ་མར་ཞིགཿ སྐུ་གསུང་ཐུགས་ལས་ 
འོད་ཟེར་འཕྲོས་པས་འཇིག་རྟེན་དང་འཇིག་རྟེན་ལས་འདས་པའི་འདོད་པ་ཐམས་ཅད་དབང་དུ་
135

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
འདུས་ཏེ༔ དེར་བྱང་ཆུབ་སེམས་དཔའི་སྐུ་ལ་འོད་སྔོ་ལ་དངས་པ་གཅིག་བྱུང་བསཿ༔ པུ་རིའི་ཐང་ 
ཆེན་པོ་སུམ་ཅུ་རྩ་དྲུག་ཐམས་ཅད་རླུང་གིས་བག་རྡུལ་རྣམས་གཏོར༔ དེའི་རྗེས་སུ་སྤོས་ཀྱི་ཆར་
ཆེན་པོ་ཡུག་གཅིག་བབས་པས་འཁྲུས༔ དེའི་རྗེས་སུ་གསེར་སོགས་རིན་པོ་ཆེ་སྣ་བདུན་གྱི་ཆར་
བབས༔ དེའི་རྗེས་སུ་རྟ་གླང་སོགས་དཀོར་ནོར་སྣ་ཚོགས་ཀྱིས་ཁེངས༔ དེའི་རྗེས་སུ་ཁ་ཟས་རོ་ 
བརྒྱ་བབས༔ དེའི་རྗེས་སུ་གོས་མཆོག་ཁ་དོག་ལྔ་བབས༔ དེའི་རྗེའི་སུ་སྐོམ་ཆེན་བདུད་རྩིའི་ཆར་ 
བབ་སྟེ༔ ཇི་སྲིད་བསྐལ་པའི་བར་དུ་མི་ཟད་པའི་གཏེར་གྱུར་པ་ཐམས་ཅད་ཀྱིས་བྱང་ཆུབ་སེམས་ 
དཔའ་ལ་བསྟོད་པ༔ རྡོ་རྗེ་འཛིན་པ་རྡོ་རྗེ་ཅན༔ རྡོ་རྗེ་ལས་བྱུང་ཁྱོད་ལ་འདུད༔ ཅེས་པས་བསྟོད་ 
ནས་འཕགས་པ་དན་འཕགས་ལ་ཐམས་ཅད་ཡི་རངས་ནས་ངོ་མཚར་བར་གྱུར་ཏོ༔ དེ་ནས་དགོང་ 
ཆེན་ནས་ཐར་པ་ཤིན་ཏུ་ཞེ་སྡང་སྐྱེས་ཤིང་སྡུག་སྟེ༔ བྱང་ཆུབ་སེམས་དཔའ་ལ་ཐོག་ཕབ་པས༔ ཐོག་ 
ཐམས་ཅད་མེ་ཏོག་གི་ཆར་དང༔ སེར་བ་ཐམས་ཅད་སྤོས་ཀྱི་ཆུ་རུ་བསྒྱུར་ནས་གླགས་མ་རྙེད་དོ
ལྷ་ཆེན་དབང་ཕྱུག་ཆེན་པོ་འཁོར་དང་བཅས་པས་ལག་ན་རྡོ་རྗེའི་ཞབས་ལ་མགོ་བོས་ཕྱག་བྱས་ 
ཏེ༔ སྲོག་གི་སྙིང་པོ་ཕུལ༔ གཞན་ལྷ་བརྒྱད༔ ཀླུ་བརྒྱད༔ གཟའ་བརྒྱདཿ རྒྱུ་སྐར་ཉེར་བརྒྱད༔ 
འཇིགས་བྱེད་དགུ ཕྱོགས་སྐྱོང་བཅུ་ཡི་སྡེ་དང་བཅས་པས༔ དན་འཕགས་ལ་སྲོག་སྙིང་ཕུལ་ནས༔ 
དན་འཕགས་ཀྱི་བསྟན་པ་སྐྱོང་བར་དམ་བཅས་ནས་ཐར་པ་ལ་རེག་ཏུ་མ་ཉན་ནས༔ ཐར་པ་ཡང་ 
ལྷ་ལ་ཡི་ཆདཿ ནུས་པ་ལ་སེམས་ཕམ༔ མྱ་ངན་གྱིས་ནོན་ནས་ཉིན་མཚན་ཁ་སྦྱར་དུ་ངུས་སོ༔ དེ་
ནས་ལྷ་དང་མི་དང་ལྷ་མ་ཡིན་སོགས་སྲིད་པ་ཐམས་ཅད་དན་འཕགས་བྱང་ཆུབ་སེམས་དཔའ་ལ་
རང་དབང་མེད་པར་འདུན་ནས་བསྟོད་པར་མངའ་གསོལ་ལོ༔ སྐུ་ཡི་རྫུ་འཕྲུལ་ལ་ཐར་པས་འགྲན་ 
དུ་མ་ནུས་ནས་ལྟ་བ་ལ་ཡང་དཀའ་ནས༔ ངོ་ཚ་སྐྱེངས་ཆེས་ལ་སོགས་ཀྱངཿ༔ རང་གི་འཁོར་རྣམས་ 
ཀྱང་འཕགས་པ་དན་འཕགས་ལ་དད་ནས་ཐར་པ་ལ་འདུན་དུ་མ་བཏུབ་བོ༔ དེ་ནས་ཉི་མ་གཉིས་ 
པ་ལ་གསུང་གི་རྫུ་འཕྲུལ་འགྲན་དུ་བབས་པསཿ སྔར་གྱི་ཁྲི་གདན་རྣམས་ཀྱང་མ་བརྩེགས་པར་ 
དན་འཕགས་བཞུགས་ས་མཐོ་ལ་བརྗིད༔ ཐར་པའི་ས་དེར་དམའ་ལ་མི་སྡུག་པར་གྱུར་ཏོ དེ་
ཉིད་ཚངས་པ་དང་བརྒྱ་བྱིན་སོགས་ལྷ་ཡི་དེད་དཔོན་རྣམས་ཀྱིས་བཤོས་ཟན་ཕུན་སུམ་ཚོགས་པ་
དྲངས་སོ༔ དེ་ལ་སྔ་དྲོའི་དུས༔ ཐར་པས་ཟངས་དུང་དང༔ རག་དུང་དང༔ རྐང་དུང་དང༔ དུང་
136

༄༅། །ཟབ་གཏེར་ཆོས་ཀྱི་མཛོད་ཁང་།
དཀར་དང གླིང་བུ་སོགས་ཀྱི་སྐད་འགྱུར་སྣ་ཚོགས་བསྒྲགས་སོ༔ ཁྱད་པར་དུ་རྫ་རྔ་དང༔ རྔ་བོ་ 
ཆེ་སོགས་ཀྱང་བརྡུངས་ནས༔ སྟོན་པ་ཐར་པས་གསུངས་སོ་ཟེར་རོ༔ དེ་ནས་འཕགས་པ་དན་ 
འཕགས་ཀྱིས༔ གསུང་དབྱངས་ཡན་ལག་དྲུག་ཅུ་ཆོས་ཀྱི་གདངས་ཀྱིས་སྲིད་གསུམ་འཇིག་རྟེན་ 
འདི་ལས་ཀྱངཿ༔ བྱེ་བ་ཕྲག་བརྒྱ་མི་མཇེད་ཐམས་ཅད་ཀྱང་ཆོས་ཀྱི་སྒྲས་ཁེངས་པར་གྱུར་ཏོ སླར་
དན་འཕགས་ཀྱི་ལྗགས་ཀྱི་འོད་ཟེར་བཅུ་འཕྲོས་པསཿ འོད་ཟེར་རེ་རེའི་སྣ་ལ་པདྨ་རེ་རེ་འཁྲུངས་ 
སོ༔ པདྨ་རེ་རེའི་དབུས་སུ་ཕྱོགས་བཅུའི་འཇིག་རྟེན་རེ་རེ་མཐོང་ངོ༔ ཕྱོགས་བཅུའི་འཇིག་རྟེན་རེ་ 
རེའི་དབུས་སུ་གཞལ་ཡས་ཁང་བུ་རེ་རེ་མཐོང༔ གཞལ་ཡས་རེ་རེའི་དབུས་སུ་གཞལ་ཡས་ཁང་བུ་ 
རེ་རེ་མཐོང༔ གཞལ་ཡས་རེ་རེའི་དབུས་སུ་སྟོན་པ་རེ་རེ སྟོན་པ་རེ་རེའི་མདུན་དུ་ལྷ་མི་འདུས་ 
པ་བསམ་གྱིས་མི་ཁྱབ་པ་རེ་རེ༔ ལྷ་མི་འདུས་པ་རེ་རེའི་སྦྱིན་བདག་ལྷ་ཡི་དབང་པོ་དང་མི་ཡི་ 
དབང་པོ་རེ་རེས་བྱེད་ཅིང༔ འདུས་པ་དེ་ཐམས་ཅད་ཀྱིས་སྟོན་པ་དན་འཕགས་ལ་ཡི་རངས་ཏེ་ 
འདུག་པར་མཐོང་ངོ༔ གཉིས་པ་བཤོས་ཚིགས་ཀྱི་སྐབས་སུ་འཕགས་པ་དན་འཕགས་འཁོར་དང་
བཅས་པས་ཚོགས་སུ་བསྔོས་པ་ཙམ་གྱིས་ཕྱོགས་བཅུའི་སངས་རྒྱས་དང༔ བྱང་ཆུབ་སེམས་དཔའ༔ 
དཔའ་བོ་མཁའ་འགྲོ་རིག་འཛིན་སྔགས་སྲུང་དང་བཅས་པ་འོད་མེར་མེར༔ བྱིན་ཐིབ་ཐིབ་བྱོན་ 
ནས་མཆོད་པའི་ལྷ་མོ་བཅུ་དྲུག་ལ་མཆོད་གཡོག་བྱེ་བ་མང་པོ་བཀྱེས་ནས་དུས་གསུམ་རྒྱལ་བའི་
དཀྱིལ་འཁོར་ལ་རབ་ཏུ་མཆོད་ཅིང༔ གླུ་གར་དབྱངས་དང་རོལ་མོས་ལྷ་མི་ཐམས་ཅད་ཡིད་སྣང་ 
རང་དབང་མེད་པར་བསྒྱུར་བར་མཛད་དོ
ཞལ་ཟས་གསོལ་བའི་ཚེ༔ ཞལ་ཟས་རེ་རེ་ལ་ཁ་དོག་ལྔ་ཿ ཁ་དོག་རེ་རེ་ལ་རོ་བརྒྱ དེ་རེ་རེ་ 
ལ་ལྷ་མོ་བཅུ་དྲུག་རེ་རེ༔ ལྷ་མོ་རེ་རེའི་མཆོད་སྤྲིན་རེ་རེ༔ མཆོད་སྤྲིན་རེ་རེའི་ནང་དུ་གང་དང་ 
གང་བཤམས་པའི་མཆོད་པ་ལས་རྒྱ་ཆེ་རབ་འབྱམས་སུ་ནམ་མཁས་གར་ཁྱབ་མཆོད་སྤྲིན་བསམ་
གྱིས་མི་ཁྱབ་པའི་སྤྲུལ་པ་རེ་རེ་མཛད་ཅིང༔ མཆོད་སྤྲིན་རེ་རེའི་དབུས་སུ་འཕགས་པ་ད་ན་འཕགས་ 
རེ་རེ་བཞུགས༔ དན་འཕགས་རེ་རེ་ལ་འཁོར་དུའང་འདུས་པ་ཅི་ལྟ་བ་རེ་རེ་བཞིན་བཞུགས་ནས་ 
ལོངས་སྤྱོད་པ་ཀུན་གྱིས་མཐོང་ངོ༔ དེར་ལྷ་མི་ཀླུ་བཅས་འཇིག་རྟེན་ཐམས་ཅད་ཡི་རང་སྟེ་འཕགས་ 
པ་དན་འཕགས་ལ་མི་ཕྱེད་པའི་དད་པ་ཐོབ་པར་གྱུར་ཏོ ཐར་པས་ཚོགས་བསྔོས་བྱས་པསཿ མི་
137

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
མ་ཡིན་འབྱུང་པོའི་ཚོགས་བྱེ་བ་ཙམ་འདུས་པས༔ ཐར་པའི་ཁ་ཟས་ཐམས་ཅད་མི་རེ་རེས་ཁྱེར་ 
ནས་བྱེར་དུ་སོང་བས་ཟས་སྐལ་ཆད་དོ༔ ཁོ་ཡང་སྐྲག་ཅིང་སྐྱེངས་ཆེས་ནས་འཁོར་དང་བཅས་པ་ 
ངོ་ནག་རོག་འདུག་གོ༔ སླར་བསྐྱར་ནས་བཤོས་ཟན་ཕུན་སུམ་ཚོགས་པ་དྲངས་པས༔ ཐར་པས་ 
ལག་ཏུ་བླངས་མ་ཁད་དུ་ཞལ་ཟས་ཐམས་ཅད་མི་གཙང་བའི་རྫས་ཆེན་པོ་བཅུ་གཅིག་དང༔ ལ་
ལ་ཁྲོ་ཆུ ལ་ལ་དུག༔ ལ་ལ་མེ་མུར༔ ལ་ལ་མེ་འབར་བར་གྱུར་ནས་བཟའ་བའི་ཁ་ཟས་མ་རྙེད་ 
དོ༔ དེ་ནས་ཐར་པ་ཤིན་ཏུ་སྐྱེངས་ནས་བཀྲེས་སྐོམ་པས༔ རྟེའུ་ཞིག་ཡོད་པ་དེ་བསད་ནས་ཤ་ 
རྣམས་ཟོས༔ ཁྲག་རྣམས་འཐུངས་པས༔ དེར་གནས་པའི་སྲིད་གསུམ་གཏོགས་པའི་མགྲོན་རྣམས་ 
ཀྱིས་ཞེ་ལོག་སྟེ༔ ཐར་པ་ནག་པོ་རྨེ་ཕོ་མགོ་ཞེས་ཟེར་ནས་བྲོས་སོ ཁོ་ཡི་གྲལ་མཇུག་ཏུ་ཡོད་པ་ 
ཐམས་ཅད་ཀྱང་བྱང་ཆུབ་སེམས་དཔའི་གྲལ་དུ་དེངས་ནས་ལྷ་ཡི་ཞལ་ཟས་ལ་ལོངས་སྤྱོད་ནས་ 
འཕགས་པའི་རྟགས་དང་ཆས་བསྒྱུར་ཏེ༔ རྗེས་སུ་ཞུགས་པར་གྱུར་ཏོ གསུམ་པ་ལ་གསོལ་ཚར་ 
ནས་ཚེམས་བྲུས་ཀྱི་ཤིང་གཅིག་འདུག་པ་དེ་མདུན་དུ་བཙུགས་པས༔ སྐད་ཅིག་དེ་མ་ཐག་ཏུ་མྱུ་ 
གུ་སྔོ་འཕེལ་འཁྲུངས༔ དེ་ཡུད་ཅིག་ལས་མི་ལུས་བདུན་ཙམ་སྐྱེས་སོ༔ དེ་ཡུད་ཅིག་ནས་དཔག་ 
ཚད་བདུན་དུ་སྐྱེས་སོ༔ དེ་ཡུད་གཅིག་ནས་ཡུལ་སུམ་ཅུ་རྩ་གསུམ་ལྷ་ཡི་གནས་སུ་ཁྱབ་པར་སྐྱེས་ 
སོ མར་རྩ་བ་ཀླུ་ཡི་གནས་ཀུན་ཏུ་ཁྱབ་པར་སྐྱེས་སོ
དེས་ན་དེའི་ཉིན་ལྷ་ཡི་བཤོས་ཟས་ཕུལ་བའི་རྟེན་འབྲེལ་དཔེ༔ ཡལ་ག་ལོ་མ་མེ་ཏོག་འབྲས་བུ་
རྣམས་ལྷ་ཡི་ཡུལ་དུ་སྨིན་ཏེ ཡན་ལག་རྣམས་ལ་དགོས་འདོད་ཀྱི་རིན་པོ་ཆེ་སྣ་ཚོགས་སུ་གྱུར་ཏོ 
ལོ་མ་རྣམས་ཁ་དོག་སྣ་ཚོགས་སུ་གྱུར་ཏོ སྲབ་འཇམ༔ འཐུག་དྲོ༔ ཡང་ལེགས་སོགས་གོས་སྣ་ 
ཚོགས་སུ་གྱུར མེ་ཏོག་ཀྱང་རིན་པོ་ཆེའི་རྒྱན་གྱི་ཕྲེང་བ་གང་འདོད་ཡིད་བཞིན་དུ་གྱུར༔ འབྲས་
བུ་ནི་ལྷ་ཡི་ཞལ་ཟས་ཕུན་སུམ་ཚོགས་པ་རོ་བརྒྱར་གྱུར་ཏོ༔ འཇིག་རྟེན་ལྷ་རྣམས་ཀུན་གྱི་བདེ་སྐྱིད་ 
ཐམས་ཅད་ཀྱི་རྩ་བར་གྱུར་ཏོ༔ དེའི་ཚེ་སྒྲ་མི་སྙན་ནས་མི་འགའ་སྟོན་མོ་ལ་ཡོད་པས དེ་རྣམས་ 
ཀྱིས་བྱང་ཆུབ་སེམས་དཔའི་མདུན་དུ་གུས་པར་འདུག་ནས༔ ངེད་སྒྲ་མི་སྙན་ནི་བཀྲ་ཤིས་ལྡན་ 
ལགས་ན༔ ཁྱེད་བྱང་ཆུབ་སེམས་དཔའི་ཚེམས་ཤིང་ཞིག་ཞུའོ༔ ཞེས་ཞུས་པས༔ ལྷ་ཡུལ་གྱི་ཤིང་ 
གི་ཡལ་ག་གཅིག་བརྐྱངས་པས་སྒྲ་མི་སྙན་ཁེབས་པས༔ སྒྲ་མི་སྙན་པ་ལོངས་སྤྱོད་དང་བདེ་སྡུག་
138

༄༅། །ཟབ་གཏེར་ཆོས་ཀྱི་མཛོད་ཁང་།
ལྷ་དང་མཉམ་པར་གྱུར་ཏོ༔ འཛམ་བུ་གླིང་དུ་ཤིང་སྡོང་སྐྱེས་ཀྱང་བདག་པོ་ཐར་པས་བྱས་པས་
ཞུ་བ་སོགས་མེད་པས་རྟེན་འབྲེལ་གྱིས་ལོངས་སྤྱོད་ཉུང་ལ་ཚེ་བསོད་ངན་པར་གྱུར་ཏོ༔ འོན་ཀྱང་ 
བྱང་ཆུབ་སེམས་དཔའ་ཉིད་འཛམ་བུའི་གླིང་གི་མི་རིགས་ཡིན་ཅིང་ཆོས་གསུངས་པའི་རྟེན་འབྲེལ་
གྱིས་དམ་པའི་ཆོས་ནི་འདིར་དར་ཞིང་སྤྱོད་པའོ༔ རྩ་བ་ནི་ཀླུ་ལ་ཟུག་པས་ཀླུ་གཏི་མུག་ཆེ་ཡང་ 
ལོངས་སྤྱོད་ལ་མི་ཐོགས་པར་ཕྱུག་སྟེ ཀླུ་རྣམས་ཀྱིས་ཕྱིན་ཉིན་དུ་བཤོས་དྲངས་པས་དེའི་རྟེན་ 
འབྲེལ་གྱིས་བྱུང་བའོ༔ ལྷ་མ་ཡིན་གྱི་སྡེ་རྣམས་ཀྱིས་སྔར་ཉིན་དུ་བཤོས་དྲངས་པས་ལོངས་སྤྱོད་ལྷ་ 
དང་མཉམ་པར་གྱུར་ཏོ༔ དེ་ནས་བཞི་པ་ལ༔ ཐར་པས་མེ་གཏད་དོ༔ ཆུར་བསྒྱུར་རོ་ཞེས་ཟེར་ 
ནས་ལྷ་དབང་ཕྱུག་ཆེན་པོ་ལ་སྐུལ་རྦད་ཆེ་བར་བྱས་ཀྱང་༔ ལས་གང་ཡང་འགྲུབ་ཏུ་མ་ནུས་པསཿ༔
སླར་བདུད་སྡིག་ཏོ་ཅན་འཁོར་དང་བཅས་པས་མཚོན་བསྒྲེངས་ནས་དན་འཕགས་གསོད་པ་ལ་གྲལ་ 
ནས་ལྡང་བསཿ བྱང་ཆུབ་སེམས་དཔས་ཧཱུྃ་ཧཱུྃ་བཅུ་བརྗོད་པས༔ ཧཱུྃ་བཅུ་ལ་མེ་བཅུ་འབར༔ མེ་བཅུ་ 
ལ་རྡོ་རྗེ་བཅུ་འཕྲོས༔ རྡོ་རྗེ་བཅུ་ལ་ཁྲོ་བོ་བཅུ་རུ་འགྱུར༔ ཁྲོ་བོ་བཅུ་ལ་སྐུ་གསུང་ཐུགས་ལས་ཁྲོ་ 
བོ་བརྒྱ་བརྒྱ་འཕྲོས༔ ཁྲོ་བོ་སྟོང་ལ་ཕོ་ཉ་ཁྲི་ཕྲག་རེ་རེ་འཕྲོས༔ ཕོ་ཉ་རེ་ལ་ལས་མཁན་བྱེ་བ་རེ་ 
འཕྲོས༔ ལས་མཁན་རེ་ལ་ལས་བྱེད་ས་ཡ་འཕྲོས༔ ལས་བྱེད་ས་ཡ་རེ་ལ་གཤིན་རྗེ་དུང་ཕྱུར་རེ་ 
བྱུང་སྟེ༔ སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཐམས་ཅད་མེ་དཔུང་མཚོན་ཆ་ཁྲོ་ 
བོ་ཁྲོ་མོས་ཁེངས་ནས༔ ཐར་པའི་དབང་ཕྱུག་ཆེན་པོ་དང༔ ཁྱབ་འཇུག་ཆེན་པོ་དང༔ གུ་ལང༔ 
གཤིན་རྗེ་གཤེད་པོ་སོགས་དབང་མེད་པར་རང་སྲོག་ཤོར་ཏེ༔ སྟེང་གདོན་ཐམས་ཅད་ཧཱུཾ་ཀ་ར་ 
ཡིས་བཏུལ༔ དེ་བཞིན་དུ་རྣམ་རྒྱལ༔ དབྱུག་སྔོན༔ གཤིན་རྗེ༔ མི་གཡོཿ རྟ་མགྲིན༔ འདོད་རྒྱལཿ 
བདུད་རྩི ཁམས་གསུམ༔ སྟོབས་པོ་ཆེ་རྣམས་ཀྱིས་རང་གི་འདུལ་སྐལ དྲི་ཟ མེ་ལྷ གཤིན་རྗེ 
སྲིན་པོ༔ ཆུ་བདག རླུང་བདགཿ ནོར་བདག བགེགས་དང༔ ས་བདག་རྣམས་བཏུལ་ནས༔ དེ་ 
དག་གི་གཟུགས་གདན་དུ་བཏིང་ཞིང་གདུལ་བར་བསྐུར༔ འཁོར་བྲན་དུ་འགྱེད༔ ཡོ་བྱད་ལ་ 
ལོངས་སྤྱད་པས་ཐར་པ་དཔོན་གཡོག་རྣམས་རེ་ཞིག་རང་གི་ཕོ་བྲང་དུ་བྲོས་སོ༔ དེར་བྲོས་ཀྱང་ 
མ་བཟོད་དེ་བཙན་མཁར་དགུ་རིམ་དུ་ཞུགས་སོ དེར་འདུས་པ་ཐམས་ཅད་འཕགས་པ་དན་ 
འཕགས་ལ༔ མི་ཕྱེད་པའི་དད་པ་ཐོབ་ནས༔ ཐར་པ་ལ་ཤིན་ཏུ་མ་མོས་ནས་བྱོལ་བར་གྱུར་ཏོ༔ ཉི་
139

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
མ་གསུམ་ལ་འཕགས་པ་དན་འཕགས་ཀྱི་ཁྲིའུའི་ཁར༔ མེ་ཏོག་པདྨ་སྟོང་རྩ་གཉིས་འཁྲུངས་པའི་ 
དབུས་མ་ལ་འཕགས་པ་དན་འཕགས་བཞུགས་སོ༔ མེ་ཏོག་གཞན་རྣམས་སུ་བྱང་ཆུབ་སེམས་དཔའ་ 
སྟོང་རྩ་གཉིས་ལ་འཁོར་གྲངས་མེད་པ་དག་གིས་བསྐོར་ནས་བཞུགས་པསཿ ལྷ་མི་རྣམས་ཤིན་ཏུ་ 
དད་ནས༔ བཤོས་ནི་རྒྱལ་པོ་ཆེན་པོ་སྡེ་བཞིས་དྲངས དང་པོ་ལ་ཡང་ཐར་པས༔ ཁོ་བོ་ལ་མངོན་ 
པར་ཤེས་པ་མཆིས་སོ༔ ཞེས་གླེང་ནས་པྲ་ཕབ་བོ༔ དུས་སུ་པྲ་ཕབ་ན་ལེགས་ཉེས་སྟོན་པ་ལ༔ དེ་ 
ཉིན་བྱང་ཆུབ་སེམས་དཔའི་མཐུ་ཡིསཿ པྲ་ཡེ་ནས་དབབ་ཏུ་མ་ཉན་ཏེ པྲ་ཕབ་པ་ཡང་རྒྱལ་ལོ 
མོ་བཏབ་སྟེ་ལེགས་ཉེས་མང་དུ་འཆད་པས་དུས་སུ་ཐིག་པ་ཡིན་ཀྱངཿ༔ དེའི་ཉིན་པར་ཡེ་ནས་མ་ 
རིག་ནས་ལོག་མིན་དུ་གྱུར་ཏོ ཡང་རྩིས་སོགས་ཀྱི་རྟེན་འབྲེལ་གྱི་ཁ་བརྡ་འགའ་ཡང་བྱས༔ དེ་ 
ཡང་མ་རིག་པས༔ ལྷ་མི་ཀུན་གྱིས་ཐར་པ་རྫུན་ནག་གོ༔ ཞེས་ཟེར་རོ དེ་ལ་བྱང་ཆུབ་སེམས་ 
དཔའ་ཐུགས་ཀྱི་ཏིང་ངེ་འཛིན་ལ་ཡུད་ཅིག་བཞུགས་སོ༔ སྐུ་མི་སྣང་ངོ༔ ཡང་ཡུད་ཅིག་བཞུགས་ 
པས་འཁོར་མི་སྣང་ངོ༔ ཡང་ཡུད་ཅིག་བཞུགས་པས་དངོས་པོ་ཡེ་ནས་མི་སྣང་སྟེ༔ དེར་འདུས་པ་ 
ཐམས་ཅད་ཆོས་ཉིད་དེ་བཞིན་ཉིད་ཀྱི་ངང་དུ་ཡུད་ཅིག་ཏུ་སོང་ངོ དེར་ཡང་སྟོང་ཞིང་བདག་ 
མེད་པཿ རིག་ཅིང་རྒྱ་མ་ཆད་པ༔ གསལ་ཞིང་ཕྱོགས་ལ་མ་རལ་བ༴ ཟབ་ཅིང་རྒྱ་ཆེ་བ༔ བདེ་ 
ཞིང་གཞི་མ་འགགས་པ༔ གསལ་ཞིང་སོ་སོར་མ་འདྲེས་པ་སྟེ༔ ཆོས་ཉིད་བདེ་ཆེན་གྱི་དགོངས་པ་ 
དེར་འདུས་པའི་གདུལ་བྱ་རྣམས་གཞི་ཐོག་ཏུ་གྲོལ་ལོ
ཐར་པ་དཔོན་གཡོག་རྣམས་ནི་ལ་ལ་བརྒྱལ༔ ལ་ལ་འབོགས༔ ལ་ལ་སྨྱོ༔ ལ་ལ་རེངས༔ ལ་ལ་ 
ཞུམ་པར་གྱུར་ཏོ གཉིས་པ་བཤོས་ཚིགས་ཀྱི་སྐབས་སུ༔ བཤོས་དུམ་རྣལ་མ་གཅིག་གིས་དེར་ 
རང་གི་གདུལ་བྱ་གྱུར་རོ་ཅོག་ལ་རོ་བརྒྱའི་ཁ་ཟས་སུ་བྱིན་གྱིས་བརླབས་ནས་གནང་བས༔ དེ་ཐམས་ 
ཅད་ཀྱིས་རང་རང་གི་སེམས་རྒྱུད་ཤེས༔ གཉིས་གནང་བས་གཞན་རྒྱུད་ཤེས༔ གསུམ་གནང་བས་ 
དུས་གསུམ་མཁྱེན༔ བཞི་གནང་བས་འཁོར་བ་དང་མྱ་ངན་ལས་འདས་པའི་ཆོས་ཐམས་ཅད་མཁྱེན་ 
ཏེ ཅི་སྙེད་མཁྱེན་པའི་ཡེ་ཤེས་ཆེན་པོ་ཐོབ་པར་གྱུར་ཏོ༔ དེར་འདུས་ཐམས་ཅད་ཕྱིར་མི་ལྡོག་ 
པའི་ས་ལ་གནས་ཏེ༔ བསམ་གཏན་གྱི་ཏིང་ངེ་འཛིན་དུ་གྱུར་ཏོ གསུམ་པ་བཤོས་གསོལ་ཚར་ 
ནས༔ སྐུས་རྡོ་རྗེའི་རང་བཞིན་གྱི་རྫུ་འཕྲུལ་མཛད་དེ བྱང་ཆུབ་སེམས་དཔའི་སྐུ་དེ་རྡོ་རྗེ་རྩེ་ལྔ་
140

༄༅། །ཟབ་གཏེར་ཆོས་ཀྱི་མཛོད་ཁང་།
ཞིག་ཏུ་གྱུར་ཏེ༔ ཡར་རྩེ་ལྔ་ནི་འོག་མིན་གྱི་ཞིང་དུ་མངོན་པར་ལྷང་ངེར་འདུག་ནས༔ འོག་མིན་ 
གྱི་ཞིང་གི་བཀོད་པ་ཐམས་ཅད་མངོན་སུམ་དུ་དེར་འདུས་པ་རྣམས་ཀྱིས་མཇལ་ལོ༔ དེ་བཞིན་
དུ་ཤར་གྱི་རྭ་ལ་མངོན་པར་དགའ་བ་དང་སངས་རྒྱས་རྡོ་རྗེ་སེམས་དཔའ་ལ་འཁོར་འདུས་པ་གྲངས་ 
ལས་འདས་པས་བསྐོར་ཏེ་འདུས་པ་རྣམས་ལ་ཆོས་སྟོན་པར་མཇལ་ལོ༔ ལྷོའི་རྭ་ལ་དཔལ་དང་ 
ལྡན་པའི་ཞིང་ཁམས་དང་རིན་ཆེན་འབྱུང་ལྡན་འཁོར་དང་བཅས་པ༔ ནུབ་ཀྱི་རྭ་ལ་བདེ་བ་ཅན་ 
དང་སྣང་བ་མཐའ་ཡས༔ བྱང་གི་རྭ་ལ་དོན་ཡོད་གྲུབ་པ་དང་ལས་རབ་བརྩེགས་པ༔ དབུས་མའི་ 
རྭ་ལ་རྣམ་པར་སྣང་མཛད་ཞིང་གི་བཀོད་པ་རྣལ་འབྱོར་འཐུག་པོ་བརྒྱན་པ་རྣམས་མཇལ་ལོ༔ དེ་
ཡང་ཞིང་ཁམས་དེ་དག་ཐམས་ཅད་བབ་ཆོལ་མ་ཡིན་པར༔ རྣམ་པ་མཛེས་ཤིང་འཇིག་རྟེན་ལྷ་ 
མི་ལས་ཁྱད་དུ་འཕགས༔ བཀོད་པ་ཐམས་ཅད་ལྟ་ན་སྡུག་པ༔ འོད་ལྔའི་ཁ་དོག་དང་རིན་པོ་ཆེའི་ 
དྲ་བ་དང༔ པདྨའི་དྲྭ་ཕྱེད་དང༔ དཔག་བསམ་ཤིང༔ ཤིང་དང༔ ཁྲུས་ཀྱི་རྫིང་བུ་དང༔ མེ་ཏོག་ 
གི་ཆར་དང༔ ལྷ་ཡི་རོལ་མོ་དང ལོངས་སྤྱོད་ཀྱི་ཁ་ཟས་དང༔ མི་ཟད་པའི་གཏེར་བུམ་སོགས་ 
ནས་ཞིང་ཁམས་ཡོངས་སུ་རྫོགས་པར་མཇལ་ལོ་
སྐེད་པར་བུམ་པ་རུ་ཐུགས་ཆོས་ཀྱི་ཞིང་ནས་ནམ་མཁའ་འདི་མི་ཕྱེད་པའི་ཞིང་ཁམས་ཞེས་པ་
ཆོས་སྐུ་སྐྱེ་མེད་ཀྱི་བཀོད་པ་རྣམ་པར་དག་པ ནམ་མཁའ་ལྟར་སྟོང་ཞིང་བདག་མེད་པ༔ ཉི་ཟླ་ 
ལྟར་བཀྲ་ཞིང་འོད་གསལ་བ༔ ཆོས་ཉིད་བློ་འདས་ཀྱི་བཀོད་པ༔ དཀར་པོ་དང༔ དམར་པོ་དང༔ 
སེར་པོ་དང༔ སྔོན་པོ་དང༔ ལྗང་ཁུའི་འོད་ཟེར་ཕྱོགས་བཅུར་འཕྲོ་བའི་རྩེ་མོ་ནས༔ ཆོས་སྐུའི་ 
སྟོན་པ་ཀུན་ཏུ་བཟང་པོ་རེ་རེ ཆོས་སྐུའི་འཁོར་དུ་ལོངས་སྐུ་རིགས་ལྔའི་སྟོན་པ་ལྔ་ལྔ༔ ལོངས་སྐུ་ 
རིགས་ལྔའི་མདངས་ལ་དྲུག་པ་རྡོ་རྗེ་འཆང་རེ་རེ༔ རྡོ་རྗེ་འཆང་རེ་རེ་ལ་ཡང་སྤྲུལ་སྐུ་ཐུབ་དྲུག་རེ་ 
རེ ཐུབ་དྲུག་རེ་རེ་ལ་རིགས་དྲུག་གི་གནས་རེ་རེ རིགས་དྲུག་གི་གནས་དེ་དག་རྣམས་སུ་འཕགས་ 
པ་དན་འཕགས་རེ་རེ་བཞུགས་ནས་ཆོས་སྟོན༔ དེར་འདུས་པའི་འཁོར་དག་དང་བཅས་པ་སངས་ 
རྒྱས་ཐོབ་པ་དང༔ དེའི་ཟླ་ལ་ཐར་པ་རེ་རེ་འདུག་པ་དེ་ལ་འདུན་པ་ཐམས་ཅད་ངན་སོང་དམྱལ་ 
བའི་ལས་བསགས་པ་མཐོང་བས༔ དེར་འདུན་པ་ཐམས་ཅད་ཀྱིས་འཕགས་པ་ལ་སྐྱབས་སུ་སོང་ནས་ 
ཆོས་ནོད་པ་དང༔ ཐར་པ་སྤངས་ནས་ཡིབས་པར་གྱུར་ཏོ མར་རྩེ་ལྔ་ནི་འོག་ཕྱོགས་ཀྱི་འཇིག་
141

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
རྟེན་གོང་གི་གྲངས་དང་ཆགས་ཚུལ་ཡང་འདྲ་བ་ལ༔ ཁྱད་པར་འབྱུང་བ་མེ་རླུང་འཁྲུགས་པ་དང༔ 
བསྐལ་པའི་མེ་དཔུང་འབར་བ་དང༔ དུར་ཁྲོད་ཀྱི་གནས་ཤིན་ཏུ་འཇིགས་ཤིང་ཡ་ང་བའི་ཞིང་གི་ 
དབུས་སུ༔ རིགས་ལྔ་ཁྲག་འཐུང་ཧེ་རུ་ཀའི་ཚོགས་རྣམས་བལྟར་མི་བཟོད་པ་ཙམ་དུ་འདུག་པསཿ
དེ་ཐམས་ཅད་ཀྱིས་ཐར་པ་འདྲ་བ་རེ་རེ་གདན་དུ་བརྫིས་པ་དང༔ ཐར་པ་འདྲ་བའི་གཡང་གཞི་
རེ་སྐུ་ལ་གསོལ་བ་དང༔ ཐར་པ་འདྲ་བའི་བྷནྡྷ་རེ་ལག་ཏུ་ཐོགས་ནས་གློ་སྙིང་ཀླད་པ་ཟ་བ་དང༔ 
ཐར་པའི་རྒྱུ་མ་སེ་རལ་དུ་ཐོགས་པ་དང༔ ཐར་པའི་མགོ་ལྔ་བཅུ་རྩ་ལྔ་རེ་ཕྲེང་བར་གསོལ་བ་དང༔ 
ཐར་པའི་ཐོད་སྐམ་ལྔ་དབུ་ལ་གསོལ་བ་དང༔ ཐར་པའི་ཁྲག་ཞག་ཐལ་བས་ལུས་ལ་བརྒྱན་ཏེ༔ སྐུ་ 
ཐམས་ཅད་སྒེག་པ༔ དཔའ་བ༔ ཁྲོ་བ༔ གཏུམ་པཿ རྔམས་པ༔ འཇིགས་ཤིང་ཉམ་ང་བ་སྟེ 
འབར་བའི་གར་ཐམས་ཅད་དང་ལྡན་པ་ལ རང་འདྲའི་ཁྲོ་བོ་ཆེན་པོ་སྤྲུལ་པ་ཡང་སྤྲུལ་བསམ་
གྱིས་མི་ཁྱབ་པར་སྤྲུལ་ནས་དམ་ཉམས་ཐར་པ་ནག་པོ་ལ་རྔམ་པའི་མཆེ་བ་གཙིགས་པཿ གསོད་
པའི་མཚོན་ཆས་སྡིག་པར་མཐོང་ནས ཐར་པ་ཡང་རང་ཕོ་བྲང་དགུ་རིམ་དུ་བྲོས་ནས་འཁོར་ 
རྣམས་སྦྲེངས་སོ༔ འབངས་འཁོར་བཙུན་མོའི་ཚོགས་དང་བཅས་པ་རང་དབང་མེད་པར་འཕགས་ 
པ་ལ་སྐྱབས་སུ་དེང་སྟེ༔ རང་གི་ཆས་རྣམས་བཞག་ནས་འཕགས་པ་བྱང་ཆུབ་སེམས་དཔའི་ཆས་ 
སུ་བསྒྱུར༔ ཆོས་ཞུས་ཏེ་ཕྱིར་མི་ལྡོག་པར་གྱུར་ཏོ༔
དེ་ནས་ཐར་པ་ལ་རོགས་སུ་འདུག་པ་གཅིག་ཀྱང་མ་བྱུང་ངོ༔ འཁོར་གྱི་ནང་ནས་སྡིག་ཏོ་ཅན་ 
སྲིན་པོ་མིའུ་ཐུང་གི་གྱད་ཉི་ཤུ་རྩ་གཅིག་ཡོད་པ་རྣམས་ནི་ཡིད་ཤིན་ཏུ་ཕམ་སྟེ༔ རང་གི་དེད་དཔོན་
ཐར་པ་ཕམ་པས་སེམས་ཤིན་ཏུ་སྡུག་སྟེ༔ ལ་ལས་རང་གི་ལུས་ལ་རང་གིས་མཚོན་བསྣུན་ནས་ཤི 
ལ་ལས་མེ་སྦར་ནས་ཤི ལ་ལས་ཆུར་མཆོངས་ནས་ཤི༔ ལ་ལས་གཡང་དུ་བརྩལ་ནས་ཤི ལ་ལས་ 
དུག་འཐུངས་ནས་ཤི༔ ལ་ལས་དོང་དུ་མཆོངས་ནས་ཤི ལ་ལ་གཉལ་ནས་ཤི ལ་ལས་འགགས་ 
ནས་ཤི༔ ལ་ལ་བཏེག་ནས་ཤི ལ་ལ་སྡུག་པའི་སེམས་ཀྱིས་ཤི་སྟེ ཤི་ནའང་དམྱལ་ཁམས་བཅོ་ 
བརྒྱད་ཡི་དྭགས་དུད་འགྲོ་སོགས་ངན་སོང་ཉི་ཤུ་རྩ་གཅིག་ཏུ་སྐྱེས་ནས་སྡུག་བསྔལ་མྱོང་སྟེ ཅི་ 
སྲིད་སངས་རྒྱས་ཀྱི་ཞིང་ཁམས་མ་སྟོང་གི་བར་དུ་དེ་རྣམས་གནས་ཏེ་སྡུག་བསྔལ་མྱོང་བར་གྱུར་
ཏོ བཙུན་མོ་ཆེ་བ་ལྔ སྲས་གསུམ ཐར་པ་རང་དང་དགུ་ནི་ཉིན་མཚན་མེད་པར་མྱ་ངན་གྱིས་
142

༄༅ །ཟབ་གཏེར་ཆོས་ཀྱི་མཛོད་ཁང་།
ངུས་ནས་ཞག་བཞི་བཅུ་རྩ་གསུམ་གྱི་བར་དུ་སྨྲེ་སྔགས་བཏོན་ནས་གནས་ཏེ དེའི་མཐར་མྱ་ངན་
གྱིས་འཆི་ཁར་ཐར་པས་སྨྲས་པ༔ སངས་རྒྱས་ལ་ཕྱག་འཚལ་ལོ༔ ཆོས་ལ་ཕྱག་འཚལ་ལོ༔ དགེ་ 
འདུན་ལ་ཕྱག་འཚལ་ལོ༔ དེ་གསུམ་གྱི་བསྟན་པ་ལ་ཁོ་བོས་ཤིན་ཏུ་ཕན་ནམཿ༔ གནོད་དམ༔ ནུས་ 
པ་དང་ལྡན་པར་གྱུར་ཅིག༔ ཁོ་བོས་བསྒྲུབ་པའི་མ་ཧཱ་དྷེ་ཝ༔ ཨུ་མ་དྷེ་ཝ ཕྱི་ལོག་ལྷ་སུམ་ཅུ་རྩ་ 
དྲུག་པོ་དགོངས་ཤིག༔ ཁོ་བོས་བསྒྲུབས་པའི་དགེ་བའི་རྩ་བ་ཡོད་པ་དེའི་མཐུས༔ འདི་ནས་ཚེ་ 
འཕོས་མ་ཁད་དུ་སྲིན་པོའི་བུར་སྐྱེ་བར་གྱུར་ཅིག༔ དེ་ཡང་གཞན་དང་མི་འདྲ་སྟེ་དན་འཕགས་ 
ཀྱིས་རྫུ་འཕྲུལ་བསྟན་པའི་ཁྲོ་བོ་རྣམས་ཀྱི་ཆ་ལྟ་བུ༔ མགོ་གསུམ་ལག་པ་དྲུགཿ༔ རྐང་པ་བཞི༔ 
རྒྱབ་ལ་གཤོག་པ་དང་ལྡན་པ༔ ཆས་དང་ཁ་དོག་དེ་རྣམས་དང་ཡང་ལྡན་པ༔ རྫུ་འཕྲུལ་དང༔ 
སྟོབས་དང༔ མངའ་ཐང་དང་མངོན་ཤེས་དང་ནུས་པ་སོགས་དན་འཕགས་དང་འདྲ་བ་ཞིག་ཏུ་ 
སྐྱེ་བར་གྱུར་ཅིག དེ་ལྟ་བུར་སྐྱེས་ནས་སྲིད་པ་གསུམ་ཀ་ཁོ་བོར་དབང་བར་གྱུར་ཅིག༔ དབང་ 
ནས་ཀྱང་དན་འཕགས་ཀྱི་བསྟན་པ་བཙན་ཐབས་སུ་སྣུབ་ནུས་པར་གྱུར་ཅིག༔ ཁོ་བོའི་བསྟན་པ་ 
རྒྱས་པར་གྱུར་ཅིག ཅེས་དམོད་བོར་བས༔ སྲས་གསུམ་ཆུང་མ་ལྔ་ཡིས་ཀྱང་མཐུན་འགྱུར་དུ་ 
བརྗོད་དེ་དེར་འདུས་གཅིག་ཏུ་གུམ་པར་གྱུར་ཏོ
བདུད་ཀྱིས་སྨོན་ལམ་བཏབ་པ་དེ་འཕགས་པས་མངོན་པར་མཁྱེན་ཏེ བདེན་ཚིག་བརྗོད་པཿ 
དུས་གསུམ་བདེ་གཤེགས་རྒྱལ་བ་སྲས་བཅས་ཀྱི༔ མཐུ་སྟོབས་ནུས་པའི་སྟོབས་ཀྱི་ཐུགས་རྗེ་དང༔ 
ཁོ་བོ་དན་འཕགས་མངོན་པར་བྱང་ཆུབ་ཅིང༔ ཏིང་འཛིན་རྩེ་གཅིག་བསྒྲུབས་པའི་ནུས་པ་ཡིས༔ ཐར་ 
པ་རུ་ཏྲ་ནག་པོར་སྐྱེས་མ་ཐག༔ ཁོ་བོ་རྟ་འཕགས་གཉིས་ཀྱིས་དབང་བསྐུར་ནསཿ བདུད་ཀྱི་སྡེ་ཀུན་ 
མ་ལུས་ཚར་བཅད་ནས༔ གསང་སྔགས་རྡོ་རྗེ་ཐེག་པའི་བསྟན་པ་ནི༔ དར་ཞིང་རྒྱས་ལ་ཡུན་དུ་ 
གནས་གྱུར་ཅིག༔ བཀའ་བཙན་བྱིན་ཆེ་དངོས་གྲུབ་མྱུར་བར་འགྱུར༔ རྡོ་རྗེ་ཐེག་པས་སེམས་ཅན་ 
མང་དུ་སྒྲོལ༔ པདྨ་ཆེན་པོའི་ས་མཆོག་བཅུ་ཐོབ་ཤོག༔ ཐར་པ་འཁོར་བཅས་ཐར་མེད་མི་འགྱུར་ 
ཞིངཿ སྨོན་ལམ་བཏབ་ཚད་སངས་རྒྱས་དེས་འགྲུབ་ཅིང༔ ལས་དང་ཉོན་མོངས་ལྷག་མ་དེར་ 
སྦྱངས་ནས༔ མྱུར་དུ་མངོན་པར་རྫོགས་པར་སངས་རྒྱས་ཤོག༔ སངས་རྒྱས་གོ་འཕང་མ་གྲུབ་དེ་ 
ཡི་བར༔ སྲིད་པ་གཞན་གྱི་ལུས་ངན་མི་ལེན་ཅིང༔ སྲིད་གསུམ་བདག་པོ་ལེགས་ལྡན་སྐུར་གྱུར་
143

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ནས༔སངས་རྒྱས་བསྟན་པ་སྲུང་བའི་ནུས་མཐུ་ལྡན༔ གསང་སྔགས་རྡོ་རྗེ་ཐེག་པའི་བསྟན་སྲུང་ 
གྱུར༔དེ་ནས་མི་རིང་སངས་རྒྱས་ཐོབ་པར་ཤོག༔ ཅེས་བྱང་ཆུབ་སྨོན་ལམ་བདེན་ཚིག་ལུང་བསྟན་ 
དང་བཅས་པ་རྒྱ་ཆེར་གསུངས་པས༔ལྷ་མི་སྲིད་པ་ཐམས་ཅད་བྱང་ཆུབ་སེམས་དཔའ་ལ་རྗེས་སུ་ 
ཡི་རངས་ནས་བསྟོད་ཅིང༔ ཐར་པའི་བློན་ཆེན་སྒམ་པོ་ཆ་དཔོན་གཡོག་ཁྲི་ཕྲག་བཞིའི་ཚོགས་
དང་བཅས་པས་ཀྱང་བྱང་ཆུབ་སེམས་དཔའ་ལ་དད་ནས་རྗེས་སུ་ཞུགས་སོ༔ དེ་ལ་ཡང་རྡོ་རྗེ་ལྟ་ 
བུའི་ཏིང་ངེ་འཛིན་སྐྱེས་ཏེ ཕྱིར་མི་ལྡོག་པའི་ས་ནོན་ཏེ༔ ཡེ་ཤེས་སེམས་དཔའ་ཞེས་བྱ་བར་གྱུར་ 
ཏོ དེ་ནས་དན་འཕགས་ལག་ན་རྡོ་རྗེའི་གཡས་སུ་བརྒྱ་བྱིན་གྱི་ཚོགས་རྣམས་ཀྱིས་མཆོད་སྤྲིན་ 
ཐོགས་ནས་བསྟོད་པ༔ རྡོ་རྗེ་འཛིན་པ་རྡོ་རྗེ་ཅན༔ རྡོ་རྗེ་འཆང་ཆེན་རྡོ་རྗེའི་རྒྱལ༔ རྡོ་རྗེ་ལས་ 
བྱུང་རྡོ་རྗེའི་བདགཿ རྡོ་རྗེ་ལྟ་བུ་ཁྱོད་ལ་བསྟོདཿ༔ ཅེས་ཆོས་ཀྱི་འཁོར་ལོ་བསྐོར་བར་བསྐུལ་ལོ༔ 
གཡོན་ནས་ཚངས་པའི་ཚོགས་ཀྱིས་མཆོད་ནས་བསྟོད་པ༔ ཕྱག་ན་རྡོ་རྗེ་ལས་མཐའ་ཡས༔ 
ཤེས་རྡོ་རྗེ་སེམས་མཐའ་ཡས༔ སེམས་དཔའ་རྡོ་རྗེ་སྐུ་མཐའ་ཡས༔ རྫུ་འཕྲུལ་རྡོ་རྗེ་ཁྱོད་ལ་ 
བསྟོདཿ༔ མདུན་ནས་སྒམ་པོ་ཆ་ཡེ་ཤེས་རྡོ་རྗེས་བསྟོད་པ༔ བཅོམ་ལྡན་རྡོ་རྗེ་འཛིན་མཛད་པ༔ 
གསང་སྔགས་རིགས་སྔགས་ཀུན་གྱི་བདགཿ ལོག་འདྲེན་བགེགས་ཀྱི་ཚོགས་རྣམས་འཇོམས༔ ཕྱག་ 
ན་རྡོ་རྗེ་ཁྱོད་ལ་བསྟོདཿ ཅེས་བསྟོདཿ རྒྱབ་ནས་དགའ་བོ་སོགས་ཀླུ་ཆེན་བརྒྱད་ཀྱིས་བསྟོད་པ་ 
ཁྲོ་བོའི་རྒྱལ་པོ་མཐའ་ཡས་ཏེ ལག་ན་རྡོ་རྗེ་སྐུ་མཐའ་ཡས༔ མཛད་པའི་རྫུ་འཕྲུལ་མཐའ་ཡས་ 
ཏེ མངོན་པར་ཡོན་ཏན་མཐའ་ཡས་པའི༔ དཔའ་བོ་འཇིག་རྟེན་གསུམ་ལས་རྒྱལ༔ བདུད་ཀྱི་ 
ཚོགས་འདུལ་ཁྱོད་ལ་བསྟོད༔ ཅེས་བསྟོད་དོ༔
དེ་ནས་ཉི་མ་བཞི་པ་ལ༔ ཆུ་བདག་རྣམས་ཀྱིས་བཤོས་དྲངས་ནས་ཡོན་ཏན་གྱི་རྫུ་འཕྲུལ་འགྲན་ 
པར་གྱུར་ཏོ འདི་ནས་བདུད་ཀྱི་ཚོགས་སུས་ཀྱང་བལྟ་བར་མ་ནུས་ཏེ རང་གི་གདུལ་བྱར་གྱུར་ 
པ་རྣམས་ལ་བསྟན་པར་བྱས་སོ༔ དེ་ཡང་སྔ་དྲོ་དང་པོ་ལ༔ བྱང་ཆུབ་སེམས་དཔའ་ཞབས་བསིལ་ 
ལོ༔ ཞབས་བསིལ་བའི་ཆུ་དེ་ཁ་དོག་ལྔ་རུ་བབས་སོ༔ རོ་བདུན་དུ་གྱུར་ཏོ༔ དེར་བབས་ནས་ 
མཚོར་འཁྱིལ་ལོ༔ མཚོ་དེ་ཡང་རྒྱ་ཡི་ཚད་དཔག་ཚད་ལྔ་བརྒྱ་ལྔ་བརྒྱར་འཁྱིལ་ལོ༔ དཔངས་ཀྱི་ 
ཚད་ནི་དེ་ཙམ་དུ་འཁྱིལ་ལོ༔ མཚོ་དེ་དག་གི་ཞབས་སུ་རིན་པོ་ཆེ་སྣ་བདུན་གྱི་བྱེ་མ་དང་གྲམ་
144

༄༅། །ཟབ་གཏེར་ཆོས་ཀྱི་མཛོད་ཁང་།
པ་འཇམ་པོས་ཁེངས་སོ༔ མཚོ་དེ་རྣམས་ཀྱི་འགྲམ་དུ་ནེའུ་ཚལ་ཡིད་དུ་འོང་བ་དང༔ མེ་ཏོག་སྣ་ 
ཚོགས་ཀྱི་ཚལ་ཡིད་དུ་འོང་བ་དང༔ཙན་དན་གྱི་ཚལ་བསིལ་དྲི་བསུང་དང་ལྡན་པ་དང༔ སྨན་ 
གྱི་ཚལ་ནུས་པ་ལྡན་པ་དང༔ རིན་པོ་ཆེ་སྣ་བདུན་གྱི་བྱེ་མ་བརྡལ་བའི་གསེབ་ཏུ་ནོར་བུ་རིན་པོ་ 
ཆེ་བཅལ་དུ་བཀྲམ་པ་དང༔ དེ་དག་ཐམས་ཅད་དུ་རྨ་བྱ་དང༔ ངང་ངུར་དང༔ ཁྲུང་ཁྲུང༔ ནེ་ཙོ་ 
དང རྒྱ་བྱ༔ ངང་པ་དང༔ ངུར་པ་དང ཀ་ལ་པིང་ཀ་སོགས་བྱ་རིགས་སྣ་ཚོགས་ཀྱིས་བརྒྱན་པ་
དང༔དེ་བཞིན་དུ་ཡིད་དུ་འོང་བའི་འདོད་པའི་ཚལ་གྱིས་བརྒྱན་པའི་མཚོ་བདུན་དུ་འཁྱིལ་ལོ༔ 
གཉིས་པ་ལ་མཚོ་བདུན་གྱི་བར་བར་དུ་གསེར་གྱི་རི་ཆེན་པོ་བདུན་བདུན་བརྒྱན་ཏེ རི་དེ་དག་ 
གི་རྩ་བ་ཆུ་མཚམས་ནས་རིན་པོ་ཆེ་གསེར་གྱི་བྱེ་མ་དང༔ ནེའུ་ཐང་ཆེན་པོ་ལ་མ་རྨོས་པའི་ལོ་ 
ཐོག་དྲུག་དང༔ ནེའུ་སིང་རོ་བརྒྱའི་ཁ་ཟས་ཤིང་ཐོག་གི་རིགས་དང སྤང་ལྗོངས་དང་༔ སྐྱེད་མོའི་ 
ཚལ་ཡིད་དུ་འོང་བ་དག་ལ་འདོད་འཇོའི་བ་སོགས་གཡུང་དྭགས་སྣ་ཚོགསཿ ཤྭ་བ་ལ་སོགས་རི་ 
དྭགས་སྣ་ཚོགས༔ སེང་གེ་སོགས་གཅན་གཟན་སྣ་ཚོགསཿ ཁྱུང་སོགས་འདབ་ཆགས་སྣ་ཚོགསཿ 
སྤྲེའུ་སོགས་གདོང་ཅན་སྣ་ཚོགས་ཏེ བྱོལ་སོང་དཀོར་ནོར་སྣ་ཚོགས་ཀྱིས་ཡོངས་སུ་བརྒྱན་ཏེ
དེ་དག་ཐམས་ཅད་ཀྱང་འཇིག་རྟེན་གྱི་སྤྱོད་པ་ལས་འདས་རྫུ་འཕྲུལ་ཡ་མ་ཟུང་སྟོན་པར་འདུག་ 
གོ༔ རི་བདུན་གྱི་རྩེ་མོར་ལྷ་ཡི་བུ་དང་བུ་མོ་དཀོར་ནོར་སྣ་ཚོགས་བཅས་ནས་རྩེ་དགར་སྤྱོད་དོ 
སྐེད་པར་ལྷ་མ་ཡིན་གྱི་བུ་དང་བུ་མོ་དཀོར་ནོར་སྣ་ཚོགས་དང་བཅས་ནས་རྩེའོ༔ རྩ་བ་ཆུ་མཚམས་
སུ་ཀླུ་ཡི་བུ་དང་བུ་མོ་རྣམས་ཀྱིས་རྩེ་བ་སྟེ༔ དུས་རྟག་ཏུ་དགའ་བར་རོལ་བ་མཐོང་བས་ངོ་མཚར་ 
མཆོག་ཏུ་སྐྱེས་སོ༔ གསུམ་པ་གསོལ་ཟས་ཀྱི་རས་མོ་རྣམས་ཆ་གསུམ་དུ་བཅུད་དེ་བགོས་སོ༔ ཆ་
གཅིག་དེ་ཕུད་དུ་བཞག་པས་བདུད་རྩི་ཁ་དོག་ལྔར་གྱུར་ཏོ
བདུད་རྩི་ཁ་དོག་ལྔ་ལ་མཆོད་པའི་ལྷ་མོ་ལྔ་ལྔར་འཕྲོས་སོ ལྷ་མོ་ལྔ་ལ་རིགས་ལྔའི་སངས་
རྒྱས་ལྔ་ལྔ་འཕྲོས་སོ༔ རིགས་ལྔ་ལ་སངས་རྒྱས་བྱང་ཆུབ་སེམས་དཔའ་དཔའ་བོ་མཁའ་འགྲོ་ཡི་ 
དམ་ཁྲོ་བོ་བླ་མ་སེམས་དཔའ་རིགས་ལྔ་ལྔ་སྟེ༔ ཚོགས་སུ་གཏིབས་ནས་མདུན་གྱི་ནམ་མཁའ་ལ་ 
འདུག་ནས་གསོལ་བར་མཐོང་ངོ༔ ཆ་གཉིས་པ་དེ་བྱང་ཆུབ་སེམས་དཔའ་སོགས་འདུས་པ་རྣམས་ 
ཀྱིས་གསོལ་བསཿ དང་པོ་གསོལ་ཚེ་ལུས་ཀྱི་དྲི་མ་དག་པས་ཕུང་ཁམས་ལྷ་རུ་གྱུར༔ གཉིས་པ་
145

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
གསོལ་བས་ངག་གི་དྲི་མ་དག་སྟེ་ཚངས་པའི་གསུང་ཐོབ༔ སྔགས་རླུང་རྡོ་རྗེའི་རང་བཞིན་ངག་གི་ 
དབུགས་སུ་གྱུར༔ གསུམ་པ་གསོལ་བས་སེམས་ཀྱི་དྲི་མ་དགཿ ཕྱག་རྒྱ་ཆེན་པོ་ལ་ཡོངས་སུ་ 
རྫོགས་པའི་ཏིང་ངེ་འཛིན་ལ་ཡུད་ཅིག་སོང༔ བཞི་པ་གསོལ་བས་ཉོན་མོངས་པའི་དྲི་མ་དག་སྟེ 
ས་བཅུ་ལམ་ལྔ༔ ཕ་རོལ་ཏུ་ཕྱིན་པ་དྲུག འཕགས་པའི་ལམ་ཡན་ལག་ལྔ༔ མངོན་ཤེས་དྲུག༔ 
སྟོབས་བཅུ་སོགས་ཡོངས་སུ་རྫོགས་ཏེ༔ དེར་གནས་སྲིད་པ་གསུམ་གྱི་གདུལ་བྱ་གྲངས་གཞལ་
མེད་པ་རྣམས་འཕགས་པའི་ས་ལ་བཀོད་ནས་བྱང་ཆུབ་སེམས་དཔའ་ཤ་སྟག་ཏུ་གྱུར་ཏོ ཐ་མ་ 
དེས་སེམས་ཅན་ལན་ཆགས་པ་དང༔ སྐལ་བ་དམན་པ་དང འབྱུང་པོའི་ཚོགས་དང༔ སྲིད་པའི་ 
བདུད་དུ་གྱུར་པ་རྣམས་ཚིམ་པར་བྱིན་ནས༔ གང་འབྲེལ་ཐམས་ཅད་ཕྱིར་མི་ལྡོག་པའི་གནས་སུ་ 
སྤར་བར་མཛད་དོ༔ བཞི་པ་ལ་བྱང་ཆུབ་སེམས་དཔའི་ཁྲི་ཡི་གཡས་སུ་ཁྲོ་བོ་འཇིགས་སུ་རུང་བ་ 
བཅུ་ཡི་དཀྱིལ་འཁོར་མངོན་པར་སྣང་ངོ༔ ཁྲོ་བོ་བཅུ་ལ་འཇིགས་སུ་རུང་བའི་འཇིག་རྟེན་གྱི་ཁམས་ 
སུ་དུར་ཁྲོད་ཆེན་པོ་བཅུ་རུ་སྣང་ངོ༔ དུར་ཁྲོད་བཅུ་ལ་ཧེ་རུ་ཀ་བཅུ་བཅུར་སྤྲུལ་ལོ༔ ཧེ་རུ་ཀ་ 
བཅུ་ལ་ཁྲ་ཐབས་བཅུ་བཅུར་སྤྲུལ་ལོ༔ ཁྲ་ཐབས་བཅུ་བཅུས་གདུལ་བྱ་ཞིང་བཅུ་ལ་སྦྱོར་སྒྲོལ་གྱི་ 
ལས་ཀྱིས་བདེ་བ་ཆེན་པོར་སྦྱར་བར་མཛད་དོ༔ ཁྲི་ཡི་གཡོན་དུ་ཁྲོ་མོ་བཅུས་ཀྱང་གོང་ལྟར་མཛད་
དོ མདུན་ནས་དུར་ཁྲོད་ཆེན་པོ་བརྩེགས་མ་དགུ་བརྒྱ་དང་ཉི་ཤུ་རྩ་རྩ་ལྔ་སོགས་ལ༔ གསང་ 
སྔགས་བླ་ན་མེད་པའི་དཀྱིལ་འཁོར་མང་དུ་སྣང་བར་མཛད་ནས་འཁོར་རྣམས་སྨིན་གྲོལ་ལ་བཀོད་ 
པར་གྱུར་ཏོ སྐུ་ཡི་རྒྱབ་ཏུ་གསེར་གྱི་འོད་ཟེར་པ་ཏྲ་འོད་འཁྲུག་འཁྲུག་འདྲེས་པའི་འོག་གི་གདན་
ལ་སྟོབས་སུམ་ཅུ་དང་ལྡན་པའི་གླང་པོ་ཆེ་གཉིས་ཀྱི་སྟེང་དུ༔ སྤུ་མཛེས་ལྟ་ན་སྡུག་པའི་སེང་གེ་ 
ཆེན་པོ་གཉིས་འཇིགས་པའི་ང་རོ་སྲིད་གསུམ་ཡོམ་ཡོམ་འདར་བ་རེར་སྤྲུལ༔ དེའི་སྟེང་དུ་རི་
དྭགས་ཨེ་ནྱ་སྤུ་རིན་ཆེན་སྣ་བདུན་ལས་གྲུབ་པ འོད་ཟེར་བྱེ་བ་འཕྲོ་བ་གཉིས༔ དེའི་སྟེང་དུ་བུ་ 
ཆུང་བྱ་ར་ལ་ལྟ་བ་བྱེ་རུ་ལས་གྲུབ་པ་གཉིས༔ དེའི་ཐོག་ཏུ་ཆུ་སྲིན་གྱི་མཇུག་མ་འོད་ཀྱི་པ་ཏྲ་རིན་ 
པོ་ཆེ་སྣ་བདུན་ལས་གྲུབ་པ༔ བར་སྣང་ཐམས་ཅད་ཁྱབ་པ་ལ་འབྲུག་སྒྲ་ལྡིར་ལྡིར་བྱེད་ཅིང་རིན་ 
པོ་ཆེ་སྣ་བདུན་གྱི་ཆར༔ འོད་ལྔའི་གློག་འཁྱུག་པ༔ དབུས་དབུ་ཡི་ཐད་བྱ་ཁྱུང་ག་རུ་ཎ་མཆུ་སྡེར་ 
གཡུ་རལ་ལས་གྲུབ་པ༔ ཐེའུ་ཆུང་སྤུ་རིན་པོ་ཆེ་སྣ་ཚོགས་ལས་གྲུབ་པ༔ མིག་གཉིས་ཉི་མ་དང་ཟླ་
146

༄༅། །ཟབ་གཏེར་ཆོས་ཀྱི་མཛོད་ཁང་།
བར་འཁྱིལ་བ༔ རྭ་གཉིས་ལ་གློག་འཁྱུག་པ༔ དབུ་གཙུག་ཏུ་ཡིད་བཞིན་ནོར་བུ་འབར་བས་དགོས་ 
འདོད་ཀྱི་ཆར་འབེབས་པ༔ ཟེ་སྒྲོ་དམར་པོ་མེ་ལྟར་འབར་བ་ལ་དུས་མཐའི་མེ་འབར་བ༔ མཇུག་ 
མ་སྤྲིན་དུ་འཁྲིགས་པ་ལས་གནོད་སྦྱིན་ནོར་བདག་བརྒྱད་འགྱེད་པ་སྟེ༔ རྒྱན་དྲུག་ཏུ་སྣང་བར་ 
མཛད་པསཿ ཚངས་པ་བརྒྱ་བྱིན་གཉིས་ཀྱིས་བཀྲ་ཤིས་རྫས་བརྒྱད་དང་༔ རྒྱལ་སྲིད་སྣ་བདུན་ 
ཕུལ་ནས་བསྟོད་པཿཔ ཕྱག་ན་རྡོ་རྗེ་གསང་བའི་བདག ཁྲོ་བོ་ཁྲོ་མོ་གཡས་གཡོན་རོལ༔ སྦྱོར་སྒྲོལ་ 
མཐར་ཕྱིན་གསང་བའི་མཆོག༔ གསང་སྔགས་དཀྱིལ་འཁོར་མདུན་དུ་བཀྲམ༔ སྨིན་གྲོལ་སྐལ་ 
ལྡན་བདེ་བ་ཐོབ༔ རྒྱན་དྲུག་མཛེས་པའི་རྒྱབ་ཡོལ་ལཿ རེ་སྐོང་དགོས་འདོད་མཆོག་ཐུན་འབེབས༔ 
ལྷ་མིའི་སྟོན་པ་མཆོག་ལ་འདུད༔ ཅེས་གསོལ་ཏོ༔
དེ་ནས་ཉི་མ་ལྔ་པ་ལཿ ལྷ་མི་ཀླུ་རྣམས་ཀྱིས་བཤོས་དྲངས༔ སྟོན་པའི་ཁྲི་འདེགས་པ་ལ་ཤར་ 
དུ་གླང་པོ་ཆེ་གཉིས་ཀྱིས་བཏེག་སྟེ༔ སྙིང་རྗེའི་སྟོབས་ཀྱིས་ལྷང་ངེར་འདུག་གོ༔ ལྷོར་རྟ་མཆོག་ 
ཤུགས་འཆང་གཉིས་ཀྱིས་མཉམ་ཉིད་ཀྲོང་ངེར་འདུག་གོ༔ ནུབ་ཏུ་མཛེས་བྱེད་རྨ་བྱ་གཉིས་ཀྱིས་ 
བཏེག་སྟེ་སོ་སོར་རྟོག་པའི་ཤེས་རབ་ཡེ་ཤེས་གཟེངས་བསྟོད་དོ༔ བྱང་དུ་ཤང་ཤང་མིའུ་ཐུང་གི་རྣམ་ 
པ་བྱ་བ་ཐམས་ཅད་གྲུབ་པའི་ཚུལ་དུ་མེ་རེ་རེ་འདུག་གོ དབུས་ཀྱི་ཁྲི་རྐང་ལ་སེང་གེ་བཞི་ཀུན་ཏུ་
རྣམ་པར་སྣང་བའི་རང་གཟུགས་གཏི་མུག་རང་བཞིན་དག་ནས་ཆོས་ཀྱི་དབྱིངས་ཀྱི་ངང་ཚུལ་དུ་ 
ལྷག་གེར་འདུག་གོ གཅིག་པ་ཤར་གྱི་ཁྲི་རྐང་གླང་པོ་ཆེའི་སྣ་ལ་འོད་ཁ་དོག་ལྔ༔ འོད་ལྔ་ལ་སྤྲིན་ 
ཆེན་པོ་ལྡིང་བའི་ཞིང་ཁམས་བཻཌཱུརྱ་ཞེས་པའི་ཞིང་ཁམས་སུ་སྤྲུལ་ལོ༔ ཞིང་ཁམས་དེའི་དབུས་སུ་ 
བཻཌཱུརྱ་ཡི་རིའི་རྩེ་མོ་ལ་བདུད་རྩི་ཡན་ལག་བརྒྱད་ཀྱི་གངས་རི་ཆགས་པ་ལ༔ སེང་གེ་སོགས་གཅན་ 
གཟན་སྣ་ཚོགས་གནས་ཤིང་བསིལ་སྨན་སྣ་ཚོགས་གནས་པ༔ རི་ཡི་མགུལ་བ་རུ་རྩི་སྨན་དང་རྡོ་
སྨན་སྣ་ཚོགས་སྐྱེས་པ༔ རི་ཡི་རྐེད་པར་ཙན་དན་གྱི་ཤིང་སྣ་ཚོགས་པ་ལ་སྨན་སྣ་ཚོགས་ཀྱི་ཚལ་ 
གྱིས་བསྐོར་བ་ལ༔ དེ་ལ་གླ་བ་དང་གླང་པོ་ཆེ་སོགས་སྨན་གྱི་རི་དྭགས་དང་གཡུང་དྭགས་སྣ་ཚོགས་པ་ 
གནས་པ༔ རྩ་བར་བཻཌཱུརྱའི་གཞལ་ཡས་ཁང་དང༔ སྐྱེད་མོའི་ཚལ་དང༔ དཔག་བསམ་ཤིང་དང༔ 
བདུད་རྩིའི་ཆུ་མིག་དང་ མ་རྨོས་པའི་ལོ་ཐོག་དང༔ རྒྱལ་སྲིད་བདུན་དང༔ བཀྲ་ཤིས་བརྒྱད་ 
དང༔ མཆོད་པའི་ལྷ་མོ་བཅུ་དྲུག་དང༔ ཉི་མ་ཟླ་བ་ལ་སོགས་མཐའི་ལྕགས་རི་གསུམ༔ འོབས་
147

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
གསུམ༔ ཤིང་ཏ་ལའི་ཕྲེང་བ་གསུམ༔ ཁྲུས་ཀྱི་རྫིང་བུ༔ ཨ་མོ་ལི་ཀའི་རྡོ་ལེབ་སོགས་འདོད་པ་དུ་ 
མས་བསྐོར་བའི་དབུས་སུ སངས་རྒྱས་སྨན་གྱི་བླ་མ་བཻཌཱུརྱ་འོད་ཀྱི་རྒྱལ་པོ་ལ་དྲང་སྲོང་སྨན་གྱི་ 
ཚོགསཿ ཡིད་ལས་སྐྱེས་དང༔ རིག་པའི་ཡེ་ཤེས་དང ཀུན་ཤེས་ཀྱི་བུ་དང༔ གཞོན་ནུ་གདོང་དྲུག་ 
དང༔ སྨན་གྱི་ལྷ་མོ་སོགས་བརྒྱད་ཁྲི་བཞི་སྟོང་གིས་བསྐོར་ནས ནད་ཀྱི་ཚོགས་རྣམས་ཞི་བའི་ 
ཆོས་ཀྱི་འཁོར་ལོ་བསྐོར་ནས་བཞུགས་སོ༔ ཡང་དེ་ལ་དེ་དང་འདྲ་བ་བརྒྱད་དུ་སྤྲུལ་ནས་གསོ་བ་ 
རིག་པའི་ཆོས་འཁོར་བསྐོར་བར་སྣང་ངོ༔ གཉིས་པ་ལ༔ ལྷོར་ཤུགས་འཆང་རྟ་མཆོག་གི་རྣ་བ་ 
ལས་སྒྲ་བསམ་གྱིས་མི་ཁྱབ་པར་བསྒྲགས་སོ༔ སྒྲ་ཡི་ཤུགས་ལས་ནམ་མཁའ་སེར་པོ་གྲུ་བཞི་ལིང་
ངེར་ཆགས་སོ༔ ནམ་མཁའ་གྲུ་བཞི་ལ་རྒྱ་ཡི་ཚད་ནི་དཔག་ཚད་བཞི་ཁྲི་དང་ཉིས་སྟོང༔ དཔངས་ 
ཀྱི་ཚད་ཀྱང་ཉིས་སྟོང་ཡོད་པའི་འཁོར་ཡུག་ཏུ་གསེར་གྱི་ལྕགས་རི་ཟུར་མང་བཞི་རིམ་དང༔ གསེར་
གྱི་ས་གཞི་བྱེ་མ་བརྡལ་བའི་དབུས་སུ༔ ཤིང་དཔག་བསམ་གྱི་ཕྲེང་བ་ལ་འདོད་ཡོན་སྣ་ཚོགས་ 
ཀྱིས་བརྒྱན་པའི་ཕྱོགས་བཞི་བཞིར༔ སྐྱེད་མོའི་ཚལ་ཡིད་དུ་འོང་བ་དང༔ ཁྲུས་ཀྱི་རྫིང་བུ་དང༔ 
མེ་ཏོག་གི་ཚལ་དང༔ རིན་པོ་ཆེའི་གླིང་གིས་བརྒྱན་པ༔ དེའི་དབུས་སུ་རིན་པོ་ཆེ་སྣ་བདུན་གྱིས་ 
བརྒྱན་པར་མཁར་དང༔ ཁང་བཟང་ལྟ་ན་སྡུག་པའི་དབུས་སུ༔ དེ་བཞིན་གཤེགས་པ་རིན་ཆེན་ 
མང་ལ༔ འཁོར་ཚངས་པ་དང༔ བརྒྱ་བྱིན་དང༔ རྣམ་ཐོས་ཀྱི་བུ་དང༔ ནོར་རྒྱུན་མ༔ ནོར་བདག་ 
བརྒྱད་སོགས་གནོད་སྦྱིན་གྱི་ཚོགས་དུ་མས་བསྐོར་ནས་བསོད་ནམས་སྤེལ་བའི་ཆོས་དང་བྱ་བ་
སྤྱོད་པ་མང་དུ་བསྟན་ཏོ
སེམས་ཅན་ཐམས་ཅད་ཀྱི་ལོངས་སྤྱོད་སོགས་འབྱོར་དྲུག་སྤེལ་ལོ༔ རབ་ཏུ་རྒྱས་སོ མཐར་ 
ཐུག་ཀྱང་བསོད་ནམས་དེའི་འབྲས་བུ་ཡེ་ཤེས་ཀྱི་ཚོགས་ལ་འཇུག་པར་མཐོང་ངོ༔ གསུམ་པ་འ༔ མཛེས་
བྱེད་རྨ་བྱའི་སྒྲོ་མདངས་ལས༔ འོད་ཟེར་སྣ་ཚོགས་སྔོན་པོའི་དྲ་བ་མདངས་ཅན་ཞིག་འཕྲོས༔ འོད་
ཟེར་དེ་ཤིན་ཏུ་རྒྱ་ཆེ་ལ་མཐའ་རྒྱས་སོ དབྱིབས་ནི་ཟླུམ་པོ་ཟླ་བ་ཉ་གང་བ་ལྟར་འདུག་གོ༔ གཞི་
སྔོན་པོ་ལ་དར་དམར་པོའི་ཐིག་ལེ་ཕྲ་བཏབ་པ་ལྟ་བུ་དམར་པོའི་ཐིག་ལེ་རེ་རེ་ལ་འོད་ལྔའི་མུ་ཁྱུད་ 
ལྔ་ལྔས་བསྐོར་བ༔ འོད་ལྔའི་རང་འོད་ལ་ཐིག་ལེ ཐིག་ལེ་རེ་རེའི་རྒྱའི་ཚད་དཔག་ཚད་ལྔ་བརྒྱ༔ 
ཁོ་ར་ཁོར་ཡུག་ཏུ་བསྐོར་བའི་དབུས་སུ༔ མ་ཆགས་པདྨའི་གདན་ཆེན་པོ་འདབ་མ་འབུམ་ཕྲག་
148

༄༄༅། །ཟབ་གཏེར་ཆོས་ཀྱི་མཛོད་ཁང་།
ཏུ་རྒྱས་པའི་དབུས་སུ༔ སྟོན་པ་ཚེ་དཔག་མེད་རེ་རེ་བཞིན་བཞུགས་པའི་འཁོར་དུ་ཚེ་ཡི་མཁའ་ 
འགྲོ་མ་བཞི་བཞི་དང༔ གོས་དཀར་མོ་རེ་རེ་དང༔ ཚེ་བདག་གི་མཁའ་འགྲོ་ཁྲི་ཕྲག་རེ་རེ་དང 
སེམས་དཔའ་སེམས་མ་བརྒྱད་བརྒྱད་དང༔ སྒོ་བ་ཡབ་ཡུམ་བཞི་བཞི་དང༔ གཞན་ཡང་ཚེ་ཡི་ 
གདུལ་བྱར་གྱུར་པ་བསམ་གྱིས་མི་ཁྱབ་པ་འབུམ་ཕྲག་དུ་མ་ལ་ཚེ་སྤེལ་བའི་ཆོས་ཀྱི་འཁོར་ལོ་བསྐོར་ 
ནས༔ རིག་འཛིན་དང་དྲང་སྲོང་གི་ཚེ་ཐོབ་ནས་སངས་རྒྱས་ཏེ་ཕྱིར་མི་ལྡོག་པའི་ལམ་ལ་ཡོངས་སུ་ 
དྲངས་སོ༔ བཞི་པ་ལཿ ཤང་ཤང་གཉིས་ཀྱི་ལག་པའི་མཐིལ་ནས་སྤྲིན་ལྗང་ཁུ་འོད་ལྔའི་མདངས་ 
ཀྱིས་བརྒྱན་པ་རེ་རེ་འཕྲོས་སོ༔ སྤྲིན་ཆེན་པོ་དེའི་སྟེང་དུ་དཔག་བསམ་གྱི་ཤིང་ལ་བརྟེན་པའི་འཇིག་ 
རྟེན་ལྟ་ན་སྡུག་པ༔ རྔ་ཡབ་ཀྱི་དབྱིབས་ལྟ་བུ༔ ནམ་མཁའ་ཐམས་ཅད་དཔག་བསམ་གྱི་ཤིང་གིས་
ཁྱབ་པ་དཔྱིད་ཀྱི་དུས་སུ་བྱུགས་པའི་སྤོས་ཆུ་སྣ་ཚོགས་ཀྱི་ཆར་ཆེན་པོ་ཟླ་བ་དུ་མར་འབབ་པ༔ 
དབྱར་གྱི་དུས་སུ་ཤིང་ལོ་རྒྱས་པའི་སྟོབས་ཀྱིས་དྲི་བདུད་རྩི་ཡན་ལག་བདུན་གྱི་ཆར་དང མེ་ཏོག་ 
སྣ་ཚོགས་ཀྱི་ཆར་ཟླ་བ་གསུམ་དུ་བབས་ཏེ རིན་པོ་ཆེ་རུ་གྱུར་ནས་རྒྱན་དང་ནོར་དུ་གྱུར་པ༔ སྟོན་ 
གསུམ་དུ་འབྲས་བུ་སྣ་ཚོགས་སུ་སྨིན་པ་འབྲུ་སྣ་ཚོགས་དང༔ ཤིང་ཏོག་སྣ་ཚོགས་དང༔ ཁ་ཟས་རོ་ 
བརྒྱ་དང༔ འདོད་ཡོན་ལྔ་དང༔ ལོངས་སྤྱོད་ཀྱི་རིགས་ཡིད་ལ་གང་འཆར་བ་དེ་དག་ཐམས་ཅད་ 
ཆར་དུ་ཕབས་སོ
དགུན་གསུམ་དུའང་ཤིང་ལོ་རྣམས་བྲུལ་བས་གོས་ཆེན་པོ་བཅོ་བརྒྱད་དང༔ ཁ་དོག་སྣ་ཚོགས་ 
ཀྱི་གོས་དང ཁ་དོག་ལྔའི་གོས་དང༔ ཤིན་ཏུ་སྲབ་པ་དང འཇམ་པ་དང ཡང་བ་དང༔ འཐུག་ 
པ་དང༔ དྲོ་བ་དང༔ རྩུབ་པ་དང བསིལ་བ་དང༔ ཤིན་ཏུ་དྲོ་བ་དང༔ སྙོམས་པ་དང༔ བཟང་བ་ 
ལ་སོགས་གང་འདོད་ཐམས་ཅད་ཆར་དུ་བབ་པ་དང༔ དེ་བཞིན་དུ་རིན་པོ་ཆེའི་ཁྲི་དང༔ རིན་པོ་ 
ཆེའི་རྒྱབ་ཡོལ་དང་ཆར་དུ་བབ་པའི་འདོད་ཡོན་དུ་མས་བསྐོར་བའི་དབུས་སུ༔ བྱང་ཆུབ་སེམས་ 
དཔའ་ལག་ན་རྡོ་རྗེའི་ཆ་བྱད་ཀྱི་སྟོན་པ་གཅིག་གིས་འཁོར་བྱང་ཆུབ་སེམས་དཔའ་སེམས་མ་བསམ་ 
གྱིས་མི་ཁྱབ་པ་ལ་མངོན་པར་བྱང་ཆུབ་པའི་སྒོ་མོ་བརྒྱད་ཁྲི་བཞི་སྟོང་གསུངས༔ ཐེག་པ་ཆེན་པོའི་ 
ས་ལ་བཀོད་ནས་སངས་རྒྱས་པར་མཛད་པ་མཐོང་ངོ༔ དེ་ལ་དེར་འདུས་པ་ཐམས་ཅད་ཀྱིས་རྗེས་ 
སུ་ཡི་རང་སྟེ་བྱང་ཆུབ་སེམས་དཔའ་ལ་བསྟོད་པ༔ སངས་རྒྱས་ཀུན་གྱི་རང་བཞིན་སྐུ༔ སངས་
149

༄༅། །ཨོ་རྒྱུན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
རྒྱས་ཐམས་ཅད་འདུས་པའི་གསུང༔ སངས་རྒྱས་ཐམས་ཅད་མངའ་བའི་ཐུགས༔ སྟོན་པ་རྡོ་རྗེ་ 
འཛིན་ལ་བསྟོདཿ༔ སངས་རྒྱས་ཀུན་གྱིས་དབང་བསྐུར་ཞིང གདུག་པ་འདུལ་བར་རབ་བསྔགས་ 
པའི༔ མཐུ་སྟོབས་བདག་པོ་ལག་ན་རྡོ་རྗེ༔ གསང་བའི་བདག་པོ་ཁྱོད་ལ་བསྟོད༔ སྟོན་པ་སངས་ 
རྒྱས་མཐའ་ཡས་རྗེ༔ དབང་ཕྱུག་ཀུན་གྱིས་ཕྱག་བྱས་པས༔ དྲེགས་པ་མ་ལུས་ཚར་གཅོད་པའི༔ 
གསང་བའི་བདག་པོ་ཁྱོད་ལ་བསྟོད༔ ཅེས་བསྟོད་དོ༔ འཕགས་པ་དན་འཕགས་ལ༔ ཚངས་པ་ 
བརྒྱ་བྱིན་སོགས་ཀྱིས་ཆོས་ཀྱི་འཁོར་ལོ་བསྐོར་བའི་གསོལ་བ་བཏབ་པ་ནི༔ མི་ལོ་སྟོང་ཕྲག་གསུམ་ 
དུ༔ མ་ལ་ཡ་དང པུ་རི་ཐར་པའི་རྒྱལ་སྲང་དང༔ ལང་ཀ་ཐར་པ་ཆེན་པོའི་རྒྱལ་སྲང་དང༔ སྲིན་ 
ཡུལ་རུ་ལུའི་གནས་རྣམས་སུ ཆོས་ཀྱི་འཁོར་ལོ་བསྐོར་ནས་བཞུགས་ཏེ༔ ཐམས་ཅད་སངས་རྒྱས་ 
ཀྱི་ས་ལ་བཀོད་དོ༔ དེ་ནས་བྱང་ཤར་ལྕང་ལོ་ཅན་གྱི་འཇིག་རྟེན་དུ་བྱོན་ནས་ཆོས་འཁོར་བསྐོར་ 
ཏེ༔ བསྐལ་པ་ཇི་སྙེད་ཅིག་ཏུ་བཞུགས་ཏེ༔ ཐམས་ཅད་སངས་རྒྱས་ཀྱི་ས་ལ་བཀོད་དོ༔ དེ་ནས་ 
བྱང་ཤར་ལྕང་ལོ་ཅན་གྱི་འཇིག་རྟེན་དུ་བྱོན་ནས་ཆོས་འཁོར་བསྐོར་ཏེ༔ བསྐལ་པ་ཅི་སྙེད་ཅིག་ 
ཏུ་བཞུགས་ཏེ ཆོས་འཁོར་རྒྱུན་མི་ཆད་པར་བསྐོར་བའོ ཐར་པ་དེ་ནས་ཚེ་འཕོས་ནས་ཡི་ 
དྭགས་ཁ་ལ་མེ་འབར་གྱི་ལུས་བླངས་ནས་མི་ལོ་སྟོང་ཕྲག་གསུམ་དུ་སྒྲིབ་པ་སྦྱངས་ཤིང་གནས་སོ༔ 
འཁོར་སྡིག་ཏོ་ཅན་ཉི་ཤུ་རྩ་གཅིག་ནི་ངན་སོང་ཉི་ཤུ་རྩ་གཅིག་ཇི་སྲིད་བྱེ་མ་ལ་མར་ཁུ་མ་བབས་ 
ཀྱི་བར་མི་འཕོ་སྟེ༔ བསྐལ་པ་འདི་ཞིག་ཀྱང་འཇིག་རྟེན་གཞན་གྱི་ངན་སོང་དུ་མྱོང་བར་འགྱུར་ 
རོ༔ ཅིའི་ཕྱིར་ན༔ བྱང་ཆུབ་སེམས་དཔའི་སྐུ་ལ་ཡེ་ནས་ཐེ་ཚོམ་ཙམ་ཡང་མ་སྐྱེས་པར་ལོག་པར་ 
བལྟས་ནས་རང་སྲོག་ཀྱང་བཅད་དེ་འཆི་བས་སོ༔ དེ་ལྟ་བུའི་བདུད་དེ་བསལ་ནས་སྒྲུབ་པ་གལ་ 
ཆེ༔ མ་བསལ་ན་ཐར་པ་ལྟ་བུ་འབྱུང༔ ཉེས་དམིགས་ཀྱང་ཤིན་ཏུ་ཆེ བསལ་ན་དན་འཕགས་ལྟ་ 
བུར་འགྱུར༔ དོན་གཉིས་འགྲུབ་པ་ཚད་མེད་དོ་གསུངས་སོ
ཨོཾ་ཨཱཿཧཱུྃ་བཛྲ་གུ་རུ་པདྨ་སིདྡྷི་ཧཱུྃ ཡང་ཇོ་མོས་ཞུས་པ མ་ཧཱ་གུ་རུ་ལགསཿ དེ་ལྟ་བུའི་ 
བདུད་དེ་གང་ཟག་གང་ལ་འཇུག༔ ཞུགས་ནས་བར་དུ་གཅོད་པའི་རྟགས་ཇི་ལྟར་མཆི༔ བར་དུ་ 
གཅོད་པའི་ཉེས་སྐྱོན་ཅི་ལྟ་བུ༔ དེ་བསལ་བའི་ཐབས་དང་བཅས་པ་ཐུགས་ལ་འདོགས་པར་ཞུ་ཞུ 
ཞེས་ཞུས་པསཿ མ་ཧཱ་གུ་རུས་བཀའ་བསྩལ་པ༔ ཇོ་མོ་མཚོ་རྒྱལ་ལེགས་པར་གསན་འཚལ༔ དང༌
150

༄༄༅། །ཟབ་གཏེར་ཆོས་ཀྱི་མཛོད་ཁང་།
པོ་སྤྱོད་པའི་བདུད་དྲུག་ནི༔ མི་དགེ་བ་ངང་གིས་འཕེལ་བ་སྡིག་པའི་གྲོགས་པོའི་བདུད་ནི༔ དང་ 
པོ་གང་ལ་འཇུག་ནཿ༔ བདག་ཆོས་མེད་ཀྱི་གང་ཟག་འཁོར་བ་ལ་འཇུག་སྟེ༔ གང་ཟག་བཟོད་པའི་ 
གོ་ཆ་དང་མྱྀ་ལྡན་པ་དག་མི་དགེ་བའི་གྲོགས་བསྟན་པས་དེས་ཉམས་སུ་ལྟ་ཞིང་རྩོད་དུ་འོང་སྟེ 
དེ་ཡི་དོགས་གཅར་ཞིང་འཐབ་ལེན་དགོས་པས་སེམས་རྒྱུད་འཁྲུགས་ཤིང་བྱང་སེམས་ཡལཿ༔ ཐ་ 
མལ་གྱི་མི་དང་འགྲོགས་པས་ངན་པ་སྡིག་པའི་སྐྱོན་དང་མ་འདྲེས་པ་མེད་གསུངས༔ གཉིས་པ་ 
བར་དུ་གཅོད་པའི་རྟགས་ནི༔ ཉེ་འབྲེལ་དང་གྲོགས་བཤེས་ལ་གདུང་སེམས་ཆེར་འགྲོ༔ ཕྱོགས་ 
རིས་དང་ཕྲག་དོག་ཟུར་ཟ་འགྲན་སེམས་ཇེ་ཆེར་གྱུར་ཏོ ཇོ་མོ་ཉེ་འབྲེལ་གྱི་བརྩེ་གདུང་མ་ཆོད་ 
ན་ཆགས་སྡང་གི་སྒྲོག་ལས་མི་ཐར༔ གསུམ་པ་བར་དུ་གཅོད་པའི་ཉེས་དམིགས་ནི༔ ཐ་མལ་གྱི་ 
གཉེན་དང་ཉེ་བ་ཐམས་ཅད་དུག་ལྔ་ཤས་ཆེ་བས༔ མི་དགེ་བ་སྤྱོད་པའི་གཉེན་འདུན་ཐ་མལ་རྣམས་ 
ལ་སེམས་བཅགས་ནས་ཟས་ནོར་སྦྱིན་པས༔ དེ་དག་གི་རྗེས་སུའང་བསྙེགས་ནས་འདྲེན་ཞིང་འདོདཿ 
དེ་ལ་ཡོན་བདག་གཞན་དང་བུ་སློབ་རྣམས་ཀྱི་དད་པ་ལོག་སྟེ སྒྲོ་སྐུར་འདེབས༔ དེས་བདག་ 
ཉིད་དུག་ལྔ་འཕེལ་ཞིང་ཁོང་འཁྲུགས༔ དད་རྫས་ཤིན་ཏུ་ཞུ་བར་དཀའ་བས་མཐར་ཉེ་འབྲེལ་དེ་ 
ཕུང་ཐལ་གྱི་རྒྱུར་འགྲོ༔ རང་ཡང་ཆགས་སྡང་གིས་གཟིར་ནས་གསོག་འཇོག་དང་ཉེ་སྐྱོང་ལ་མོས༔
མཐར་ཐ་མལ་དུ་གྱུར་ནས་ཐར་པ་འཁོར་ལ་ཆགས་པ་ལྟ་བུར་འགྱུར་གསུངས༔ ཇོ་མོ་རང་བཞིན་ 
མི་དགེ་བར་གྱུར་པ་དེ་བདུད་ཟེར་བ་ཡིན་གསུངས༔
བཞི་པ་བསལཐབས་ནི ཕྱོགས་རིས་མེད་པའི་བྱང་སེམས་ཁོང་བཅུག་ནས༔ ཉེ་རིང་མེད་ 
པའི་འགྲོ་བ་ཐབས་ཀྱིས་བསུ༔ ཞེན་པ་མེད་པའི་ཆོས་སྤྱོད་སྦྱིན་པ་བཏང༔ སྣ་ཚོགས་ཐབས་ཀྱིས་ 
འགྲོ་བ་བདེ་ལ་བཀོད༔ ཇོ་མོ་སེམས་ཅན་ཐམས་ཅད་ཀྱི་དོན་བྱེད་པ་ལ མཐུན་འཇུག་གི་སྤྱོད་ 
པ་དགོས་ཏེ ཉེ་རིང་མི་ཉན༔ འཇིག་རྟེན་པའི་སྤྱོད་པས་མ་གོས་པ་གཅིག་དགོས་པ་ཡིན་ 
གསུངས༔ གཉིས་པ་ཟས་ནོར་གྱི་འདོད་ཡོན་ལ་སྦྱར་བ་ལོངས་སྤྱོད་ཀྱི་བདུད་ནི དང་པོ་གང་ལ་ 
འཇུག་ན༔ རྣལ་འབྱོར་པ་འཁོར་བའི་ཉེས་དམིགས་མཐོང་ནས་སྲེད་པ་ཤས་ཆེ་བ་ལ་འཇུག༔ ཇོ་ 
མོ་འདོད་ཡོན་སྲེད་པ་ལ་བློ་མ་ལོག་ན་སྡུག་བསྔལ་གྱི་འཁྲི་བ་མི་ཆོད་གསུངས༔ གཉིས་པ་བདུད་ 
དེས་བར་དུ་གཅོད་པའི་རྟགས་ནི༔ རྣལ་འབྱོར་པ་མན་ངག་གི་གནད་མེད་པ་ལ༔ དགོན་པའམ་
151

༄༅། །ཨོཾ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས
རི་ཁྲོད་འདུག་གནས་འདུ་འཛི་དང་གཡེང་བ་སོགས་འཇིག་རྟེན་ཆོས་བརྒྱད་སྒྲུབ༔ དད་ལྡན་གྱི་
སྐྱེ་བོ་འདུས་པར་མགོ་སྐོར་བཏང༔ བར་དུ་དྲུང་ན་འཁོར་བའི་བུ་སློབ་རྣམས་ལ་མཐོ་གནོན་ཁྱད་ 
གསོད་བྱེད༔ ཆོས་སྤྱོད་བོར་ནས་སྐྱེ་བོའི་མི་ཆོས་འཛིནཿ ཐ་མ་གྲོང་ཡུལ་དུ་བབས་ནས་ཁེ་སྤོག་ 
གི་ཟས་ནོར་འཚོལོངས་སྤྱོད་ལ་བརྟེན་ནས་ཞེ་འདོད་ཀྱི་སྙན་གྲགས་སྒྲུབ༔ ཚུལ་འཆོས་དང་
འགྲོགས་ནས་ཆོས་འདྲའི་ལས་རབ་བྱེད༔ སྐྱེ་བོ་ཐ་མལ་གྱི་སྤྱོད་པ་ལས་མ་ལོག་པར་ཆོས་སྤྱོད་ 
ལམ་དུ་མི་བསླང་བ་ཡིན་གསུངས༔ གསུམ་པ་བར་དུ་གཅོད་པའི་ཉེས་དམིགས་ནི མི་ནག་ 
རྣམས་ཆོས་བྱེད་དུ་འདོད་ནས་འདུས་པས་རང་ལོངས་སྤྱོད་ཀྱི་གཡེང་བས་ཁྱེར༔ ཆེ་བའི་དྲེགས་
པ་སྐྱེས་ནས་བདག་བསྟོད་གཞན་ལ་སྨོདཿ༔ འདོད་ཡོན་གྱི་ཁོལ་པོ་བྱས་པས་མི་ཁོམ་པའི་འདམ་
དུ་ཚུདཿ ཟས་ནོར་གྱི་གཉེར་ཁ་ལ་བབས་པས་འཛིན་ཆགས་ཀྱི་སེར་སྣས་བཅིངས༔ མི་ནག་གི་ 
ཚོགས་དཔོན་བྱས་པས་ངན་པའི་སྤྱོད་པ་འགོ ཇོ་མོ་མཚོ་རྒྱལ༔ ཐར་པ་འདོད་ཡོན་ལ་ཞེན་པ་ 
ལྟརཿ དགེ་སྦྱོར་ལ་སྐྱེ་འཕེལ་ཆད་པ་ལ་བདུད་ཟེར་བ་ཡིན་གསུངས༔ བཞི་པ་བདུད་དེ་བསལ་ 
བའི་ཐབས་ནི༔ དབང་པོ་ཐ་མལ་འདོད་ཡོན་གྱི་འཁྲི་བ་བཙན་ཐབས་སུ་གཅོད༔ འབྲིང་གིས་ཅི་ 
བྱུང་གསང་སྔགས་མཆོད་རྫས་སུ་གཏང རབ་ཀྱིས་སྤྱོད་ལམ་ཆོས་ཉིད་ཀྱི་རོལ་པས་ལམ་དུ་
ཁྱེརཿ ཇོ་མོ་མདོར་ན་ལོངས་སྤྱོད་ལ་ཆགས་ཞེན་མེད་པར་གང་བྱུང་ཚོགས་འཁོར་བསྒྲུབ་རྫས་
སྦྱིན་གཏོང་སོགས་དགེ་བའི་གྲོགས་སུ་འགྲོ་བར་གྱིས་དང༔ བར་ཆད་དངོས་གྲུབ་ཏུ་འགྱུར་བ་ 
དན་འཕགས་འདོད་ཡོན་ལ་སྦྱོར་བ་ལྟ་བུར་འགྱུར་གསུངས༔
གསུམ་པ་ཞེན་ཆགས་གནས་ཀྱི་བདུད་ནི༔ དང་པོ་གང་ལ་འཇུག་ན༔ བླ་མ་དང་བྲལ་ནས་ 
ལོགས་སུ་འདུག་པ་ལ་མོས་པ་ལ་འཇུག་སྟེ དགོན་པར་འདུག་པ་ལ་ཡང་མང་བར་གདའ་སྟེ༔ སྤྲོས་ 
པ་མེད་པ་ཉུང་བར་གདའ་གསུངས༔ གཉིས་པ་བར་དུ་གཅོད་པའི་རྟགས་ནི༔ དགོན་གནས་ལ་ 
བདག་ཏུ་འཛིན་པ་ཞེན་པ་རང་རྒྱུད་པ་སྐྱེ༔ བདག་ཉིད་དགོན་པར་སྡོད་པ་ལ་རློམས་སེམས་ཀྱི 
བསྟོད༔ གཞན་དག་གྲོང་ཡུལ་འགྲོ་བ་ལ་ཕྲག་དོག་གིས་ཟུར་སྨོད༔ བདེ་སྐྱིད་ལ་རྟག་ཏུ་རེ་ནས་ 
བསྒོམ་བསྒྲུབ་ཀྱི་བར་དུ་མཁར་ལས་བྱེད༔ བསྒོམ་སྐྱོང་བར་སྐད་ནས་དབང་སྡུད་སོགས་ངན་སྔགས་
བསྒྲུབ༔ ཇོ་མོ་གཟུང་འཛིན་སྒྲོག་གིས་བཅིངས་ནས་སྒོམ་སྒྲུབ་ལ་བར་དུ་བཅད་ནས་དགོན་པ་དང་
152

༄༅། །ཟབ་གཏེར་ཆོས་ཀྱི་མཛོད་ཁང་།
རི་ཁྲོད་བརྟེན་པ་ཡང་དགོས་མེད་གསུངས༔ གསུམ་པ་བར་དུ་བཅད་པའི་ཉེས་དམིགས་ནི༔ ཡང་ 
དག་དོན་གྱི་རྣལ་འབྱོར་རྒྱུད་ལ་མ་འབྱོར་བས་གཏི་མུགཿ གནས་ཡུལ་བདག་ཏུ་བཟུང་བས་འདོད་ 
ཆགས༔ ཉེ་སྐོར་གྱི་རྩི་ཤིང་ཀུན་བསྲུངས་པས་སེར་སྣ དེས་ཡུལ་མི་དང་འཐབས་ཤིང་འཁོན་པས་ 
ཞེ་སྡང ཕྱོགས་རིས་དང་འགྲན་སེམས་སྐྱེས་པས་ཕྲག་དོགཿ༔ ཇོ་མོ་ཐར་པ་སྤུ་རི་མ་ལ་ཡ་དང་ 
ལང་ཀ་མགྲིན་བཅུས་བཟུང་བའི་མངའ་ཐང་ལ་ཆགས་པ་ལྟ་བུ བཟུང་བ་དགོན་གནས་འཛིན་པ་ 
ལ་སོང་བ་ཆགས་སྡང་དུ་སོང་ནས་དུག་ལྔ་རྒྱས་པ་ལ་བདུད་ཟེར་བ་ཡིན་གསུངསཿབཞི་བ་བདུད་
དེ་བསལ་བའི་ཐབས་ནི༔ འདུ་འཛི་ཅན་གྱིས་དགོན་པ་སྤང་བ་མཆོག་ཡིན་པསཿ དབང་པོ་ཐ་ 
མལ་གནས་དང་ཡུལ་ལ་ཆགས་འཛིན་མེད་པར་རི་ཁྲོད་འགྲིམས༔ འབྲིང་གིས་གར་འདུག་ཀྱང་ 
ཞེན་མེད་དུ་གཞལ་ཡས་ཁང་དུ་བལྟ༔ རབ་ཀྱིས་རང་ལུས་འདོམ་གང་གྲུ་བཞི་པ་འདི་གར་འདུག་ 
དབེན་པར་ཤེས་པར་བྱ་དགོས༔ ཇོ་མོ་ས་མཐོ་དམན་གང་དུ་འདུག་ཀྱང་ལུས་ངག་ཡིད་གསུམ་
འཁྲུལ་པར་སྣང་བ་ལས་དབེན་པ་དན་འཕགས་ལྟ་བུར་གྱུར་ན་བདུད་གྲོགས་སུ་ཆོད་པ་ཡིན་གསུངས༔ 
བཞི་པ་འཇིག་རྟེན་འཁྲུལ་སྣང་ལ་སྦྱར་བ་བསླབ་སྦྱངས་མཁས་པ་མང་བར་གདའ་སྟེ སངས་རྒྱས་
པའི་ཡོན་ཏན་སྐྱེ་བ་ནི་ཉུང་བར་གདའ་གསུངསཿ
གཉིས་པ་བར་དུ་བཅད་པའི་རྟགས་ནི༔ གཞན་དོན་དུ་སངས་རྒྱས་སྒྲུབ་པ་ལ་མི་བརྩོན་པར 
རྙེད་འཚོལ་གྱི་ཟན་འབྲུལ་ལ་བསྒྲུབ་པའི་བྱ་བྱེད་ལ་བརྩོན༔ ཚད་མེད་ཀྱི་སེམས་བསྐྱེད་དང་བྲལ་ 
བར་འཇིག་རྟེན་གྱི་ཆོས་བརྒྱད་ལ་དད༔ ཉམས་མྱོང་སྐྱེས་ཚུལ་མི་དགའ་བར་ནོར་རྫས་ཀྱི་སྐྱེད་ 
འཕེལ་ལ་སེམས༔ བཀའ་ལུང་གདམས་ངག་ལ་བློ་མི་གཏད་པར་འཇིག་རྟེན་གྱི་འཁྲུལ་སྣང་ལ་བློ་ 
ཕུགས་གཏད༔ ངེས་དོན་ལ་ཉམས་ལེན་མི་བྱེད་པར་ཐ་སྙད་ཀྱི་ཚིག་ཚོགས་བློར་བཅངས་ནས 
བཤད་རྒྱང་དང་རྒྱ་ལ་འབྱམས ཇོ་མོ་བྱང་ཆུབ་ལམ་དུ་མ་གྱུར་པས་ཤེས་རབ་ཅན་ཤེས་པས་ཕུང་ 
བར་གདའ་གསུངས༔ གསུམ་པ་བདུད་དེས་བར་དུ་གཅོད་པའི་ཉེས་པ་ནི༔ གཞན་དོན་ལ་བསྙད་ 
བཏགས་ནས་འདུ་འཛིའི་གཡེང་བ་བསྒྲུབས་པས་བྱང་ཆུབ་ཀྱི་རྨང་གཞི་འཐོར དགེ་སྦྱོར་ལ་གཞོག་ 
ཉམས་བྱས་ནས་ཟས་ནོར་བརྩལ་བས་ཉམས་མྱོང་ལ་སྐེད་ཆད་ཤོར༔ ཡོན་ཏན་མིང་དུ་བཏགས་ 
ནས་ལོག་འཁྲུལ་གྱི་སྐྱོན་ལ་སྤྱད་པས༔ སངས་རྒྱས་པའི་ཡོན་ཏན་གཞི་ནས་བརླགསཿ སེམས་
153

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
བསྐྱེད་ལ་ཁུངས་ཕྱུང་ནས་གཞན་དག་སུན་ཕྱུང་བས་བྱང་ཆུབ་རྒྱབ་ཏུ་བོར༔ ཐ་སྙད་ཉན་བཤད་ 
ལ་ཡེངས་པས་རང་རྒྱུད་དུག་ལྔ་ལངས་ནས་བཅིངས༔ ཁ་བཤད་མེ་ལྟར་ཚ་ཡང་རྒྱུད་ལ་བྱང་སེམས་ 
མེད་པས་གཞན་དག་འདུལ་བར་མི་འགྱུར་ཞིང་འཁོར་བས་བཅིངས༔ འཕྲལ་དུ་ཆོས་མཁས་པ་ 
ལྟར་སྣང་ཡང་ནེ་ཙོ་ལྟར་སོང་ནས་ཕུགས་རང་རྒྱུད་ལ་གནོད་པས་ཕན་པར་མི་འགྱུར་ནས་ཁེངས་
པ་རྒྱས རང་དོན་གཞན་དོན་གང་ཡང་མ་གྲུབ་པའི་སྟེང་དུ་བདག་གཞན་གཉིས་ཕུང་དུ་གྱུར་པ་
ཐར་པའི་ཡོན་ཏན་འདྲ་བ་དེ་ལ་བདུད་ཟེར་བ་ཡིན་གསུངས༔ བཞི་པ་བདུད་དེ་བསལ་བའི་ཐབས་ 
ནི དབང་པོ་ཐ་མས་སྨོན་པ་ལ་སེམས་བསྐྱེད་ནས་འཇུག་པ་ལ་ངལ་གསོ་བའི་ཚུལ༔ སེམས་ཅན་
གྱི་དོན་དུ་ཡེང་མེད་སངས་རྒྱས་སྒྲུབ༔ འབྲིང་གིས་རྣམ་རྟོག་གང་འགྱུ་ཡེ་ཤེས་སུ་གཏན་ལ་དབབ༔ 
རབ་ཀྱིས་ཆོས་ཉིད་ཀྱི་ངང་དུ་གཞན་དོན་སྤྱོད་པར་བྱ་སྟེ༔ སྔོན་དན་འཕགས་ཀྱིས་ཐར་པའི་དོན་ 
དུ་བདག་གཞན་གྱི་དོན་མཆོག་མང་པོ་འགྲུབ་པ་ལྟ་བུར་བྱ་སྟེ ཇོ་མོ་མཚོ་རྒྱལ་ཅི་བྱེད་སེམས་ 
ཅན་གྱི་དོན་དུ་འགྲོ་བ་དེ་ཡོན་ཏན་བྱ་བ་ཡིན་གསུངས༔
ལྔ་པ་གཟུགས་བརྙན་འདྲ་མིན་གྱི་བདུད་ཅེས་པ་ནི༔ དང་པོ་གང་ལ་འཇུག་ན༔ ཐོས་པ་ཆུང་ 
ལ་ཚུལ་འཆོས་ཆེ་བ་ལ་འཇུག༔ མཚོ་རྒྱལ་སངས་རྒྱས་ཀྱི་བསྟན་པ་ལ་འཇུག་པ་མང་བར་གདའ་ 
སྟེ མདོ་རྒྱུད་གཞུང་བཞིན་དུ་སྤྱོད་པ་ཉུང་བར་གདའ་སྟེ༔ གཉིས་པ་བར་དུ་བཅད་པའི་རྟགས་ 
ནི རང་ལ་མ་སྨིན་པར་གཞུང་ནས་བཤད་པའི་ཡོན་ཏན་རྒྱུད་ལ་མི་འདོད༔ བསམ་པ་ཚུལ་ 
བཞིན་དུ་མི་འགྲུབ༔ བར་ཆད་ཀྱི་རྐྱེན་མང གཡོ་སྒྱུ་ཡི་རྐུན་མ་རྒྱུག༔ གདམས་པ་རྒྱུད་ཐོག་ཏུ་ 
མི་འཁེལ༔ ཇོ་མོ་དངོས་གྲུབ་དུས་སུ་མ་ཐོབ་པ་དེ༔ འདྲ་མིན་ཚུལ་འཆོས་ཀྱིས་ལེན་པ་ཡིན་གསུངས༔ 
གསུམ་པ་བར་དུ་བཅད་པའི་ཉེས་པ་ནི༔ དད་པས་འདྲ་མིན་འཇིག་རྟེན་གྱི་ཆོས་བརྒྱད་ལ་མ་ 
དད་པས༔ ཆགས་སྡང་གི་འདམ་དུ་ཚུད་དེཿ ཐར་པ་ཐུགས་ཁར་གཞོན་ནུའི་དྲུང་དུ་བསྙེགས་པ་ 
དང་འདྲ༔ བརྩོན་འགྲུས་ཀྱིས་འདྲ་མིན་ཆོས་མིན་གྱི་བྱ་བ་ལ་བརྩོན་པས་ཡང་དག་གི་ལམ་དང་ 
བྲལ་ཏེ༔ ཐར་པས་ཆོས་སྤྱོད་བྱས་པ་དང་འདྲ༔ ཤེས་རབ་ཀྱིས་འདྲ་མིན་ལོག་རྟོག་གི་བློ་མང་བས་ 
ཉོན་མོངས་ཀྱི་རླུང་འཚུབ་ལྡང་བ༔ ཐར་པས་ལུས་ངག་གི་མཚན་མ་བཅོས་པ་དང་འདྲ༔ སྙིང་ 
རྗེས་འདྲ་མིན་སེམས་ཅན་རང་རྒྱུད་པར་ཆགས་པས་སྲིད་པའི་དྲ་བས་བཅིངས་ཏེ༔ ཐར་པས་རང་
154

།ཟབ་གཏེར་ཆོས་ཀྱི་མཛོད་ཁང་།
སྡེ་དང་གཞན་སྡེ་རིས་སུ་གཅོད་པ་དང་འདྲ༔ ཚུལ་ཁྲིམས་ཀྱིས་འདྲ་མིན་ཚུལ་འཆོས་ཀྱིས་རང་ 
རྒྱུད་བཅིངས་པས་རང་གིས་རང་བསླུས་པཿ ཐར་པས་བསླབ་བྱ་བརྟེན་པ་དང་འདྲ༔ སྦྱིན་པས་
འདྲ་མིན་དམིགས་པ་དང་རློམས་སེམས་ཁ་ལེན་དུ་བཏང་བས་ཡོ་བྱད་ཆུད་ཟོས་ཏེ༔ཐར་པས་
ཚོགས་བསྔོ་བྱས་པ་འདྲ༔ བསམ་གཏན་གྱིས་འདྲ་མིན་འཁྲུལ་སྣང་ལ་སེམས་འཛིན་བྱས་པས་ 
དག་པའི་སྣང་བ་དང་མི་འཕྲད་པ༔ ཐར་པས་མོ་པྲ་བསྒྲུབས་པ་དང་འདྲ༔ བསྒོམ་བསྒྲུབ་ཀྱིས་ 
འདྲ་མིན་བདག་འཛིན་གྱི་བསྲུང་སྐྱོབ་བྱསཿ དགེ་སྦྱོང་གི་རྨང་གཞི་འཆུགས་པ༔ ཐར་པས་ཕྱིན་ 
ཅི་ལོག་གིས་ལྷ་སུམ་ཅུ་བསྒྲུབས་པ་དང་འདྲ༔ འཇུག་སྒོ་འམ་འདྲ་མིན་ཕྱི་པ་དང་འདྲ་བའི་ནང་
པ་དང ཐེག་དམན་གྱི་ལམ་ལ་ཞུགས་པས་ཚུལ་འཆོས་དང་ལོག་ལམ་གྱིས་སངས་རྒྱས་ལམ་དང་ 
མི་འཕྲད་པ ཐར་པས་སྟོན་པ་ལ་སྤྱོ་བ་དང་འདྲ༔ མཚོ་རྒྱལ་འདྲ་མིན་གྱི་བྱེ་བྲག་ངོ་མ་ཤེས་ 
པས༔ བྱས་པ་དགེ་སྦྱོར་བྱས་ཀྱངཿ སོང་བ་འཁོར་བའི་རྒྱུར་སོང་བ་ཐར་པ་ལྟ་བུ་དེ་ལ་བདུད་ཟེར་ 
བ་ཡིན་གསུངས༔ བཞི་པ་བདུད་དེ་བསལ་བའི་ཐབས་ནི༔ ཐོས་པ་རྒྱ་བསྐྱེད་ཆོས་དང་ཆོས་མིན་ 
གྱི་བྱེ་བྲག་ཤེས་པར་བྱ༔ བསམ་པས་གོ་བར་བརྟགས་ཏེ་འདྲ་མིན་གྱི་གཟུགས་བརྙན་བོར༔ བསྒོམ་ 
པས་ཉམས་སུ་བླངས་ཏེ་རང་རྒྱུད་ཆོས་དང་བསྲེ ཇོ་མོ་མཚོ་རྒྱལ་དཀོན་མཆོག་གསུམ་དང་རང་
རྒྱུད་དབྱེར་མེད་དུ་ཁྱེར་བ་དན་འཕགས་ལྟ་བུ་དེས་བདུད་གྲོལ་བ་ཡིན་གསུངས༔ ཆོས་གང་ཤེས་
རང་རྒྱུད་དང་འདྲེས་པར་ཉམས་སུ་ལོངས་དང༔ འདྲ་མིན་གྱི་གོལ་སར་ལྟུང་དོགས་མེད་གསུངས༔ 
དྲུག་པ་གཉིས་འཛིན་ཐེ་ཚོམ་གྱི་བདུད་བྱ་བ་ནི དང་པོ་གང་ལ་འཇུག་ན༔ རྣལ་འབྱོར་པ་འཇིག་ 
རྟེན་བློ་མ་ཐོངས་པ་ལ་འཇུག
ཇོ་མོ་འཁོར་བ་དང་འབྲེལ་ཐག་མ་ཆོད་ན་ནམ་ཡང་བདུད་ལས་མི་གྲོལ་ཏེ༔ འཁོར་བར་འབྲེལ་ 
མ་ཆོད་པ་མི་རྟག་གི་སྐྱེས་ལམ་ག་ན་ཡོད་པ་ཡིན་གསུངས༔ གཉིས་པ་བར་དུ་བཅད་པའི་རྟགས་ 
ནི རེས་རྟག་ཏུ་རེ་ནས་འཁོར་བའི་སོ་ནམ་བྱེད༔ རེས་མི་རྟག་གིས་དོགས་ནས་དགེ་སྦྱོར་ཉམས་ 
སུ་ལེནཿ རེས་འགའ་དུག་ལྔའི་དབང་དུ་བཏང་ནས་སྡིག་པ་གསོག༔ རེས་འགའ་གཉེན་པོ་བརྟེན་ 
ནས་དགེ་བ་སྒྲུབ༔ རེས་འགའ་ངན་རྟོག་རང་དགར་བཏང་ནས་འཁྲུལ་པའི་བསམ་རྒྱ་སྐྱེད༔ རེས་
འགའ་འཁོར་བའི་ཉེས་དམིགས་མཐོང་ནས་ཆོས་ལ་འཇུག༔ རེས་འགའ་ཆོས་ལ་ཐེ་ཚོམ་སྐྱེས་ཏེ་
155

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
འཇིག་རྟེན་ཆོས་ལ་སྤྱད་པར་རེ༔ མཚོ་རྒྱལ་གཉིས་འཛིན་གེགས་འདི་ལ་མ་སེལ་བར་དུ་གཉིས་ 
མེད་འདི་རྒྱུད་ལ་སྐྱེ་མི་སྲིད་གསུངས༔ གསུམ་པ་བར་དུ་བཅད་པའི་ཉེས་པ་ནི ཚུལ་ཁྲིམས་ལ་ 
ངོས་ལྐོག་བྱེད༔ སེམས་བསྐྱེད་ཀྱི་བསླབ་བྱ་འཆོར༔ དམ་ཚིག་ལ་ཚོད་ཡོད་འཇུག༔ འཁོར་བའི་ 
ཉེས་པ་འགོསཿ སྒྲུབ་པ་དལ་ཁོམ་དུ་ལུས༔ དངོས་གྲུབ་ཡིད་སྨོན་དུ་ཤོར༔ ཤེས་པ་འཁྲུལ་ཕྱིར་ 
འབྲང༔ ཉམས་ལེན་སྣུམ་དྲེད་དུ་ཁྱེར༔ གོ་བ་གཞི་ལ་ལུས༔ གཉེན་པོ་ཁ་ལ་འབྱམས༔ རྟོགས་པ་ 
རྐུན་བུར་ཤོར༔ འབྲས་བུ་ཕྱི་དུས་ལ་རེ མཚོ་རྒྱལ་འཁོར་འདས་ཀྱི་ཤན་ཐང་མ་ཕྱེ་བའི་དུས་ 
འདིརཿ ཐར་པ་ཡིས་བསྒྲུབས་པ་ལྟ་བུ་འཁྲུལ་སྣང་གིས་ངན་རྟོག་ལ་བློ་འཁྲིད་པར་བྱེད་པ་ལ་ 
བདུད་ཟེར་བ་ཡིན་གསུངས༔ བཞི་པ་དེ་བསལ་བའི་ཐབས་ནི༔ དང་པོ་ཐ་མལ་མི་རྟག་རྒྱུད་ 
སྦྱར་ཏེ་འཁོར་བའི་འཁྲི་བ་བཙན་ཐབས་སུ་གཅོད་དོ༔ འབྲིང་གིས་ཡེང་མེད་ཀྱི་གཉེན་པོ་བརྟེན་ 
ལ་འཁྲུལ་སྣང་རྒྱལ་བའི་དཀྱིལ་འཁོར་དུ་བསྒྱུར༔ རབ་ཀྱིས་ཆོས་ཀྱི་དོན་དམ་དང་མ་བྲལ་བར་ 
འགྲོགས་ཏེ་རང་སྣང་འཛིན་མེད་དུ་ཁྲོལཿ མཚོ་རྒྱལ་འཁྲུལ་སྣང་གི་དགྲ་ཐབས་མཁས་པས་ཤེས་ 
བཞིན་གྱི་མི་ཚེ་དང་མི་འབྲལ་བར དན་འཕགས་ཐར་པས་བསླུས་པའི་དུས་དང་འདྲ་བར་སྤང་ 
བླང་ཚུལ་ལྡན་བྱེད་པ་གལ་ཆེ་བའོ༔ ཞེས་གསུངས་པས༔ དེར་འདུས་པ་དང་བཅས་པ་ཡི་རངས་ 
ཏེ སྤང་བླང་ཆོས་ཀྱི་གལ་མདོ་ལ་བློ་ལས་སུ་རུང་བར་གྱུར་ཏོ ས་མ་ཡཱ༔ ཟབ་རྒྱ༔
ཡང་ཇོ་མོ་མཚོ་རྒྱལ་གྱིས་ཞུས་པ༔ རྗེ་འགྲོ་བའི་མགོན་པོ་ཨོ་རྒྱན་རྗེ༔ གསང་སྔགས་སྡོང་པོ་ 
རྡོ་རྗེ་འཆང༔ བདུད་བཞིའི་དཔུང་འདུལ་ཤཱཀྱ་ཐུབ བདག་དང་མ་འོངས་འགྲོ་བ་རྣམས༔ ལོག་ 
ལམ་བདུད་ཀྱིས་བསླུས་གྱུར་ནས༔ ཡེ་ཤེས་སྒྲོན་མེ་སྦར་དུ་གསོལཿ ལགསཿ སྤྱི་དོན་གཉིས་པ་ 
བསྒོམ་བསྒྲུབ་ཏིང་ངེ་འཛིན་གྱི་བདུད་ལ་རྣམ་པ་དུ་མཆིས༔ ཞིབ་ཅིང་རྒྱས་པར་གསུང་བར་ཞུ་ 
ལགསཿ ཞེས་ཞུས་པས༔ ཨོ་རྒྱན་གུ་རུས་བཀའ་བསྩལ་པ༔ ཀྱཻ་མ་ཉོན་དང་དགེ་མ་ལྕམ༔ གསང་ 
སྔགས་ལུས་གྲུབ་ཕག་གདོང་མ༔ སྒྱུ་མ་ལྟ་བུའི་དོན་སེམས་མོ༔ དཔའ་བར་འགྲོ་བའི་རྟོགས་པ་ཆེ༔ 
རྡོ་རྗེ་ལྟ་བུའི་ཏིང་འཛིན་ལྡན༔ འགྲོ་བའི་དོན་དུ་སེམས་པ་ལེགས༔ ཞེས་གསུངས་ནས༔ ཇོ་མོ་ 
བསྒོམ་པའི་བདུད་ལ་དྲུག་ཡོད་དེ དང་པོ་ནི༔ ཆོས་སྐུ་ལ་སྒྲིབ་པར་བྱེད་པ་ལམ་སྟེགས་ཞི་ 
གནས་རྟིང་པོའི་བདུད་ནི གང་ཟག་གང་ལ་འཇུག་ནཿ ཟབ་མོའི་མན་ངག་གནད་དུ་མ་གོ་བར་
156

༄༅། །ཟབ་གཏེར་ཆོས་ཀྱི་མཛོད་ཁང་།
མའིབླ་དྲུང་དུ་སྙེམ་ཐག་མ་ཆོད་བར་རང་སྒོམ་ཆེན་པར་རློམས་ནས༔ ཆེ་ཚུལ་དང་བཟང་བརྫུ་
བཏབ༔ སེམས་གཉིས་འཛིན་གྱི་མདུད་པ་མ་ཞིག་པ་ལ་ཞི་གནས་རྟིང་པོ་ཡུབ་རེ་གནས་པ་ལ་
བསྒོམ་མཆོག་འཛིན་བྱེད་པ་ལ་འཇུག༔ ཇོ་མོ་བསྒོམ་ཉམས་སུ་ལེན་པ་ལ་ཟབ་མོའི་མན་ངག་བླ་ 
མའི་དྲུང་དུ་བཅར༔ བོགས་བསྐྱེད་དགོས་པ་ཡིན༔ གཉིས་པ་བར་དུ་བཅད་པའི་རྟགས་ནི༔ ཡུན་ 
རིང་དུ་བསྒོམས་པས་ལན་རེར་ཞི་གནས་དུམ་པ་རེ་སྐྱེ་བར་དགའ་བྲོད་ཞུགས༔ ལན་རེར་རིག་པ་
འགྱུ་རུ་སོང་ནས་སྟོང་ལྟ་ཧད་པོ་ལ་ལུས༔ ལན་རེར་སེམས་རྒྱུད་ཉོན་མོངས་པ་སྣ་ཚོགས་སུ་འཆོར་ 
ནས་བློ་མི་བདེ་བ་ན་ཁ་རེ་འབྱུང༔ ལན་རེར་བཟང་བཟང་རྟོག་པྲ་པྲིག་རེ་ཤར་ཚེ་དགའ་ཡ་ལེ་བ་ 
ལ་རྟོགས་པ་ངོས་མ་ཟིན་པར་རང་རྒྱུད་དུ་ཤོར༔ མདོར་ན་རྟོག་པ་ཅི་དང་གང་ཤར་ཡང་གནད་
ཐོག་ཏུ་མ་སོང་བར་རང་རྒྱུད་པར་ཤོར་བ་ལ་བསྒོམ་གྱི་བོགས་ཡེ་ནས་འོང་མི་སྲིད་དོ༔ ཇོ་མོ་ལམ་ 
གྱི་གོ་འཕང་གཅོད་པ་ལ་གསལ་དག་གི་ཡེ་ཤེས་ལམ་དུ་སློང་དགོས་པ་ཡིན༔ གསུམ་པ་བདུད་ 
དེས་བར་བཅད་པའི་ཉེས་དམིགས་ནི ཐར་པ་ནག་པོས་ལྟ་བ་ལོག་པ་དང་འདྲ་སྟེ༔ སེམས་ 
བསྐྱེད་དེ་ཆོས་སྐུའི་གནས་ལུགས་མ་ཤེས་པས༔ རྟོགས་པ་གང་བྱུང་བྱུང་ལ་སྤང་བླང་རེ་དོགས་ཐེ་
ཚོམ་གྱི་ངང་དུ་ཉིན་མཚན་དུ་འབད་ནས་བསྒོམས་པས་བོགས་བསྐྱེད་མ་ཐོན་ནས་ཁམས་ལོག༔ 
འབྱུང་བ་འཁྲུགསཿ༔ བྱིང་རྨུགས་ཐིབས་གསུམ་གྱི་དབང་དུ་ཤོར༔ དེ་མི་འདོད་ཅིང་བསལ་བའི་ 
ཐབས་ལ་བརྩོན་འགྲུས་བྱས་པས༔ དམིགས་པ་ནི་མཚན་མར་ཤོར༔ དེས་རང་རྒྱུད་ཇེ་ཧྲག་ཏུ་ 
སོང་ནས་རྣམ་རྟོག་གི་འཕྲོ་རྒོདཿ༔ གཞན་བས་རྒྱུད་ཧྲགཿ༔ དུག་ལྔ་རྒྱས༔ སྙིང་རླུང་འཁྲུག༔ དགའ་ 
སྡུག་སླ འདོད་སྲེད་ཆེ༔ ཞེན་ཆགས་ཆེ༔ རྒྱུད་འགའ་ཧྲག་སྟེ་སོང་ནས་སུ་དང་ཡེ་མི་མཐུན་པར་ 
འབྱུང་ངོ༔ ཇོ་མོ་བསྒོམ་གྱི་གནད་ཅིག་མ་ཤེས་ན་རྩོལ་བ་དྲག་ཀྱང་སངས་རྒྱས་ཀྱི་ལམ་དུ་མི་འགྲོ་ 
གསུངསཿ བཞི་པ་བདུད་དེ་བསལ་བའི་ཐབས་ནི༔ དབང་པོ་ཐ་མལ་པས་བསྐྱེད་རྫོགས་རྩ་རླུང་ 
ཐིག་ལེ་སྒྱུ་ལུས་སོགས་སྣ་ཚོགས་པས་རྩལ་སྦྱོང་ལ་གནད་དུ་འགྲོ་བ་བྱེད་དགོསཿ འབྲིང་གིས་
སེམས་ཉིད་མ་བུ་བསྒོམ་རྒྱུ་སྒོམ་མཁན་གཉིས་མེད༔ སྣང་བ་སེམས༔ སེམས་ནི་སྣང་བ་སྟེ སྣང་ 
སེམས་དབྱེར་མེད་འཁོར་འདས་ཐམས་ཅད་་རང་སེམས་ཕྱག་རྒྱ་ཆེན་པོའི་རྩལ་མདངས་ཙམ་ལསཿ 
གཞན་ལས་གློ་བུར་དུ་སྣང་བ་ཡེ་ནས་མེད་པར་ངོ་སྤྲད་ལ་རྩལ་སྦྱང རབ་ཀྱིས་སྒོམ་མཁན་ཡང་
157

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཕྱག་རྒྱ་ཆེན་པོ༔ བསྒོམ་ཡང་ཕྱག་རྒྱ་ཆེན་པོ༔ གྲོལ་ཡང་ཆོས་ཀྱི་ཀློང༔ རང་སྣང་བཞིན་དུ་སྟོ 
པ༔ གཞན་ཡང་ཁང་ཤར་བཞིན་དུ་སྟོང་པ༔ མདོར་ན་འཁོར་འདས་ཆོས་གསུམ་ཐམས་ཅད་རང་
སེམས་རིག་པའི་ཀློང་དུ་ཆོས་ཉིད་བདེ་ཆེན་རོལ་པར་ཤེས་བཞིན་དུ་རང་སར་ཀློད་དེ་གཉིས་འཛིན་ 
ཡུལ་ཕྱུང་བར་བྱའོ༔ཇོ་མོ་ཞི་གནས་ཕྱག་རྒྱ་ཆེན་པོའི་ཡུལ་ཁུངས་ཡིན་པས་ལམ་སྟེགས་སུ་ཅིས་
ཀྱང་དགོས་ཏེ༔ སེམས་འཛིན་བསྒོམ་ཨ་འཐས་སུ་ཤོར་ནས་སྟོང་ལྟ་ཧད་པའམ༔ ཞི་གནས་རྟིང་
པོར་གོལ་ཏེ་འཁོར་བར་འཆིང་བ་ཡིན་གསུངས༔ གཉིས་པ་ཡུལ་རྐྱེན་གྱིས་གནོད་པ་འཇིག་རྟེན་ 
འཁྲུལ་པའི་བདུད་ནི༔ དང་པོ་བདུད་གང་ལ་འཇུག་ན༔ རྣལ་འབྱོར་པ་འདུ་འཛི་དང་སྙན་གྲགས་ 
ལོངས་སྤྱོད་དང་ཆེ་ཐབས་དགའ་ཞིངཿ ཚིག་ཙམ་ལ་བདེན་པར་འཛིན་པ་ལ་འཇུག ཇོ་མོ་རང་
བྱ་བ་བློ་ཡིས་མ་ཐོང་ན་ཆེ་འདོད་ཀྱིས་ཆོས་ལ་འཇུག་པ་ཐར་པའི་འགྲན་ཡ་ལྟ་བུ་དེས་ནམ་ཡང་ 
ལམ་དུ་མི་འགྲོ་སྟེ འཇིག་རྟེན་གྱི་བྱ་བྱེད་དང་མ་བྲལ་གྱི་བར་དུ་ཉམས་ལེན་བྱེད་ལོ་ཙམ་ལ་ 
འབྲེལ་ཅི་ཡང་མེད་གསུངསཿ
གཉིས་པ་བདུད་དེས་བར་དུ་གཅོད་པའི་རྟགས་ནི༔ འདུ་འཛི་དང་ཕྲད་ནས་ཚོགས་དྲུག་ཡུལ་ 
ལ་གཡེངས་ནས་རང་གི་ཉམས་ལེན་དང་བྲལ༔ སྐབས་སུ་སྐབས་སུ་དུམ་པ་རེ་ཟིན་ཡང་གནད་དུ་
མི་འགྲོ༔ དེ་ཇེ་ཇེ་གྱོང་ནས་རེ་ཞིག་ཙ་ན་འདི་ཡི་སྣང་ཞེན་ཐམས་ཅད་ཇེ་རགས་སུ་འབྱུང༔ སྔོན་ 
གྱི་ཉམས་མྱོང་ཐམས་ཅད་སད་ཀྱིས་ཁྱེར་བ་ལྟར་གྱུར་ནས་སླར་དེང་ཕྱིན་ཆད་བསྒོམ་མི་སྤྲོ གཅིག་ 
པུར་མི་ཚུགས༔ མན་ངག་ལ་ཐེ་ཚོམ༔ སངས་རྒྱས་ལ་ཞེ་རིང༔ བླ་མ་ལ་བློ་ལོགཿ གྲོགས་མཆེད་ལ་ 
སེལ་འཇུགཿ ཚེ་འདིའི་བྱ་བྱེད་ཆགས་སྡང་ཉེ་རིང་སོགས་ལ་ཞེ་འགྲོ་བ་འབྱུང༔ ཇོ་མོ་རིག་པ་ 
ཚོགས་དྲུག་གི་ཡུལ་ལ་ཤོར་ན་ཆགས་སྡང་གི་ཆོས་དང་འཕྲད་གསུངས༔ གསུམ་པ་བདུད་དེས་ 
བར་དུ་བཅད་པའི་ཉེས་པ་ནི རེས་འགའ་ཐ་མལ་གྱི་ཤེས་པ་རང་རྒྱུད་དུ་འཆོར༔ ཡང་ན་རང་ 
སྣང་དགྲ་རུ་མཐོང་ནས་ཡོང༔ ཕྱི་ཡི་ཚོགས་དྲུག་རང་སྣང་ཡ་བྲལ་དུ་གྱུར༔ རྟོག་པ་སྣ་ཚོགས་པ་ 
ལ་གཉེན་པོ་རེ་རེ་ཤོར༔ དེས་སྣང་སེམས་ཇེ་སྤུན་དུ་སོང་ནས་རྟོགས་པ་པྲ་ཡས༔ སྐབས་སུ་ཅུང་ 
ཟད་རེ་ཟིན་ཡང་གཉེན་པོས་མི་སླེབ ཕྱི་ཡི་སྣང་བ་ཇེ་རགས་ལ་སོང་ནས་ཨ་འཐས༔ ལས་དང་ 
རྒྱུ་འབྲས་ཆོ་ལེ་བར་སྤྱོད༔ འདི་མི་བདེན་ཕྱི་མ་མི་བདེན་པར་སེམས༔ ཉོན་མོངས་པ་རང་རྒྱུད་
158

༄༅། །ཟབ་གཏེར་ཆོས་ཀྱི་མཛོད་ཁང་།
དུ་ཤོར་བས༔ དུག་ལྔ་སྔར་བས་ཧྲག༔ ངོ་ཚ་ཆུང༔ ཕྱི་ཐག་ཆད༔ ཁྲེལ་འཛེམ་མེད༔ མདོར་ན་ 
ཤེས་པ་ཡུལ་ཕྱིར་འབྲངས་ནས་འཁྲུལ་སྣང་རང་རྒྱུད་དུ་སྤྱོད་པ་ལ་བདུད་ཟེར་བ་ཡིན་གསུངས༔
བཞི་པ་བདུད་དེ་བསལ་བའི་ཐབས་ནི དང་པོ་ཐ་མལ་པས་དམ་བཅའ་དང་བཅད་རྒྱ་ལ་སྒྱུར་ 
བསྲིང་ཞིང༔ ཕྲ་ཞིང་ཆོས་འདུལ་བ་དཀར་པོའི་སྤྱོད་པ་བྱ༔ འཁྲུལ་སྣང་དང་ཉེ་རིང་སོགས་ཚེ་ 
འདི་ཡི་བྱ་སྤྱོད་ཀྱི་རྗེས་སུ་ཡུད་ཙམ་ཡང་མི་གཏོང༔ འབྲིང་གིས་གཉེན་པོའི་བྱ་ར་བརྟེན་ཅིང་
རྟོག་པ་གྲོགས་སུ་ཁྱེར༔ གསང་སྔགས་ཕྱི་ནང་གི་ལམ་དུ་ཁྱེར་ཚུལ་གནད་དུ་བཏང༔ རབ་ཀྱིས་ 
རང་སྣང་ཆོས་ཉིད་ཀྱི་ཀློང་དུ་རྫོགས་པ་ཆེན་པོར་ལ་བཟླ ཁྱབ་བརྡལ་གྱི་སྤྱོད་པ་ལ་བརྩོན༔ ཇོ་
མོ༔ ཅིར་སྣང་རང་བྱུང་གི་ཡེ་ཤེས་རང་སྣང་ཆོས་ཉིད་ཀྱི་རོལ་པ་ལ་དགག་སྒྲུབ་སྤང་བླང་མེད་
པར་དག་སྣང་ཅི་ཤར་སྤྱོད་དགོས་པ་ཡིན་ཏེ རྟོག་པ་ཆུན་པ་ཤིན་ཏུ་དཀའ་བ་ཡིན་གསུངསཿ
གསུམ་པ་བདེ་སྟོང་ལ་བག་མེད་བཏང་སྙོམས་ལུང་མ་བསྟན་གྱི་བདུད་ཅེས་བྱ་བ་ནི༔ དང་པོ་ 
གང་ལ་འཇུག་ནཿ རྣལ་འབྱོར་པ་དད་པའི་རྩི་ཡིས་མ་ཟིན༔ མི་རྟག་པ་རྒྱུད་ལ་མ་ཁེལཿ འཁོར་ 
བ་སྡུག་བསྔལ་གྱི་ཉེས་དམིགས་མ་མཐོང༔ ལས་རྒྱུ་འབྲས་ཀྱི་གནད་དུ་རྟེན་འབྲེལ་མ་གོ༔ ཡང་ 
དག་པའི་མན་ངག་གིས་མ་ཟིན བླ་མ་དམ་པའི་བཀའ་ལ་ཡིད་མ་ཆེས་པར་འཇུག་སྟེ ཇོ་མོ་ 
ཆོས་བྱེད་པ་ལ་རྡོ་རུས་མ་འཕྲོད་པ་བཏང་སྙོམས་ཉལ་བུས་མི་རིགས༔ བླ་མའི་དྲུང་དུ་བསྡད་ཚེ་ 
དཀོར་ལ་འབྱམས༔ ཚིག་ཁ་ཡར་བཟུང་ནས་སྒོམ་ཡིན་སྐད༔ ཆོས་གང་གསུངས་ལ་བཏང་སྙོམས་ 
སུ་ལུས་ན་རྡོ་རུས་མ་འཕྲོད་པས་གང་ཡང་མི་འགྲུབ་གསུངས༔
གཉིས་པ་བར་དུ་གཅོད་པའི་རྟགས་ནི༔ གསང་སྔགས་ཀྱི་རྣ་སྒྲུང་ལ་ཉན་ནས་རང་ཉོན་མོངས་ 
མགོ་མ་ཐུབ་ནས་ལས་རྒྱ་དང་འབྲེལ༔ གཉེན་པོའི་དྲན་པ་ཤོར་ནས་འདོད་ཆགས་རང་ག་མར་ 
སྤྱོད༔ ཐིག་ལེ་འཆོར་བས་དམ་ཚིག་ཉམས༔ བདེ་བའི་ཏིང་འཛིན་རྨུགས༔ གསལ་སྟོང་གི་ཡེ་ཤེས་ 
གཏོར༔ རིག་པའི་རྣོ་ངར་ཞིག༔ དགེ་སྦྱོར་གྱི་འཕེལ་སྐྱེད་ཆད༔ ཉམས་མྱོང་གི་རྩི་དང་བྲལ༔ 
གཉིད་ཆེ༔ གཡེམ་ལ་དགའ༔ དུག་ལྔ་རགསཿ༔ འདོད་ཆགས་རྒྱས༔ ཕྲག་དོག་འཚུབ༔ ཆགས་ 
སྡང་སྐྱེ༔ མིག་སེར་འཁུ་ལྡོག་གི་དབང་དུ་སོང་ནས་ཉོན་མོངས་གྲ་རྒྱས༔ འཁོན་སེམས་ཚེ༔ འཇིག་ 
རྟེན་འདི་ཡི་དབང་དུ་སོང་ནས་གཉིས་མགོ་རགས་པར་སོང༔ ཇོ་མོ༔ དགེ་སྦྱོར་རྒྱུད་ལ་མི་འབྱོར༔
159

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
གཉེན་པོ་ལོག་ཏུ་སོང་ནས་བོགས་སྐྱེད་མེད་པའི་སྟེང་དུ་ལས་རྒྱ་འཆོར་མར་སྤྱོད་དེ་མནར་མེད་ 
པའི་གནས་སུ་འཁྱམ་གསུངས༔ གསུམ་པ་བདུད་དེས་བར་དུ་གཅོད་པའི་ཉེས་པ་ནི༔ བརྩོན་ 
འགྲུས་ཀྱི་ལྕག་གིས་མ་བསྐུལ་བའི་དགེ་སྦྱོར་བཏང་སྙོམས་སུ་ལུས༔ ལྷག་མཐོང་གི་ཡེ་ཤེས་དང་མ་ 
འཕྲད་པས་ངེས་དོན་ལ་ཤེས་པ་མ་སྐྱེསཿ རྩ་རླུང་གི་གནད་དང་ལམ་མ་འབྱོངས་པ་ལ་བོགས་ 
འདོན་དུ་ལས་རྒྱ་བརྟེན་པས་བདེ་བའི་ངོ་བོ་སྟོང་པར་མ་རྟོགས༔ བདེ་བ་རང་ལ་ཆགས་ཤིང་ཨ་ 
འཐས་པས་ཡོན་ཏན་ལ་འཕེལ་མེད༔ རིག་པའི་རྩལ་མ་འབྱོངས་པས་སྐུ་གསུམ་གྱི་ལམ་འགགཿ 
འདོད་ཆགས་རང་ག་མར་སོང་ནས་ཉོན་མོངས་པ་གྲ་རྒྱས༔ ཆགས་སྡང་གི་ཡུལ་ལས་མི་ཐར་ཏེ་ 
འཁོར་བར་འཁྱམས༔ བསམ་གཏན་བདེ་བའི་རོ་ལ་ཆགས་པས་འདོད་ཁམས་སུ་སྐྱེ༔ ཐ་མ་བུད་ 
མེད་བུ་དང་སྦྲེལ་ནས་འཁོར་བ་སྡུག་བསྔལ་གྱི་གཡང་ལ་འཁྱམས་པ་ལ་བདུད་ཟེར་བ་ཡིན་གསུངས༔
བཞི་པ་བདུད་དེ་བསལ་བའི་ཐབས་ནི༔ ཐ་མས་གཉེན་པོ་བརྟེན་ནས་སྤང་བླང་ཚུལ་བཞིན་སྤྱོདཿ༔ 
ཆོས་སྤྱོད་དང་བསྒོམ་བསྒྲུབ་ལ་ནན་ཏན་དུ་འབད༔ ཐུན་བཅད་ནས་བདེ་ངར་ལྷང་ངེར་བསྒོམ༔ 
ཆོས་མིན་དུ་སྐད་ཅིག་ཡུད་ཙམ་ཡང་མི་གཏོང༔ བསམ་པ་ཆོས་ལ་འབྲིང་གིས་མཚན་མེད་རྩལ་ 
སྦྱངས་ཤིང་ཉམས་རྟོགས་བསྐྱེད༔ བོགས་ལ་གང་འགྲོ་བརྟེན༔ རྩ་རླུང་གི་གདམས་པས་གཅུནཿ 
སྒྱུ་མའི་གདམས་པ་ཉམས་སུ་བླང་བར་བྱའོ༔ རབ་ཀྱིས་སྐུ་གསུམ་ལྷུན་གྲུབ་ཆེན་པོའི་ཡེ་ཤེས་རིག་ 
པའི་གདིང་གིས་ཆོད་པར་བྱ གང་ཤར་སྤང་བླང་མེད་པར་ལམ་ཁྱེར་རོ་སྙོམས་སུ་བྱའོ༔ ཇོ་མོ་ 
བཏང་སྙོམས་ལུང་མ་བསྟན་འདི་ཆོས་ཀྱི་བར་ཆད་ཆེ་ཤོས་ཡིན་པས་གཟབ་པ་གལ་ཆེ་གསུངས༔ 
བཞི་པ་མི་གཡོ་བའི་དོན་ལ་གོལ་བ་རྣམ་རྟོག་རྐུན་བུའི་བདུད་ཅེས་བྱ་བ་ནཿ
དང་པོ་གང་ལ་འཇུག་ནནཿ རྣལ་འབྱོར་པ་རྣམས་གཞི་དད་པ་ཆུང་ཞིངཿ ངེས་དོན་གདམས་ 
ངག་མེད་པས་ལམ་གོལ་ཆུང་བས་ངེས་པའི་དོན་ལ་མ་བརྟེན༔ རྙེད་པ་སྤྱིར་ཤེས་རབ་ཆུང་བས་ 
ལྟ་བའི་གདེང་གིས་མ་ཆོད་པ་ལ་འཇུག་སྟེ༔ ཇོ་མོ་གཡོ་མེད་ཀྱི་རང་བཞིན་མ་ཟིན་ན༔ རྣམ་རྟོག་ 
གི་རྐུན་མ་སྡང་བར་གསུངས༔ གཉིས་པ་བར་དུ་བཅད་པའི་རྟགས་ནི༔ ཉམས་སུ་བླངས་ཀྱང་གློ་ 
བུར་གྱི་ཉོན་མོངས་པ་མི་ཆོད་དེ༔ མཉམ་པར་བཞག་ཀྱང་རྣམ་རྟོག་ཕྲ་མོ་ལྡང་ནས་རིག་པ་འུརཿ 
དེས་གནས་པ་ཟོ་མི་གསོད༔ བཅའ་བཅོས་མང་བས་རྟོག་པ་མི་ནོན་ཏེ༔ ཉམས་སྟོར༔ གོམས་
160

༄༅། །ཟབ་གཏེར་ཆོས་ཀྱི་མཛོད་ཁང་།
འདྲེས་མང་ཡང་ངན་རྟོག་དང་བཟང་རྟོག་གཉིས་ཀྱིས་བག་གིས་མི་ཆོདཿ༔ ཇོ་མོ་འགྱུ་བའི་སེམས་ 
རྩད་མ་ཆོད་ན་བསམ་གཏན་ལ་ཚེར་མ་འཇུག་པར་གདའ་གསུངས༔ གསུམ་པ་བར་དུ་བཅད་
པའི་ཉེས་པ་ནི༔ མཉམ་པར་བཞག་པའི་ཚེ་རང་གིས་མ་ཚོར་བར་གང་ཡང་དྲན་པའི་བསམ་མནོ་ 
ཕྲ་མོ་ལ་སེམས་འབྲེལ་པས༔ འགྱུ་བའི་རྟོག་པ་རང་རྒྱུད་པར་འཁྱམས༔ ཡིད་ཀྱི་བཟོ་འཕྲོ་མ་ 
ཆད་པར་བསམ་གཏན་བསམ་མནོ་ལ་ཤོར་བས་ནམ་ཡང་མི་ཆོད་དེ༔ ཇོ་མོ་སེམས་ཉིད་ཀྱི་ནོར་ 
བུ་ལ་ཡིད་སྙོམས་ཀྱི་རྐུན་བུ་འཇུག་པ་ལ་བདུད་ཟེར་བ་ཡིན༔ བཞི་པ་བདུད་དེ་བསལ་བའི་ཐབས་ 
ནི དབང་པོ་ཐ་མལ་རྣམ་རྟོག་གང་ཤར་རྦད་ཆོད་བཙན་ཆོད་དུ་བྱེད་ནས་བསྒོམཿ ཡང་ན་ 
རྟོགས་པ་རྐྱང་དེད་བྱེདཿ སང་ངེ༔ སང་ངེ ཁྲིག་གེ༔ ཧུ་རེ༔ ཝ་ལེ་བསྒོམ༔ བཟང་ངན་རྟོག་པ་ཅི་ 
བྱུང་ཡང་རྗེས་མི་སྙེག༔ ངོ་བོ་རང་ལ་བལྟ་ཞིང་རྦད་དུ་གཅོད་པ་གནད་ཟབ༔ འབྲིང་གིས་གང་སྐྱེ་ 
དེ་ཀའི་ངོ་བོ་ལ་ཆེར་ཆེར་བལྟ གང་ཤར་སྤང་བླང་མེད་པར་རང་བྱུང་རང་ཞིའི་ངང་དུ་གཞག༔
རབ་ཀྱིས་འཕྲོ་ས་མེད་པ་ཆོས་ཉིད་ཀློང་ཡངས་ཆེན་པོའི་ངང་དུ་སངས་ཐོན་པར་བཞག༔ མཚོ་
རྒྱལ་དྲན་རྟོག་ཐམས་ཅད་རང་བརླག་ཏུ་མ་ཤེས་པར༔ བཅའ་བཅོས་མང་བ་རྣམ་རྟོག་གིས་ཉིང་
འཁྲུལ་ཡིན༔ དེས་ནམ་ཡང་ཉམས་མྱོང་རྙེད་པའི་ཐབས་མེད་གསུངསཿ 
ལྔ་པ་ནུས་མཐུ་ཡུལ་ལ་ཤོར་བ་བྱིན་རླབས་རྙེད་འཚོལ་གྱི་བདུད་ཅེས་བྱ་བ་ནི༔ དང་པོ་ 
གང་ལ་འཇུག་ནཿ རྣལ་འབྱོར་པ་གཞན་གྱིས་སྲུང་བ་བྱེད་ཅིང་གདོན་བགེགས་འདུལ་མཁན་ལ་ 
འཇུག༔ ཇོ་མོ་བསྒོམ་བསྒྲུབ་ཀྱིས་ལྟོ་གོས་བཙལ་བ་ལ་བར་ཆད་དུ་མ་སོང་བ་ཡེ་མེད་གསུངས༔ 
གཉིས་པ་བར་དུ་གཅོད་པའི་རྟགས་ནི༔ བསྒྲུབ་པ་བག་ཙམ་ལས་མ་བྱས་པར༔ བྱིན་རླབས་ཆེ་ 
མདོགཿ དངོས་གྲུབ་ཡོད་མདོགཿ ནུས་མཐུ་ཆེ་མདོགཿ གཞན་ཕན་ཆེ་ཆེ་འདྲ་བས་གདུལ་བྱ་ 
འུར དེས་རང་ཡང་ང་རྒྱལ་དང་དྲེགས་པ་སྐྱེསཿ གཞན་ལ་ཁྱད་གསོད་སྨྲ༔ རང་ཉིད་དགའ་ 
བྲོད་ཀྱི་བྲོད་པར་ཆགས༔ ཟས་ནོར་ལོངས་སྤྱོད་གདུལ་བྱ་ཉིན་མཚན་འུར༔ དགེ་སྦྱོར་མེད་པར་ 
སྟོང་འུར་གྱིས་མི་ཚེ་གཡེང༔ དེས་འགྲན་སེམས་དང༔ ཆགས་སྡང་དང༔ ལོངས་སྤྱོད་ལ་ཡོ་ལང་ 
དུ་སྤྱོད་ནས་འཆི་ཁ་འགྱོད་པ་བཅས་འོང་ངེས༔ མཚོ་རྒྱལ་ཟབ་མོའི་བསྒོམ་བསྒྲུབ་ལ་ཞུགས་པའི་
མི་ལ༔ བྱིན་རླབས་ནུས་མཐུ་ཡུལ་ལ་ཤོར་བའི་བདུད་འདི་ཤིན་ཏུ་རགས་གསུངས༔ གསུམ་པ་
161

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས་
བདུད་དེས་བར་དུ་གཅོད་པའི་ཉེས་པ་ནི༔ ནུས་མཐུ་བྱིན་རླབས་བག་ཙམ་བྱུང་བ་ལ༔ གཞན་ 
གྱིས་ཕྱེ་གཏོར་སྨྲས་པ་དགའ་བྲོད་ཀྱི་བདུད་ཀྱིས་ཁྱེར་ནས༔ རི་ཁྲོད་དང་དགོན་པ་རྒྱབ་ཏུ་བོརཿ 
གྲོང་ཡུལ་གྱི་གཡེང་བ་དང་དུ་བླངས༔ ཚེ་འདིའི་བྱ་བ་དང་དུ་བླངས༔ སངས་རྒྱས་ཀྱི་ཡོན་ཏན་ 
རྒྱབ་ཏུ་བོར༔ ཟབ་མོའི་བསྒོམ་བསྒྲུབ་རྒྱབ་ཏུ་བོར༔ ཤ་ཆང་གི་ལོངས་སྤྱོད་དང་དུ་བླང༔ ཆོས་ 
བྱེད་ཀྱི་གྲོགས་པོ་རྒྱབ་ཏུ་བོར༔ མི་ནག་གི་མཐུན་འཇུག་དང་དུ་བླངཿ བདག་མེད་ཀྱི་ཡེ་ཤེས་ 
རྒྱབ་ཏུ་བོར བདག་འཛིན་གྱི་འདྲེ་འབྱུང་དང་དུ་བླང༔ དུས་རྟེན་གྱི་བསོད་ནམས་རྒྱབ་ཏུ་བོརཿ 
ཚེ་འདིའི་བྱ་བ་དང་དུ་བླང སངས་རྒྱས་ཀྱི་ཡོན་ཏན་རྒྱབ་ཏུ་བོར༔ ཆོས་བརྒྱད་ཀྱི་ཆེ་ཐབས་ 
དང་དུ་བླང༔ མཚོ་རྒྱལ་སངས་རྒྱས་ཀྱི་ལམ་ལ་ཞུགས་ཚར་ནས འཁོར་བའི་གཡང་སར་ལྟུང་བ་ 
དེ་ལ་བདུད་ཟེར་བ་ཡིན་གསུངས༔ བཞི་པ་བདུད་དེ་བསལ་བའི་ཐབས་ནི༔ དབང་པོ་ཐ་མལ་ 
ཞེན་པ་གཏིང་ནས་བཟློག་ལ་དབེན་པའི་གནས་སུ་འབྲོས༔ ཆགས་འཁྲིས་རྩ་བ་ནས་བཅད འདོད་ 
ཡོན་ལ་དུག་ཏུ་བལྟ༔ གདུལ་བྱ་རྣམས་བདུད་དུ་རིག་པ་གནད་ཡིན་ནོ༔ དབང་པོ་འབྲིང་མཐུན་ 
འཇུག་གི་རྩིག་པ་འགྱེལ་བའི་མི་ཆོས་དང་འབྲེལ་བ་གཅོད༔ རྒྱུས་མེད་ཀྱི་ཡུལ་དུ་འགྲོ བརྟན་ 
པ་མ་ཐོབ་བར་དུ་སྦས་ཐབས་སུ་ཉམས་ལེན་བྱེདཿ རབ་ཀྱིས་དགོས་མེད་ཤེས་བཞིན་གྱི་ངང་ནས་ 
འདོད་ཡོན་ལམ་དུ་ཁྱེར༔ བྱ་བ་ཐམས་ཅད་གཞན་དུ་འགྲོ་ངེས་བྱེད༔ ཆོས་དང་མི་མཐུན་པ་ཡུལ་ 
ཕྱུང གཞན་གྱི་ངོ་མི་སྲུང༔ ཟང་ཟིང་མཆོད་སྦྱིན་དང་ཚོགས་ལ་བཏང༔ མདོར་ན་རང་དོན་ 
ཚགས་སུ་ཚུད་ཅིང་གཞན་དོན་ཞོར་ལ་འབྱུང༔ བསྟན་དང་འགྲོ་བའི་དོན་དུ་མི་ཆོས་དང་མ་འདྲེས་ 
པར་འགྲོ་ངེས་བྱེད་པ་གལ་ཆེ་བས༔ མཚོ་རྒྱལ་རང་དོན་ལ་བརྟན་པ་མ་ཐོབ་བར་དུ་གཞན་དོན་ 
མི་བྱེད༔ ཆུས་ཁྱེར་གྱིས་ཆུས་ཁྱེར་བཟུང་ཡང་དོན་གོ་མེད༔ གཉིས་ཕུང་དུ་འགྱུར་བ་ལྟ་བུ་ཡིན་ 
པས༔ འདི་ལ་བདུད་ཞུགས་ཏེ་ཐར་པའི་མངའ་ཐང་ལ་སྙིང་པོ་མེད་པ་དང་འདྲ་གསུངས༔ 
དྲུག་པ་ཁམས་གསུམ་གྱི་ས་ལས་མི་འཕགས་པ་མཐར་འཛིན་གོལ་སའི་བདུད་ཅེས་བྱ་བ་
ནི༔ དང་པོ་གང་ལ་འཇུག་ནཿ རྣལ་འབྱོར་པ་ཤེས་རབ་དམན་ཞིང་ཐོས་པ་ཆུང་བ་ལ་འཇུག༔ ལྟ་ 
བ་ཤན་མ་འབྱེད་པའི་སྒོམ་པ་གར་འགྲོ་ཆ་མེད་གསུངས༔ གཉིས་པ་བདུད་དེས་བར་དུ་གཅོད་ 
པའི་རྟགས་ནི༔ རང་གི་ཆོས་དང་ལྟ་སྒོམ་ལ་མཆོག་ཏུ་ཁ་འཛིན་ཆེ༔ གཞན་གྱི་ཆོས་དང་གྲུབ་
162

༄༅། །ཟབ་གཏེར་ཆོས་ཀྱི་མཛོད་ཁང་
མཐའ་ལ་གཤེ་སྐུར་འདེབས༔ ཚོགས་རྣམ་པ་གཉིས་ཀྱི་སྐྱེ་སྟངས་ཞན༔ སྒྲིབ་རྣམ་པ་གཉིས་ཀྱི་ 
དག་ཚུལ་དམན༔ མ་གོ་བའི་རྩ་བ་བདག་ཏུ་འཛིན་པའི་ཡང་ཚུལ་ཆུང༔ ལོ་འདབ་ཉོན་མོངས་
དུག་ལྔའི་གྲོལ་ལུགས་ངན་པ་སྟེ༔བདག་འཛིན་གྱི་བརྟོད་ཕུར་མ་ཞིག་པའི་སྒོམ་ཆེན་དེ་ནི་རྒྱུ་ 
འབྲས་ལོག་པར་སོང་བ་ཡིན་ཏེཕྱི་ནང་གི་བྱ་གཞག་ཐམས་ཅད་ཐར་པ་དང་འདྲ་བར་མཆིས་ 
གསུངས༔ གསུམ་པ་བདུད་དེས་པར་དུ་བཅད་པའི་ཉེས་པ་ནི༔ ལུས་ངག་ཡིད་གསུམ་ལ་བདེ་བ་ 
བག་ཙམ་སྐྱེས་པ་ལ་ཞེན་ནས༔ འདོད་ཁམས་མིར་སྐྱེས་ནས་གོལ༔ སེམས་གང་ཡང་མི་རྟོག་པ་ 
ཙམ་དུ་ཆགས་ན་གནས་གཙང་མའི་ལྷར་སྐྱེས་ནས་གོལ༔ གསལ་བའི་རྟོག་པ་ལ་ཞེན་ཅིང་ཆགས་ 
ན་ནམ་མཁའ་མཐའ་ཡས་སྐྱེ་མཆེད་དུ་གོལཿ གཉིད་འཐུག་པོ་ལོག་པ་ལྟ་བུར་བྱུང་ཚོར་འགགས་ 
ན་ཅི་ཡང་མེད་པའི་སྐྱེ་མཆེད་དུ་གོལ༔ ངེས་ཤེས་ངོ་བོ་གསལཿ༔ སྣང་ངོ་ལ་འགགས་ན་རྣམ་ཤེས་ 
མཐའ་ཡས་སྐྱེ་མཆེད་དུ་གོལ༔ གསལ་ངོ་བདེ་སྦྲེང་ཙམ་ལ་སྣང་ངོ་ལ་ཅི་ཡང་མེད་པར་རྒྱུན་ 
ཆགས་སུ་སྐྱེས་ན་ཡོད་མིན་མེད་མིན་དུ་གོལ་བར་འགྱུར་རོ༔ དེ་དག་ཐམས་ཅད་ནི་ཚེ་འཕོས་ 
ནས་ལ་ལ་སེམས་ཅན་དམྱལ་བར་ལྟུང ལ་ལ་ནི་འདོད་ཁམས་དང་གཟུགས་ཁམས་སུ་རིམ་གྱིས་ 
སྐྱེས་མཐར༔ སེམས་ཅན་དམྱལ་བར་སྐྱེ་བར་འགྱུར་རོ༔ མཚོ་རྒྱལ་སྔོན་ཐར་པ་ཆོས་ལ་ཞུགས་ 
ནས་རུ་ཏྲར་སྐྱེས་པ་ལྟ་བུ་ལ་བདུད་ཟེར་བ་ཡིན་གསུངས༔
བཞི་པ་བདུད་དེ་བསལ་བའི་ཐབས་ནི༔ ཐ་མལ་གྱིས་ཕྱི་ནས་ཐོས་བསམ་གྱི་མཐའ་གསལ༔ 
བླ་མ་ཉམས་མྱོང་ཅན་དང་འགྲོགས་ལ༔ མོས་གུས་སུ་བསྒོམ་ཞིང་མོས་གུས་ཞུ རྩ་རླུང་གཏུམ་ 
མོའི་
་གདམས་པ་ཉམས་སུ་བླང༔ འབྲིང་གིས་བདེ་གསལ་མི་རྟོག་གསུམ་གྱི་ཞེན་པ་བྲལ༔ སྟོང་ལ་ 
གསལ༔ གསལ་ལ་སྟོང བདེ་ལ་སྟོང༔ སྟོང་ལ་བདེ༔ ངོ་བོ་ཞེན་ཡུལ་མེད་པར་ཉམས་སུ་བླང 
མདོར་ན་རྩ་རླུང་གཏུམ་མོ་གསུམ་ལ་སྦྱོར་ན་གོལ་ས་ཆོད༔ ཡང་ན་གསང་སྤྱོད་བྱ་གསུངས༔ རབ་ 
ཀྱིས་རང་གྲོལ་མཐའ་སྟོང་ཆེན་པོ༔ ཆོས་ཉིད་ཀ་དག་གི་ངང་དུཿ༔ གྲུབ་མཐའ་ཞེན་མེད་ཆགས་ 
སྡང་རང་གྲོལ༔ ཞེན་པ་རང་ཆོད༔ སྤྲོས་པ་རང་བསྒྱུར་དུ་བྱ་གསུངས༔ ཇོ་མོ་ཕྱོགས་མེད་མཐའ་ 
གྲོལ་གྱི་གནད་ཀྱི་གདར་ཤ་བཅད་པ་གལ་ཆེ་གསུངས༔ གསུམ་པ་ཉམས་སྣང་གོང་འཕེལ་བདུད་
ལ་དྲུག་ཡོད་དེ དང་པོ་ང་རྒྱལ་དང་རློམས་སེམས་བསྐྱེད་པ་འདྲ་མིན་ལུང་བསྟན་གྱི་བདུད་
163

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
འོང་སྟེ དང་པོ་གང་ལ་འཇུག་ན༔ རྣལ་འབྱོར་སྒྲུབ་པ་པོའི་རྩོལ་སྒྲུབ་ཀྱི་མཚན་རྟགས་ལ་ཞུགས་ 
ཏེ༔ དེ་ཡང་མཚན་རྟགས་བྱུང་བ་ལ་རང་རྒྱུད་པར་བཟུང་བ་དེ་བདུད་ཡིན་ནོ༔ མཚོ་རྒྱལ་བསྒོམ་ 
ལ་རྟགས་བཟང་ངན་གང་བྱུང་ཡང་འཛིན་མེད་ཁྱབ་བརྡལ་དུ་ཉམས་སུ་ལེན་པ་གལ་ཆེ་གསུངསཿ
གཉིས་པ་བདུད་དེས་བར་དུ་བཅད་པའི་རྟགས་ནི༔ རྣལ་འབྱོར་པས་བསྒྲུབ་པ་ཉམས་སུ་ལེན་ 
པའི་སྐབས་སུ༔ དངོས་སམ་ཉམས་སུ་ལྷ་དང༔ མཁའ་འགྲོ་ཆོས་སྐྱོང་གི་གཟུགས་སུ་སྤྲུལ་ཏེ༔ ཆོས་ 
སྟོན་པ་དང༔ སྐྱེ་བ་སྔ་ཕྱི་དང༔ ལེགས་ཉེས་དང༔ སྔ་རྟགས་ཕྱི་རྟགས་ལ་སོགས་པ་སྟོན་ཅིང 
རང་རྒྱུད་མ་གྲོལ་བ་ལ་གྲུབ་རྟགས་དང་རྫུ་འཕྲུལ་ཕྲའུ་འོང་སྟེ ལྷ་དེས་ངས་ཁྱོད་ཀྱི་བསོད་ནམས་ 
བསྐྱེད་ཅིག་ཟེར་བ་འོང༔ དེས་གདུལ་བྱ་འུར༔ མི་སྙིང་བསྒུལ༔ གཞན་མགོ་སྐོར༔ འཕྲལ་དུ་ 
ཐམས་ཅད་དད་ནས་འགྲོ་བའི་ཤུལ་རྗེས་སུ་ཀུན་གྱིས་འབར༔ སངས་རྒྱས་ཀྱི་བསྟན་པ་ལ་འཕྲལ་
དུ་ཕན་ཕན་འདྲ་ཡང་ཕུགས་ཆོས་མིན་དུ་སོང་བས་ཤིན་ཏུ་གནོད་ཚབས་ཆེ་སྟེ་བསྟན་པའི་ཆོམ་ 
རྐུན་དུ་འགྱུར༔ གདུལ་བྱ་འབྲེལ་ཚད་ངན་སོང་དུ་ཁྲིད༔ ཤི་ནས་ཁོ་རང་རྒྱལ་འགོང་དུ་སྐྱེས་ཏེ༔ 
དེའི་ཆོས་རྒྱུད་ཐམས་ཅད་གདོན་དང་སྙིང་རླུང་འཕྱོ༔ མཐར་ངན་སོང་དུ་འགྲོ་དགོས་པ་རེ་སྡུག༔ 
མཚོ་རྒྱལ་བདུད་དེའི་དབང་དུ་སོང་ན༔ རྒྱལ་པོ་པེ་ཧ་ར་ཎ་འདྲ་བ་འོང་གསུངས༔ དེར་བདག་ 
མཚོ་རྒྱལ་གྱིས་ཞུས་པ༔ མ་ཧཱ་གུ་རུ་ལགསཿ རྒྱལ་པོ་པེ་ཧ་ར་ཎ་དེ་ཇི་ལྟར་དུ་གོལ༔ མཐར་ཇི་ 
ལྟར་བྱུངཿ གུ་རུ་སྤྲུལ་པའི་སྐུ་ཡིས་གསུང་དུ་གསོལ༔ ཞེས་ཞུས་པས༔
རྗེ་བཙུན་ཨོ་རྒྱན་ཆེན་པོས་བཀའ་བསྩལ་པ༔ ཀྱཻ་མ་ཧོ༔ མ་ཡེངས་ཉོན་དང་ཇོ་མོ་མཁར་ 
ཆེན་བཟའ རྒྱལ་པོ་པེ་ཧ་ར་ཎ་བྱ་བ་འདི༔ སྔོན་རྒྱ་གར་སིང་ག་ལའི་གྲོང་ཁྱེར་བཅུ་གཉིས་ལ་ 
དབང་བསྒྱུར་བའི་རྒྱལ་པོར་སྐྱེས་ཏེ༔ ཡབ་རྒྱལ་པོ་དྷརྨ་ཧ་ན་ཡ་དང༔ ཡུམ་གསལ་ལོ་མའི་སྲས་ 
སུ་སྐྱེས༔ ལོ་བཅུ་གསུམ་ནས་དྲང་སྲོང་ཆེན་པོ་སྐྱོ་བསང་བྱ་བ་རིགས་སྔགས་ལ་གྲུབ་པ་ཐོབ་པ་ 
ཞིག་ལ་གཏུགས་ཏེ གདམས་ངག་ཞུས་ནས༔ སྲིན་པོ་མིའུ་ཐུང་བརྒྱད་ཀྱི་ཡུལ་དུ་བསྒོམས་པས༔ 
ལོ་གཅིག་ཟླ་བ་གཉིས་སོང་ནས་ཁོ་ཡི་ལུས་གོས་ལ་མེ་འབར༔ དེ་ལ་ཡ་མཚན་ནས་སློབ་དཔོན་ 
དྲང་སྲོང་ལ་ཞུས་པས༔ སློབ་དཔོན་གྱིས་ཁྱོད་ལ་བར་ཆད་ལ་འགྲོ་འདོད་དམ༔ སྒྲུབ་པ་གྱིས་ཤིག་ 
གསུངས༔ སླར་ལོག་ནས་བསྒྲུབས་པས༔ ཞག་བདུན་ནས་མངོན་ཤེས་ཕྲའུ་འཆར༔ ཡང་བསྒྲུབས་
164

།ཟབ་གཏེར་ཆོས་ཀྱི་མཛོད་ཁང
པས༔ དེ་ཙམ་ཞིག་ནས་དངོས་པོ་ཀུན་ལ་ཧར་སང་འགྲོ་ཆོག་པ་བྱུང༔ དེ་ཚེ་ཀུན་གྱིས་དྲང་སྲོང་ 
ཧར་སང་བཏགས༔ དེ་ཙམ་ནས་དམ་སྲི་ཞིག་ལྷའི་གཟུགས་སུ་བསྟན་ནས་ཁོ་ལ་ལུང་བསྟན་དང་ 
ཆོས་བཤད༔ དེ་ལ་ཁོ་མཚན་འཛིན་དང་རྟག་ལྟའི་རྟོག་པས་བཅིངས་ནས་སླར་གོལ་ཏེ དེའི་
གསུང་ཐམས་ཅད་ལ་བསྟན་བཅོས་སུ་བརྩམས༔ དེའི་ལུང་བསྟན་པ་ཐམས་ཅད་འཕྲལ་དུ་རིགཿ 
དེ་ལ་ངེས་ཤེས་སྐྱེས་པ་དང༔ སིང་ག་ལའི་རྒྱལ་པོ་ལེགས་པར་འཚོ་བྱ་བ་ཞིག་ཡོད་པ་ལཿ ཕ་རོལ་ 
གྱི་མུ་སྟེགས་པས་འཚེ་བ་ལཿ ཁོ་ལ་ལྷ་དེས་ལུང་བསྟན་ཏེ༔ ཁྱོད་ཀྱིས་སངས་རྒྱས་བསྟན་པ་ལ་ 
ཕན་དགོངས་ནས༔ རྒྱལ་པོ་ལེགས་པར་འཚོའི་སར་སོང་ལ་མུ་སྟེགས་དང་རྩོད་ལ༔ ཕྱི་པ་ཕམ་ 
པར་གྱིས་དང་ངས་གྲོགས་བྱེད༔ སེམས་ཅན་ལ་ཕན་པར་འདོད་ན་རྒྱལ་པོ་དེ་གདུལ་བྱར་སྐྱོངས་ 
དང་ཁྱོད་ཀྱི་བསྟན་པ་ཡོད་ཅེས་ཟེར༔ དེ་ལ་ཁོ་ཡིས་བདེན་པར་འཛིན་ནས༔ རྒྱལ་པོ་དེས་རྒྱལ་ 
ཁམས་སུ་བྱོན་ནས་བཞུགས་པསཿ སྙན་གྲགས་དང་གདུལ་བྱ་ཇེ་ཆེར་འུར་བས་རྒྱལ་པོས་སྤྱན་ 
དྲངས༔ རྒྱལ་པོས་དྲང་སྲོང་ཁྱོད་ལ་མཐུ་ཡོད་དམ་ཞུས་པསཿ དྲང་སྲོང་ང་ལ་མཐུ་ཡོད་དོ་ཟེར༔ 
ཡང་རྒྱལ་པོས་མུ་སྟེགས་ཐུབ་བམ་ཞུས་པས༔ དེ་ཐུབ་ཡོང་གསུངས་པས༔ རྒྱལ་པོས་དྲང་སྲོང་གི་ 
ཞབས་སྤྱི་བོར་བླངས༔ བླའི་མཆོད་གནས་སུ་བྱས༔ དེར་མུ་སྟེགས་དང་རྩོད་པས་དྲང་སྲོང་ལ་ 
རྒྱལ་པོས་བསྙེན་བཀུར་ཆེར་བྱས༔ རིགས་སྔགས་རྩལ་གྱིས་མུ་སྟེགས་བདུན་བརྒྱ་ལ་ཐོག་ཕབ་ནས་ 
བསད དེར་རྒྱལ་པོ་དེ་སོགས་སིང་ག་ལའི་རྒྱལ་ཕྲན་ཉི་ཤུ་རྩ་གཅིག༔ རྒྱལ་པོ་ཆེན་པོ་ལྔ་སོགས་ 
ཀུན་གྱི་བླ་མར་མངའ་གསོལ་ཏེ དེའི་བསྟན་བཅོས་རྣམས་རྒྱལ་མཚན་གྱི་རྩེར་ཕྱར༔ ཆོས་གྲྭ་ 
ཆེན་པོ་སུམ་ཅུ་རྩ་བདུན་བཏབ༔ ཡུལ་དེ་ཁོ་ཡི་ཆོས་དེས་ཁྱབ་ནས་ཡོད་པ་ལ༔ ཁོ་ཡི་འཁོར་དུ་ 
ཉན་ཐོས་དགེ་སློང་བརྒྱ༔ སྔགས་པ་ཕྲེང་ཐོགས་བརྒྱ༔ སྐྱེས་པ་སྟག་ཞུ་ཅན་བརྒྱ༔ བུད་མེད་སྨན་ 
བཙུན་བརྒྱ༔ བྱིས་པ་འུར་ཐོགས་བརྒྱ༔ སྟག་ཤོན་སེང་ཤོན་རིགས་བརྒྱ༔ རོལ་མོ་མཁན་བརྒྱ༔ 
འཆམ་གིང་བརྒྱ༔ གར་པ་བརྒྱ༔ གླུ་པ་བརྒྱ༔ ཡང་འཁོར་བརྒྱ༔ ལས་བྱེད་བརྒྱ་སོགས་སྟོང་གིས་ 
བསྐོར་ལཿ༔ གླང་པོ་ཆེ་རྒྱན་དང་ལྡན་པ་ལ་ཞོན་ནས་འགྲོ་སྟེ བདེ་སྐྱིད་ནི་སུམ་ཅུ་རྩ་གསུམ་ལྷ་ 
དང་མཉམཿ དེ་ལ་མངོན་ཞེན་ཇེ་རགས་སུ་སོང་སྟེ་ཆོས་མིན་གྱི་བྱ་བ༔ མི་སྤྱོད་བརྒྱད་ལ་སྤྱོད་ 
དེ༔ ཁྲི་གདན་ཆེན་པོ་དང༔ ལོངས་སྤྱོད་ཐོབ་བཏང་ཆེན་པོ་དང༔ འཁོར་སོགས་མངའ་ཐང་ཆེན་
165

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
པོ་དང༔ གཡོག་སོགས་རྩལ་སྟོབས་ཆེན་པོ་དང༔ ཁྲིམས་སོགས་བཅའ་ཆེན་པོ་དང༔ གཏམ་ 
སོགས་བྱས་པ་ཆེན་པོ་དང༔ ཆོས་སོགས་ལག་རྗེས་ཆེན་པོའི་གཡེང་བས་ཁྱེར༔ དེར་ཡང་ལྷ་དེས་ 
ལུང་བསྟན་ཏེ༔ ད་ནི་རྒྱལ་པོའི་ལྷ་ལྕམ་འདི་ཁབས་སུ་བཞེས་ན་ཁྱོད་ལ་ཆོས་སྲིད་རྒྱལ་སྲིད་གཉིས་ 
ཀ་འབྱུང་ཟེར༔ དེ་ཡང་རྒྱལ་པོའི་ལྷ་ལྕམ་ཁབ་ཏུ་བཞེས༔ རྒྱལ་པོའི་བཙུན་མོ་དེ་ཡང་རིགས་ 
སྔགས་ཀྱིས་དགུག་སྟེ༔ ཐབས་ཀྱིས་བྲིད༔ སླར་ཁྲུས་ལ་འཆགས་སྐབས་ཁོ་དང་སྦྲེལ༔ ཁོང་གཉིས་ 
ལྷན་དུ་འདུག་རྒྱུ་མི་རྙེད་དོགས་ནསཿས༔ རྒྱལ་པོ་ལ་རྩི་དུག་བཏང་ནས་བཀྲོངས༔ མངའ་ཐང་ལ་མི་ 
དབང་དོགས་ནས་བློན་པོ་དང་རྒྱལ་སྲས་སོགས་མི་ཆེན་པོ་ལྔ་བཅུ་རྩ་ལྔ་ལ་དུག་བཏང་ནས་བསད 
རྒྱལ་ཁམས་གཞན་གྱིས་འཕྱ་དོགས་ནས་མ་ལེགས་སྨྲ་མཁན་ཐམས་ཅད་ཀྱི་ལྕེ་བཅད༔ མིག་རིག་ 
པ་ཐམས་ཅད་ཀྱི་མིག་བཏོནཿ༔ དེར་རྒྱལ་པོའི་མལ་དུ་ལོ་བཅུ་གཉིས་བསྡད༔ ཆོས་མིན་གྱི་བྱ་བས་ 
དུས་གཡེངས་ཏེ་འཆོལ་མར་གྱུར༔ དེར་ལྷོ་ཕྱོགས་ཀྱི་རྒྱལ་པོ་ཉི་མའི་སྙིང་པོ་དང་ཁོ་གཉིས་མངའ་ 
ཐང་འགྲན་ནས་དམག་བྱས་པས༔ མི་ཁྲི་ཕྲག་བཅུ་གཉིས་ཤི༔ མཐར་ཉི་མའི་སྙིང་པོས་ཟླ་བའི་བུ་ 
དང་གྲོགས་བྱས་ནས༔ གཉིས་ཀས་ཁོ་ཕམ་པར་བྱས༔ ཁོ་འཁོར་དང་བཅས་པ་བཙོན་དུ་བཟུ 
རྒྱལ་སྲིད་ཕྲོགསཿ དེར་ཁོ་ནི་ལྷ་དང་གདམས་པ་བླ་མ་དང་བཅས་པ་ལ་ལོག་ལྟ་སྐྱེས་ནས་ནི༔ ཤི་
མ་ཁད་དུ་འཁོར་དང་བཅས་པ་རྒྱལ་འགོང་དུ་སྐྱེས་ཏེ ཡུལ་དེ་སྟོང་དུ་ཉེ་བའི་ནད་མཚོན་མུ་ 
སྨྱོ་འབོག་གི་དལ་ཕབ༔ བསྐལ་ཕྲན་ཞིག་ཏུ་མི་མ་ཡིན་དུ་གྱུར༔ དེ་ནས་དམྱལ་བར་གྱུར་ཏེ་ཅི་ 
སྲིད་བསྐལ་པའི་བར་དུ་མི་ཐར་གསུངས༔
གསུམ་པ་བར་དུ་བཅད་པའི་ཉེས་པ་ནི བར་ཆད་ཀྱི་བདུད་ལ་ལྷར་བཟུང་བས་ལེགས་པ་ 
ལྟར་བྱས་པའི་ཉེས་པ་སྣ་ཚོགས་འབྱུང༔ དཔེ་ཧ་ར་ཎའི་ལྷ་དང་འདྲ་བ་ལ༔ ལྷ་དང་མཁའ་འགྲོར་ 
བཟུང་ནས་བདེན་པར་འཛིན་ན་ནོར་བ་ལོས་ཡིན་ཀྱང༔ ཡི་དམ་མཁའ་འགྲོ་དངོས་སུ་ཡིན་ཀྱང་
རློམས་སེམས་སྐྱེས་ན་བདུད་དུ་འགྱུར་ཏེ་བསོད་ནམས་འཕེལ་བ་ལྟར་བྱེད་ནས་ཉམས་མྱོང་གི་སྐྱེ་ 
རྒྱུན་བཅད༔ ཡིད་དུ་འོང་བའི་གཏམ་དང་ཟས་ནོར་འདུས་པས་སེམས་འཕྲོག༔ བདག་དངོས་ 
གྲུབ་དང་ལྡན་པ་ལ་ང་རྒྱལ་བས་བཞིན་བཟང་པོ་རྣམས་ལ་སྡིག་པ་བསག༔ མྱུར་དུ་མི་དགེ་བ་དུ་ 
མ་སྐྱེ་བར་བྱེད་པ་དགེ་སློང་ཆོས་དབྱངས་འདྲ་བ་ལ་བདུད་ཟེར་བ་ཡིན་གསུངསཿཡང་མཚོ་
166

༄༄༅། །ཟབ་གཏེར་ཆོས་ཀྱི་མཛོད་ཁང་།
རྒྱལ་གྱིས་སྔོན་དགེ་སློང་ཆོས་དཔལ་གྱི་ལྷ་བདུད་དུ་ཇི་ལྟར་ཤོར་བ་ལགས༔ ཞུས་པས༔ མ་ཧཱ་གུ་ 
རུས་བཀའ་བསྩལ་པ༔ སྔོན་རྒྱ་གར་བྷ་ཏའི་ཡུལ་དེར་དགེ་སློང་ཆོས་དབྱངས་ཀྱིསཿ དཔལ་ཡ་ 
མནྟ་ཏ་ཀ་བསྒྲུབས་པས༔ལོ་གསུམ་ནས་འཇམ་དཔལ་གྱི་ལྷ་ཚོགས་ཐམས་ཅད་ཞལ་གཟིགས་
པས༔ ཁོ་ཤིན་ཏུ་དགའ་ནས་དངོས་གྲུབ་ཀྱི་རེ་བ་ཆེན་པོ་སྐྱེས༔ ལྷ་ལ་ཞེན་ཅིང་ཆགས་ཏེ༔ ང་ལ་ 
ལྷ་དེ་ཡོད་དོ ང་ལ་ལྷ་དེས་སྐྱོབ་བོ ང་ལ་ལྷ་དེས་མགོན་ཡོང་ངོ༔ ང་ལ་དངོས་གྲུབ་ཡོད་དོ ང་
ཡིས་ཅི་བྱས་བཟོད་དོ་སྙམ་སྟེ་ལྷ་དེ་རང་རྒྱུད་པར་བཟུང་སྟེ མི་ཆེན་དཔོན་པོ་འདྲ་བ་ཞིག་དང་
གྲོགས་བྱས་པ་ལྟ་བུའི་འདུ་ཤེས་བཟུང་ནས་སླར་རྒྱལ་པོ་ཨ་ནན་ཏའི་མཆོད་གནས་ལ་བཞུགས་ 
པསཿ མངའ་ཐང་ལོངས་སྤྱོད་སྟོབས་སྙན་གྲགས་ཐམས་ཅད་བདག་གི་ཡིད་ལ་གང་བསམ་བྱུང་ 
སྟེ༔ དེ་ལ་ང་རྒྱལ་ཆེ་ཆེར་སྐྱེས་ཏེ ཕ་རོལ་གྱི་ཆོས་རྒྱུད་ཡོད་དོ་ཅོག་ལ་ཁ་བཏང༔ རང་གི་དགེ་ 
སྦྱོར་རྣམས་ལ་མ་ཁོམ་པས་ཉམས་མྱོང་སྐྱེ་རྒྱུན་བཅད༔ ཉོན་མོངས་དུག་ལྔ་ཇེ་ཧྲག་ལ་སོང་ནས་ 
བྱམས་སྙིང་རྗེ་སྲབ་ཏུ་སོདཿ རློམ་སེམས་ཁེ་གྲགས་ཆགས་སྡང་ཇེ་ཧྲག་ལ་སོང་ནས་ཆོས་དང་
གདམས་པ༔ ལྷ་དང་སྙིང་རྗེ་དད་པ་དང་དམ་ཚིག་ཐམས་ཅད་ཇེ་ཡལ་ལ་སོང་སྟེ མཐར་ཐ་ 
མལ་དུ་གྱུར་ཏེ༔ མི་དགེ་བ་སྣ་ཚོགས་ཀྱི་ལས་དང་འབགས་ཤིང༔ རྣམ་སྨིན་ཚབས་ཆེ་བ་ཞིག་ 
དང་མཉམ་དུ་ཤི ཤི་མ་ཐག་ཏུ་ལྷ་རང་རྒྱུད་པར་བཟུང་བའི་ཉེས་པས་བཙན་ལྷ་ཡི་ཆ་བྱད་འདྲ་ 
བ་ཞིག་ཏུ་གྱུར༔ ལས་མི་དགེ་བ་ལ་སོགས་པས་ངན་སོང་ལྷ་འདྲེའི་གནས་སུ་འཁྱམས༔ སྔགས་
དང་ལྷ་ལ་དད་པས་ནུས་པ་དང་གདུག་པ་ཤིན་ཏུ་ཆེ ཆོས་དང་དགེ་སྦྱོར་གྱི་འཕྲོ་ཆད་པས་ཕམ་ 
ལྟུང་དུ་གྱུར༔ སེམས་ཅན་མང་པོའི་སྲོག་དང་འབགས་པས་དམྱལ་བར་སྐྱེས༔ དཀོར་དང་ལོངས་
སྤྱོད་ཀྱི་རྒྱར་འཐུམས་པས་ཡི་དྭགསས་སུ་སྐྱེས༔ གཞན་གྱི་ལུས་དང་ཟས་ལ་ལོངས་སྤྱོད་པས་དུད་
འགྲོར་སྐྱེས༔ གཞན་གྱི་ཆོས་དང་གང་ཟག་ལ་ཁ་བཏང་བས་གླིང་བར་གྱི་དུད་འགྲོར་སྐྱེས་པར་ 
གྱུར་ཏོ༔ དེས་ན་ཡི་དམ་རང་སེམས་སུ་ཤེས་ན་གནད་ཆེ་བ་ཡིན་གསུངས༔
བཞི་པ་བསལ་བའི་ཐབས་ནི༔ ཐ་མས་སླུ་བྱེད་རྫུན་དུ་ཤེས་པས་བླང་དོར་འཛིན་པ་མེད་པར་ 
ལྷ་ལ་དད་པའི་མོས་གུས་ཀྱིས་ལམ་དུ་ཁྱེར༔ འབྲིང་གིས་བཟང་ངན་མགོ་སྙོམས་ཏེ་གང་ཤར་རྟོགས་ 
པའི་རྒྱས་གདབ༔ རབ་ཀྱིས་གཞི་མེད་རྩ་བྲལ་གྱི་རང་བཞིན་དུ་ཤེས་པས་ལམ་དུ་ཁྱེར་བ་གལ་ཆེ་
167

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
གསུངས༔གཉིས་པ་དགེ་སྦྱོར་རང་རྒྱུད་དུ་བཅིང་བ་ཉམས་མྱོང་མངོན་ཞེན་གྱི་བདུད་ཅེས་བྱ་བ་ 
ནི༔ དང་པོ་གང་ལ་འཇུག་ན༔ རྣལ་འབྱོར་པ་ལྟ་བས་མ་ཟིན་པ༔ བདེ་གསལ་མི་རྟོག་པའི་ཉམས་ 
ལ་སྲེད་པ་ཤས་ཆེ་བ་ལ་འཇུག༔ ཇོ་མོ་མཚར་མོའི་གྱད་རང་ལ་ཆགས་པས་ངན་སོང་དུ་སྐྱེ་བ་ལྟ་ 
བུ་ཡིན་གསུངསཿ ཡང་ཇོ་མོས་དེ་གསུང་བར་ཞུ་ཞུས་པས སློབ་དཔོན་གྱི་ཞལ་ནས༔ སྔོན་སངས་ 
རྒྱས་ཞལ་བཞུགས་པའི་སྐབས་སུ་བཙུན་པ་འགས་ལ་ལས་རང་ལུས་ལ་ཆགས་སེམས་སྐྱེསཿ ལ་ལས་
གཞན་ལུས་ལ་ཆགས་པས༔ དེ་ད་ག་སུན་དབྱུང་ཕྱིར༔ སྔོན་ཚོང་པ་འགའ་ཆུར་བྱིང་པས༴ ཚོང་ 
དཔོན་གྱི་ཆུང་མ་ལྷའི་བུ་མོ་འདྲ་བ་ཞིག་ཡོད་དེ རྫིངས་ཀྱི་ཤིང་ལེབ་ཅིག་ལ་ཟིན་པས་ཆུའི་ཕ་ 
རོལ་གྱི་རི་ལ་ཟིན༔ དེར་ཟིན་ཡང་རོགས་རྣམས་ནི་ཆུར་ནུབ༔ སླར་འཛམ་བུའི་གླིང་དུ་ལོག་པའི་ 
ཐབས་ནི་མ་བྱུང༔ བཟའ་བ་ནི་མེད༔ དེར་འཆི་བ་ལ་བབས་པས་མོ་རང་གི་གཟུགས་ལ་མོ་རང་ 
ཆགས་ཏེ་ཤི་ནས༔ ཤི་མ་ཐག་ཏུ་སྦྲུལ་ཞིག་ཏུ་སྐྱེས་ནས་བུད་མེད་རང་གི་རྩིབས་ཁོག་ནང་དུ་གནས་ 
སོ༔ དེར་མཽའུ་འགལ་གྱིས་རྫུ་འཕྲུལ་གྱིས་བཙུན་པ་ཆགས་སེམས་ཅན་རྣམས་ཁྲིད་ནས་གླིང་ 
བཞིའི་མཐའ་བསྐོར་ཚེ༔ དེར་བུད་མེད་ཀྱི་ཕུང་པོའི་རྩ་བར་ཕེབས་པསཿ ཕུང་པོ་དེའི་ནང་དེར་ 
དུག་སྦྲུལ་བལྟས་ན་སྐྱི་གཡའ་བ་ཞིག་འདུག་པ་དེ༔ ལུས་ཀྱི་རྩིབས་ཁོག་དེ་ནས་ཕར་མི་འདའ་གོ་ 
རོ་རོ་ལུས་ཕྱི་ནང་དུ་འཇུག༔ ནང་ནས་ཕྱི་ལ་མངོན༔ བུག་པ་རེ་རེ་དང་རྩིབ་བར་རེ་རེ་བཞིན་ 
འཛུལ་ཏེ༔ ཅི་སྲིད་སྦྲུལ་དེ་མ་ཤིའི་བར་ཆགས་འདུག་པས༔ བཙུན་པ་རྣམས་ཆགས་སེམས་ལ་ 
ཞེན་པ་གཏིང་ནས་ལོག་པར་གྱུར་ལ༔ སྦྲུལ་དེ་ཤི་མ་ཐག་མནར་མེད་པའི་གནས་སུ་སྐྱེས༔ དེ་
བཞིན་རྣལ་འབྱོར་པ་རྣམས་བསྒོམ་ཉམས་ལམ་རྟགས་རྣམས་ལ་ཆགས་ན་དེ་བས་ཀྱང་ཉེས་པ་ཆེ་
བས་གཟབ་པ་གལ་ཆེ༔ ཞེས་གསུངས༔
གཉིས་པ་བདུད་དེས་བར་དུ་བཅད་པའི་རྟགས་ནི རྐྱེན་ངན་གྱི་དགྲ་མི་ཐུབ༔ བསམ་གཏན་ 
ལ་གཏང་མི་ཕོད༔ འདོད་ཡོན་ལ་ཞེན་པ་ཆེ རང་རྒྱུད་རགས་ཏིང་ངེ་སོང་ནས་གང་ལའང་ 
ཆགས་ཞེན་ཆེ་བར་འགྱུར་ཏེ༔ མཚོ་རྒྱལ་ཆགས་ན་ཆོས་ཀྱི་དོན་ལ་ཆགས་ན་བདུད་ཡིན་གསུངས༔ 
གསུམ་པ་བདུད་དེས་བར་དུ་བཅད་པའི་ཉེས་པ་ནི ཆོས་ཉིད་སྐྱེ་མེད་ཀྱི་དོན་ལས་གོལཿ༔ སེམས་ 
ཉིད་སྙིང་པོའི་དོན་གྱི་རང་ངོ་མ་ཤེས་པས་གཞན་རྒྱུད་དུ་བཟུང༔ རང་བྱུང་ཡེ་ཤེས་རང་ཐོག་ཏུ་
168

༄༅། །ཟབ་གཏེར་ཆོས་ཀྱི་མཛོད་ཁང་།
མ་གྲོལ་བས་མཚན་མར་བཟུང༔ འཁྲུལ་སྣང་ལ་བཟོ་ཡིས་མ་ཐེངས་པས་བདེན་འཛིན་དུ་འཁྲུལ༔
མྱོང་བས་སླར་རང་རྒྱུད་བཅིངས་པ་ལ་བདུད་ཟེར་བ་ཡིན་གསུངས༔ གསུམ་པ་ཞེ་འདོད་ཕུགས་ 
སུ་ཆུད་པ་སླུ་བྱེད་ཚུལ་འཆོས་ཀྱི་བདུད་ནི༔ དང་པོ་གང་ལ་འཇུག་ན༔ ཉམས་ལེན་མེད་པར་ 
བསོད་ནམས་འདོད་པ་ལ་འཇུག་སྟེ གདམས་ངག་མེད་པར་འགྲོ་བ་བསླུ་བས་འཕགས་ལམ་ 
དང་གཏན་ནས་བྲལ་བར་བྱེད་གསུངས༔ གཉིས་པ་བདུད་དེས་བར་དུ་བཅད་པའི་རྟགས་ནི༔ སོ་ 
སོའི་སྐྱེ་བོའི་དྲུང་དུ་རྫུན་ཚིག་སྣ་ཚོགས་ གྲུབ་མཐས་བློ་བསྒྱུར་འཚོང་གབ་ཅིང་འབྲོས ཆགས་ 
མེད་ཀྱི་ཚུལ་སྟོན་ཕྱིར་ཟས་སྐོམ་ཅུང་ཟད་འཐོརཿ ནོར་རྫས་ལ་འདོད་པས་གདུང་བས་ཤི་སྦར་ 
འཐབ མཚོ་རྒྱལ་ཞེན་པ་གཏིང་ནས་མ་ཆོད་པའི༔ རྣལ་འབྱོར་པ་ནི་པེ་ཧ་ར་ཎ་དང་འདྲ་བས་ 
སྐྱིད་མེད་གསུངས༔ གསུམ་པ་བདུད་དེས་བར་དུ་བཅད་པའི་ཉེས་པ་ནི རྫུན་པོས་མི་མགོ་ 
བསྐོར་ནས་ཟས་ནོར་འཚོལཿ༔ ཅི་དྲན་གྱིས་ཐོ་ཅོ་བྱས་པ་ལུས་ངག་ལག་ཅན་དུ་ཤོར་བས༔ བར་དུ་ 
སྙིང་ལ་རྒྱལ་འགོང་ཞུགས༔ མང་པོའི་ནང་དུ་བཟང་བརྫུ་བཏབ་ནས་ལྐོག་ཏུ་སྡིག་པ་གསོག༔ ལོག་ 
འཚོའི་རྙེད་པ་བཙལ་བས་ཕྱི་མ་ཡི་དྭགས་སུ་སྐྱེ༔ ཆོས་ལ་དཔག་རྫུན་སྨྲས་པས་ཆུ་བུར་ཅན་གྱི་
དམྱལ་བར་སྐྱེ༔ ཇོ་མོ་འདིར་ངན་ཕྱི་མ་སྡུག་པའི་ལས་ངན་བྱེད་པ་ལ་བདུད་ཟེར་བ་ཡིན་གསུངས 
བཞི་པ་བདུད་དེ་བསལ་བའི་ཐབས་ནི དབང་པོ་ཐ་མས་རྒྱུ་འབྲས་འཁོར་བའི་ཉེས་དམིགས་ 
དྲན་པས་ཟློགཿ འབྲིང་གིས་བཀའ་བརྒྱུད་གོང་མའི་རྣམ་ཐར་ལ་བསམ་པས་རྗེས་སུ་འཛིན་པའི་ 
བློ་དང རང་འཆི་བ་མི་རྟག་པ་བསྒོམས་པས་འདོད་ཡོན་ཞེན་པ་བཅད་དེ་བསྒོམ༔ རབ་ཞེ་ 
འདོད་ཀྱི་མཚན་མ་གཞི་རྩ་ཕྲོལ་ལ གང་བྱུང་བླང་དོར་མེད་པའི་ལམ་དུ་ཁྱེར༔ མདོར་ན་ཡང་ 
དག་པའི་བླ་མ་དང་དམ་པ་བརྟེན་ནས་གང་གསུངས་པའི་བཀའ་བཞིན་དུ་ཉམས་སུ་ལོངས་གསུངས༔ 
བཞི་པ་ཕྲག་དོག་འགྲན་སེམས་ཞུགས་པ་ལོང་མེད་སྒྲོ་སྐུར་གྱི་བདུད་ཅེས་བྱ་བ་ནི༔ དང་པོ་གང་ 
ལ་འཇུག་ན༔ རྣལ་འབྱོར་པ་བླ་མའི་གདམས་ངག་མེད་ཅིང་ཡོད་པ་ཡང་ཧ་མ་གོ་བའི༔ ཉམས་ 
སུ་བག་མ་ལོན་པ་ལ་འཇུག༔ ཇོ་མོ་ཕྲག་དོག་སྒྲོ་སྐུར་ཅན་ལ་ཐེག་པ་ཆེན་པོའི་འབྲེལ་བ་མེད་ 
གསུངས༔ གཉིས་པ་བདུད་དེས་བར་དུ་བཅད་པའི་རྟགས་ནི༔ རྣལ་འབྱོར་པ་ལྟ་བསྒོམ་ཅན་ལ་ 
གཤེ་བ་འདེབས༔ སྡོམ་པ་དང་དམ་ཚིག་ཅན་ལ་སྒྲོ་སྐུར་འདོགས༔ མཁས་བཙུན་ཤེས་རབ་ཅན་
169

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ལ་ངན་སྨྲས་བཏང༔ བཀའ་གཏེར་ཟབ་མོའི་ཆོས་ལ་ཟུར་གྱིས་སྨོད༔ གཞན་དག་དངོས་གྲུབ་ཅན་ 
ལ་ཕྲག་དོག་བྱེད༔ བྱང་སེམས་གཞན་དོན་ཅན་གྱི་ཐུགས་དགོངས་དཀྲུགས༔ ཇོ་མོ་ཆོས་ལ་
ཞུགས་ནས་ལས་སུ་སྡིག་པ་གསོག་པ་དེ་ལ་བདུད་ཟེར་བ་ཡིན་གསུངས 
གསུམ་པ་བདུད་དེས་བར་དུ་བཅད་པའི་ཉེས་པ་ནི༔ གཞན་ལ་སྒྲོ་སྐུར་བཏབ་ནས་ཕར་ལ་ 
སྨྲས་པས༔ ཁོས་ཡང་རང་ལ་སྨྲས་པས་སྡིག་པ་གསོག༔ ཐེག་ཆེན་ཆོས་དང་གང་ཟག་ལ་སྨད་པས་ 
འདིར་ངན་ཕྱི་མར་ལྕི ཚིག་རྩུབ་སྨྲ་རེས་བྱས་པས་སྐྱེ་བོའི་དད་པ་ལོགཿ རྟག་ཏུ་སྡིག་པ་ 
བསགས་པས་མི་འདོད་པའི་སྡུག་བསྔལ་བསགསཿ ལར་གྱིས་ཚེ་འདིའི་བྱ་བ་ཉེས་པས་ཕྱི་མ་ངན་ 
སོང་ལས་འགྲོ་ས་མེད་པ་དེ་ལ་བདུད་ཟེར་བ་ཡིན་གསུངས བཞི་པ་བདུད་དེ་བསལ་བའི་ཐབས་
ནི དབང་པོ་ཐ་མས་རང་སྐྱོན་ངོས་བཟུང་ནས་ལས་རྒྱུ་འབྲས་ཀྱི་གནད་དགེ་སྡིག་གི་ཉེར་ལེན་དྲན་ 
པས་བློ་སྣ་སུན་ཕྱུང༔ འབྲིང་གིས་དག་སྣང་ཕྱོགས་མེད་དུ་སྦྱངས་ནས་བྱང་ཆུབ་སེམས་བསྐྱེད་ 
དྲན་པས་ཀུན་ལ་དགེ་ལེགས་བསྒྲུབ༔ རབ་ཀྱིས་ལྷ་མཆོག་ཆོས་སྐུར་རྟོགས་པས་བདག་གཞན་ངོ་ 
བོ་གཅིག་པས་སྒྲོ་སྐུར་གྱི་ཡུལ་མེད་པས་ཕྱམ་བརྡལ༔ མདོར་ན་ཐེག་པ་ཆེན་པོའི་ཆོས་འདིའི་སྒོར་ 
ཞུགས་ནས་གཞན་ལ་ཕྲག་དོག་སྐྱེས་མི་ཉན་གསུངས་སོ ལྔ་པ་ལམ་རྟགས་ཁ་ལ་ཁྱེར་བ་གསང་ 
མེད་འཆོལ་བའི་བདུད་ཅེས་བྱ་བ་ནི༔ དང་པོ་གང་ལ་འཇུག་ན༔ རྣལ་འབྱོར་པ་ལྕམ་བུ་འཕྱོར་པོ་ 
ཆེ་རོལ་དང་སྙན་གྲགས་ལ་དགའ་བ་ལ་འཇུག ཇོ་མོ་གསང་བའི་དམ་ཚིག་ཐུབ་པ་ལ་སྣོད་དང་ 
ལྡན་དགོས་ཏེ༔ ཤིན་ཏུ་དཀའ་གསུངས༔ གཉིས་པ་བདུད་དེས་བར་དུ་བཅད་པའི་རྟགས་ནི 
ཉམས་མྱོང་ཁ་ལ་ཁྱེར༔ གྲུབ་རྟགས་གཞན་ལ་བཤད༔ དངོས་གྲུབ་གདེང་ཉམས་སྐྱེ་བོ་ལ་སྟོནཿ༔ 
གསང་བའི་གདམས་ངག་སྣོད་མེད་དང་དད་མེད་སོགས་ཁྲོམ་ལ་གྱེར༔ མདོར་ན་གཡེལ་མེད་ 
སྟོང་ཅོ་ཅན་གྱི་གང་ཟག་དེས༔ བར་ཆད་རིན་གྱིས་ཉོ་མཁན་མང་བར་གདའ་གསུངསཿ གསུམ་ 
པ་བདུད་དེས་བར་དུ་བཅད་པའི་ཉེས་པ་ནི༔ ཉམས་མྱོང་གཞན་ལ་བཤད་པས་ནུས་པ་གཏན་ 
ནས་བརླགས༔ མཚན་རྟགས་མི་ལ་བཤད་པས་མཁའ་འགྲོ་དམ་ཅན་བྱེར༔ དངོས་གྲུབ་དམ་མེད་ 
ལ་བསྟན་པས་ངོ་མཚར་གྱི་འདུ་བ་ཡལཿ གསང་སྔགས་གང་དགར་གཡེལ་བས་བཀའ་གསང་ 
ཟབ་མོ་འཆལ༔ གཞན་ལ་བྱིན་བརླབས་བྱས་པས་རང་ལ་བར་ཆད་འབྱུང༔ དངོས་གྲུབ་འཕྲོ་མ་
170

༄༅། །ཟབ་གཏར་ཆོས་ཀྱི་མཛོད་ཁང་།
ཡལ་བ་དེ་ལ་བདུད་ཟེར་བ་ཡིན་གསུངས༔ བཞི་པ་བདུད་དེ་བསལ་བའི་ཐབས་ནི༔ ཉམས་མྱོང་ 
དང་གྲུབ་རྟགས་ཅི་བྱུང་ཡང་གཞན་ལ་མི་བཤད་གཏན་ནས་གསང༔ རང་གི་མཆོག་འཛིན་སྤང༔ 
གོང་ནས་གོང་དུ་སྤེལ༔ རང་སྣང་འཆར་ཚུལ་ཤེས་པས་མཆོག་གྲོགས་སུ་བསྒྱུར༔ ཇོ་མོ་དངོས་ 
གྲུབ་ཐོབ་ཏུ་ཉེ་བའི་དུས་བར་ཆད་འོང་བ་ཀུན་གྱི་ཆོས་ཉིད་ཡིན་པསཿ འདི་ཡི་དུས་སུ་རབ་ཏུ་
བསྒྲིམ་པ་གལ་ཆེ་གསུངས༔ དྲུག་པ་འཕེལ་མེད་ཨ་འཐས་ལ་ཞེན་པ་གནད་མེད་སྡུག་བཙིར་གྱི་ 
བདུད་ཅེས་བྱ་བ་ནི༔ དང་པོ་གང་ལ་འཇུག་ན༔ རྣལ་འབྱོར་པ་ཟབ་མོའི་གདམས་ངག་མེད་པར་ 
སྒོམ་བསྒྲུབ་ཨུ་ཚུགས་ལ་འདུག་པ་ལ་ཞུགས་ཏེ༔ མྱུར་དུ་སངས་རྒྱས་འདོད་པ་མང་བར་གདའ་ 
སྟེ ཟབ་མོའི་གདམས་ངག་ཡོད་པ་ཉུང་བར་གདའ་གསུངས༔ གཉིས་པ་བདུད་དེས་བར་དུ་ 
བཅད་པའི་རྟགས་ནི དཀའ་ཐུབ་ཀྱིས་སྡུག་བསྔལ་མྱོང་བས་བསྒྲུབ་པར་སྣ་སུན༔ རྟག་ཏུ་ཕུགས་ 
སུ་འདུག་ཀྱང་གྲུབ་པའི་རྟགས་མེད་པར་བདག་གཞན་གཉིས་ཀས་ཐེ་ཚོམཿ༔ ཉམས་མྱོང་དང་ 
ཡོན་ཏན་མེད་པར་ཆོས་དང་གདམས་པ་བླ་མ་རྣམས་ལ་ཡིད་ཆདཿ ལུས་སེམས་ངལ་དུབ་ཀྱིས་ 
གདུངས་པས་ཚི་ཆད་པསཿ བླ་མ་ལྷ་དང་གདམས་ངག་ཐམས་ཅད་ལ་ལོག་ལྟ་སྐྱེས༔ ཆོས་ལ་ 
སྤྱོད་ཀྱང་འདི་ཕྱི་གཉིས་ཀ་མོད་མེད་སྡུག་བསྔལ་དུ་ལུས་པ་མང་གསུངས གསུམ་པ་བདུད་དེས་
བར་དུ་བཅད་པའི་ཉེས་པ་ནི༔ གདམས་པའི་གནད་མེད་པས་ཡང་དག་པའི་དོན་མ་མཐོང 
ཉམས་ལེན་ལམ་དུ་མ་སོང་བསཿ དམིགས་པ་ཁ་འཁྱལ༔ བཀའ་བརྒྱུད་དོན་གྱི་ངོ་སྤྲོད་མ་ཐོབ་ 
པས༔ མ་རིག་པ་གཟུ་ལུམ ལྟ་བ་ལ་མ་བཟློས་པས་བསྒོམ་པ་ལ་གདིང་མེད༔ ཉམས་མྱོང་གི་ 
ཡོན་ཏན་མེད་པར་ཚུལ་འཆོས་ཀྱིས་རྫུན་འདེབས༔ བསོད་ནམས་དང་འཁོར་འདུས་པས་གཞན་ 
ལ་ཆོས་ཞུ་བ་ལ་ངོ་ཚ་བྱེད༔ དེ་ལྟ་བུའི་རྣལ་འབྱོར་པ་དེ་ཤི་ནས་ངན་སོང་དུ་འགྲོ་ངེས་ཡིན་ཏེ 
རང་གིས་རང་བསླུ་བ་དེ་ལ་བདུད་ཟེར་བ་ཡིན་གསུངས༔
བཞི་པ་བདུད་དེ་བསལ་བའི་ཐབས་ནི༔ དང་པོ་དད་པ་དང་བརྩོན་འགྲུས་སྦྲེལ་ལ༔ མཚན་ལྡན་ 
བླ་མ་བཙལ༔ བསྙེན་བཀུར་མོས་གུས་སུ་སྦྲེལ་ལ་ཟབ་མོའི་གདམས་པ་ཞུ༔ དམར་ཁྲིད་ཉམས་ལེན་ 
སྦྲེལ་བས་ལམ་གྱི་སྣ་བཟུངདཀའ་ཐུབ་དང་ཉམས་ལེན་རྟགས་སུ་སྦྲེལ་བས་ལྟ་བསྒོམ་གྱི་ཕུ་
འཁྲུད༔ སྙིང་རྗེ་དང་ཤེས་རབ་སྦྲེལ་བས་ཐེག་ཆེན་གྱི་གཞི་བཅའ༔ ཇོ་མོ་ཆོས་དང་མན་ངག་གང་
171

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ལ་ཆ་ཚང་བ༔ གདམས་ངག་གདིང་ཐུབ་ཅིང་ཤིན་ཏུ་ཟབ་པ་མཁའ་འགྲོའི་གསང་ལམ་ལྟ་བུ་ཚིག་
ཐོག་ཏུ་དོན་ཐོག་པར་ཉམས་སུ་བླངས་ན་ནམ་ཡང་བདུད་དང་གོལ་ས་མེད་གསུངས༔ས་མ་ཡཱ༔ 
༔ རྒྱ་རྒྱ་རྒྱ བཞི་པ་ལྟ་བ་མཐའ་གྲོལ་ལ་བར་དུ་གཅོད་པའི་བདུད་ལ་དྲུག་ཡོད་དེ༔ དང་ 
པོ་དགོངས་པ་ལ་བར་དུ་གཅོད་པ་སྙིང་རྗེ་དགྲར་ལངས་ཀྱི་བདུད་ཅེས་བྱ་བ་ནི དང་པོ་གང་ལ་ 
འཇུག་ནཿ རྣལ་འབྱོར་པ་སྙིང་རྗེའི་དོན་རྟོགས་པ་དང་མི་ལྡན་པ སྙིང་རྗེ་འཛིན་པ་ཆེ་བ་ལ་ 
འཇུག ཇོ་མོ་སྙིང་རྗེ་ཁོ་ནས་འཁོར་བར་འཆིང་བ་དྲང་སྲོང་དྲི་མེད་དང་འདྲ་བར་མཆིས༔ སྟོང་ 
པ་དང་སྙིང་རྗེ་གཉིས་ཀ་ཟུང་དུ་འབྲེལ་བ་གལ་ཆེ ཞེས་གསུངས ཡང་ཇོ་མོས་ཞུས་པ༔ མ་ཧཱ་ 
གུ་རུ་ལགས༔ དྲང་སྲོང་ཟླ་བ་དེ་སྙིང་རྗེས་ཇི་ལྟར་འཆིངས༔ དྲང་སྲོང་རང་ཅི་ལྟ་བུ་ཡིན༔ མཐར་ 
ཇི་ལྟར་གྱུར༔ བདུད་དེ་དག་དེ་ལྟ་བུ་ཞིབ་ཅིང་རྒྱས་པར་གསུང་བར་ཞུ་ཞེས་ཞུས་པསཿས
མ་ཧཱ་གུ་རུས་བཀའ་བསྩལ་པ༔ ཉོན་དང་ཇོ་མོ་མཚོ་རྒྱལ་མཿ སྔོན་ཟ་ཧོར་ཡུལ་གྱི་རྒྱལ་ 
ཁམས་དེར༔ རྒྱལ་པོ་དྷརྨཱ་ཕ་ལ་བྱ་བ་ཆོས་ལ་དབང་བསྒྱུར་བའི་རྒྱལ་པོ་ཞིག་ཡོད༔ རྒྱལ་པོ་དེའི་ 
རྒྱལ་སྲང་ན་དཔག་ཚད་བདུན་གྱི་ས༔ དྲང་སྲོང་རི་ཞེས་བྱ་བ་དྲང་སྲོང་བསྒོམ་ལ་གནས་པ་ 
དཔག་ཏུ་མེད་པ་ཡོད་པའི་ནང་དེར དྲང་སྲོང་ཙནྜ་བྱ་བ་ཞིག་ཡོད་པ་དེནཿ དྲང་སྲོང་རི་དེའི་ 
ཤར་ལྷོར་ཁྲུས་ཀྱི་རྫིང་བུའི་ཁར་བསྒོམ་ཞིང་ཡོད་པས༔ རེ་ཞིག་གི་ཚེ རྒྱལ་པོ་ཆོས་དཔལ་གྱི་ 
སྲས་མོ་གསལ་ལེ་འོད་བྱ་བ་དེ༔ རྫིང་བུ་དེའི་ཁར་ཁྲུས་ལ་ཆགས་པས༔ དུག་སྦྲུལ་ཤིན་ཏུ་ཆེ་བ་ 
ཞིག་གིས་བདས་པས༔ སྲས་མོ་སྐད་ངན་བཏོན་ཅིང་བྲོས་པས༔ དྲང་སྲོང་གིས་བུ་མོ་དེ་ལ་སྙིང་རྗེ་ 
ཆེན་པོ་ཞིག་སྐྱེས་ནས༔ དུག་སྦྲུལ་ལ་གླ་རྩི་འཐོར་བས༔ དུག་སྦྲུལ་ཤི༔ བུ་མོར་སྦྲུལ་དུག་ཕྱུང་ཕྱིར 
གླ་རྩི་དང་སྔགས་ཀྱི་ཁྲུས་བྱུག་པ་འགའ་བྱས༔ དེར་རྒྱལ་པོ་ཆོས་དཔལ་གྱིས་དྲང་སྲོང་ལ་པུ་ཙཱ་ 
ཕུལ་ཞིང་བུ་མོ་གསོས་པའི་དྲིན་བཏང༔ ཡང་རྒྱལ་པོ་དེའི་མངའ་ཞབས་སུ་ནད་ཡམས་དྲག་པོ་ 
བྱུང་ནས་མི་ལ་ལ་ཤི༔ ལ་ལ་མྱ་ངན་གྱིས་ནོན་པས༔ རྒྱལ་པོས་དྲང་སྲོང་གདན་དྲངས་པས༔ དྲང་ 
སྲོང་སྙིང་རྗེའི་སྟོབས་ཀྱིས་བྱོན་པས་ནད་ཡམས་ཐམས་ཅད་ཆད༔ དེར་རྒྱལ་པོ་འཁོར་དང་བཅས་ 
པས་བླ་མའི་གནས་སུ་མངའ་གསོལ་ཏེ༔ གཙུག་གི་ནོར་བུ་ལྟར་བཀུར༔ དེར་སྔོན་བུ་མོ་གསལ་ལེ་ 
འོད་དང་དྲང་སྲོང་གཉིས་ཤུགས་ཀྱིས་མཐུན་ཏེ དྲང་སྲོང་ལྟུང་བ་ཅན་དུ་གྱུར༔ དེར་དྲང་སྲོང་
172

༄༅། །ཟབ་གཏེར་ཆོས་ཀྱི་མཛོད་ཁང་།
ལ་བཀུར་བསྟི་ཆད་དོ༔ རྒྱལ་པོས་བུ་མོ་དྲང་སྲོང་གཉིས་ཀ་ཡུལ་སྤྱུགས་པསཿ དྲང་སྲོང་གིས་རྒྱལ་
པོ་ལ་རིགས་སྔགས་ཀྱིས་བཅིངས་པསཿབློན་པོ་རྣམས་ཀྱིས་དཔུང་དང་བཅས་ནས་དྲང་སྲོང་
བཟུང་ནས་ཁྲིམས་ལ་སྦྱར༔ དེར་སྲས་མོ་གསལ་ལེ་རང་གིས་ལྕེབས་ནས་ཤི དྲང་སྲོང་སྲས་མོའི་ 
རོ་གཉིས་མགོ་བསྣོལ་ཐབས་སུ་བཅིངས་ནས་ཙནྡན་གྱི་མེ་ལ་བསྲེགསཿ སླར་དྲང་སྲོང་བདེན་པ་ 
ལོག་པས་ཡུལ་དེའི་ཉེ་ལོགས་སུ་བྲག་འུག་པ་འདྲ་བ་ཞིག་ལ་གནས་བརྟན་པའི་གཟའ་ཕྲན་ཞིག་
ཏུ་སྐྱེས བྲག་དེ་མཐོང་ཚད་ལུས་ནས་ཤི་བར་བྱས༔ དེར་དྲང་སྲོང་བདེན་པ་གྲུབ་པ་ཞིག་གིས་ 
སྨད་པས༔ དེ་ནས་ཚེ་འཕོས་ཏེ་དམྱལ་བ་མནར་མེད་པ་རབ་ཏུ་ཚ་བ་རུ་སྐྱེས་པར་གྱུར་ཏེ༔ དེ་
ནི་བྱེ་མ་མར་ཁུར་མ་གྱུར་བར་དུ་མི་ཐར་གསུངས༔ སྙིང་རྗེ་ལ་སྟོང་ཉིད་དང་མ་འབྲེལ་ན་རྟག་ 
པའི་ལྟ་བར་གོལ་བ་མཆིའོ་གསུངས༔ གཉིས་པ་བདུད་དེས་བར་དུ་བཅད་པའི་རྟགས་ནི སེམས་ 
ཅན་ལ་གདུང་བ་རང་རྒྱུད་པར་སྐྱེ༔ བརྩེ་བའི་བསམ་པ་གདོང་བར་མཆི་མ་འཁྲུག༔ དངོས་པོ་ 
རང་མཚན་པར་འཛིན་པ་ཆེ ཟབ་མོའི་ཉམས་ལེན་བོར་སྙིང་འདོད༔ ཆོས་བརྒྱད་དང་འབྲེལ་ 
བའི་གཞན་དོན་ལ་འཇུག༔ རང་འདོད་ཕུགས་སུ་བཅུག་ནས་གཞན་ལ་སྙིང་རྗེ་བ་སྐད༔ རང་ལ་ 
དགའ་བ་ཞིག་བྱུང་ན་ལུས་སྲོག་བོར་ནུས རང་གིས་ཞེ་བ་དང་མ་རན་ན་ཞེ་ཚིམ་བྱེད་པ་དེས་ 
ནམ་ཡང་སྙིང་རྗེའི་གོ་མི་ཆོད་པསཿ ཕྱོགས་མེད་ཀྱི་སྙིང་རྗེ་དང་སྤྲོས་མེད་ཀྱི་རྟོགས་པ་གཉིས་ 
ཟུང་འབྲེལ་དགོས་གསུངས༔
གསུམ་པ་བདུད་དེས་བར་དུ་བཅད་པའི་ཉེས་པ་ནི སྙིང་རྗེ་འཕེལ་ན་འགྲོ་དོན་འོང་ཟེར་བ་ 
དེ་རྣ་བར་བཞག་ནས་སྙིང་རྗེ་ཡིད་སྨོན་ཙམ་བསྒོམ༔ དེ་ཡང་ཕྱོགས་ཞེན་གྱིས་བཅིངས༔ ཆོས་ 
ཉིད་ཀྱི་དགོངས་དོན་བོར་ནས་མི་འགྲུབ་པའི་གཞན་དོན་བྱས་པསཿ དགོས་པའི་དོན་ལ་ཡེངས་ 
པས༔ མཚན་མའི་རྗེས་སུ་འབྲངས༔ སེམས་ཅན་ལ་ཕན་བཏགས་པས་ཐ་མ་དུག་ལྔར་འཁྱོགཿ ཇོ་
མོ་གཞན་དོན་འགྲུབ་འགྲུབ་འདྲ་བར་སྣང་ཡང་དངོས་འཛིན་གྱི་གདོན་གྱིས་ཟིན་པ་ལ་བདུད་ཟེར་ 
བ་ཡིན་གསུངས༔ བཞི་པ་བདུད་དེ་བསལ་བའི་ཐབས་ནི༔ སྙིང་རྗེ་ཕྱོགས་མེད་དུ་བསྐྱེད་ལ༔ 
གཞན་དོན་དུ་སངས་རྒྱས་འགྲུབ་པར་གྱུར་ཅིག་བསྔོ༔ ཉམས་མྱོང་སྔོན་དུ་འཆར་བའི་དུས་སུ་ 
གཞན་གྱི་ངོ་བསྲུང་ཆོདཿ༔ འཁོར་འདས་ཡོངས་གྲོལ་དུ་ཤེས་པའི་ཚེ་དམིགས་པའི་བརྟོད་ཕུར་
173

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཕྱུངཿ དུ་མ་རོ་གཅིག་ཏུ་ཤེས་པའི་ཚེ་མཐུན་འཇུག་གིས་འགྲོ་བ་བསྒྲལ༔ དགྲ་དང་བུ་མཉམ་ 
གསེར་དང་བོང་བ་མཉམ་པའི་རྟོགས་པ་ཁྱད་པར་ཅན་མ་སྐྱེ་བ གཞན་དོན་ལའང་སྐྱོན་རེ་ 
ཡོད་པ་ཡིན་པས༔ ཐེག་པ་ཆེན་པོའི་གོ་བ་ཕྱོགས་མེད་དུ་ལོན་པར་གྱིས་གསུངས༔ གཉིས་པ་ 
སེམས་བསྐྱེད་ལ་བར་དུ་གཅོད་པ་ལུང་བསྟན་དགྲར་སྡང་གི་བདུད་ཅེས་བྱ་བ་འཇུག་སྟེ༔ དང་པོ་ 
གང་ལ་འཇུག་ནཿ རྣལ་འབྱོར་པ་སྡུག་སྲན་ཆུང་བ༔ སེམས་ཅན་གྱི་སྡུག་བསྔལ་མི་ཐེག་པར་ 
གནས་ལུགས་ཀྱི་དོན་ཁོ་ན་མོས་པ་ལ་ཞུགས་ཏེ༔ སྔོན་རྒྱལ་པོ་ཕ་ལའི་མཆོད་གནས་དྲང་སྲོང་ 
དགེ་བ་ལྟ་བུ་ཡིན་གསུངས༔ ཇོ་མོས་ཡང་དྲང་སྲོང་དགེ་བ་དེས་སྟོང་པ་ལ་ཇི་ལྟར་གོལ༔ ཞུས་ 
པས༔ གུ་རུས་བཀའ་བསྩལ་པ༔ སྔོན་རྒྱ་གར་ཕ་ལ་ལ་དགེ་སློང་གི་སྡེ་ཆེན་པོ་བཅོ་བརྒྱད་ཡོདཿ 
དེ་ཐམས་ཅད་མཁན་པོ་དྲང་སྲོང་དགེ་བ་མཆོག་བྱ་བ༔ དགེ་བའི་ཆོས་ཞི་བདེ་འབའ་ཞིག་ལ་
མོས་པ་ཞིག་ཡོད་པའི༔ དེ་དགེ་འདུན་སྡེ་བཅོ་བརྒྱད་ཀྱི་དབུའི་གཙུག་ཏུ་ཁུར་བས་སངས་རྒྱས་ 
ཀྱི་བསྟན་དོན་ལ་ཐུབ་པ་གཉིས་པར་གྱུར༔ རྒྱལ་པོ་ཕ་ལའི་གཙུག་དོར་དུ་བཅིངས་པས་སེམས་ 
ཅན་གྱི་དོན་ནི་སྨན་པའི་རྒྱལ་པོ་ལྟར་འགྲུབ་ཅིང༔ དོན་གཉིས་ལ་དེ་བས་ཕར་མི་འདའ་བར་ཡོད་ 
པར༔ རེ་ཞིག་གི་ཚེ༔ བདུད་ཀྱིས་ལུང་བསྟན་ཏེ གང་ཟག་ལྷ་ཡི་ཆ་བྱད་དུ་བརྫུས་ནས༔ ཀྱེ་མ་ 
རིགས་ཀྱི་བུ༔ སེམས་ཅན་ཐམས་ཅད་འཁོར་བ་ལས་སྒྲོལ་བའི་བར་དུ༔ བདག་ཉིད་ཉོན་མོངས་ 
པར་འགྱུར་བ་མཆིས་པས༔ དེ་བས་སོང་ལ་གཅིག་པུར་སྒྲུབས་ཤིག༔ འཁོར་བའི་སེམས་ཅན་འདི་ 
རྣམས་ལས་ཡིན་པས་ཟད་པ་མེད་དོ ཡང་དག་པའི་དོན་ནི་སྟོང་པ་ཉིད་ཡིན་པསཿ དེ་ལ་སངས་ 
རྒྱས་དང་སེམས་ཅན་སུ་གྲུབ་པ་མེད་ཀྱིས༔ དེ་བས་གཞན་དོན་དུ་བྱེད་པ་ནི་འཚི་ཆད་པའོ
ཞེས་ལུང་བསྟན་པ་དེ་ཚོར་བས་དེ་ཤིན་ཏུ་བདེན་ཏེ་སེམས་ཅན་གྱི་ལས་ནི་ཆུ་བོའི་གཞུང་དང་འདྲ་
བས་ཟད་པའི་ཐབས་གར་ཡོད༔ སྟོང་པ་ཉིད་ལ་སེམས་ཅན་དང་སངས་རྒྱས་མ་གྲུབ་པ་གཞིར་ 
བཅས་དེས་ན་ང་རེ་འཁྲུལ་སྙམཿ༔ རྒྱལ་པོ་བློན་པོ་འབངས་དགེ་འདུན་གང་གིས་བཤོལ་ཐབས་མེད་
པར་ནགས་ཁྲོད་འཐུག་པོར་བྱོན་ནས་སྟོང་ཉིད་ཁོ་ནར་མཉམ་པར་བཞག་པསཿ སྟོང་པ་ཇི་ལྟ་བ་ 
བཞིན་རྟོགས་ཏེ༔ སྟོང་པ་བློ་བཞག་དང་མཚན་མས་སྟོང་པས༔ སྟོང་ཉིད་ཀྱི་ང་རྒྱལ་ཇེ་རགས་ལ་ 
སོང༔ སྣང་བ་ཇེ་སྤུན་ལ་སོང༔ རིག་པ་ཇེ་བྲེལ་ལ་སོང༔ དེས་སྣང་ཡུལ་ཚོགས་དྲུག་ལ་སྟོང་པ་ལ་
174

༄༅། །ཟབ་གཏེར་ཆོས་ཀྱི་མཛོད་ཁང་།
གནོད་པས་གཞན་དོན་དང་དགེ་སྦྱོར་རྒྱུན་བཅད༔ སེམས་བསྐྱེད་ཀྱི་བསླབ་བྱ་བོར༔ གཞན་ 
ཐམས་ཅད་ལ་ཁྲོ་ཞིང་སྡང་སེམས་སྐྱེས༔ དེས་དད་པ་དང་བརྩོན་འགྲུས་ཀྱི་འདུ་ཤེས་ལོག༔ དབང་ 
པོ་དབེན་པར་འདོད་པས་རི་སུལ་བསྙེགཿ༔འདོད་པའི་སྣང་བ་ཇེ་རགས་ལ་སོང་བས་སྨྱོ་བརྫུ་
འདེབས༔ ཐམས་ཅད་སྟོང་པ་ཉིད་ཟེར་ནས་དགེ་སྡིག་འཆོལ་མར་སྤྱོདཿ༔ ང་དང་ཁྱོད་གཉིས་ 
དབྱེར་མེད་པས་སེམས་གཅིག་པའོ༔ ཞེས་བྱས་ཏེ་སེམས་ཅན་མང་པོའི་ཤ་དང་སྲོག་ལ་བསྡོས༔
ཁྲེལ་དང་ངོ་ཚ་ཚུལ་འཆོས་ཡིན་ཟེར་ནས་ཁྲེལ་དང་ངོ་ཚ་མེད་པར་འཆོལ་མར་སྤྱོད༔ སངས་
རྒྱས་བསྟན་པའི་རྐང་དྲངས༔ སེམས་ཅན་སངས་རྒྱས་འདྲ་ཟེར་ནས་སངས་རྒྱས་དང་གང་ཟག་
ཐམས་ཅད་ཁྱད་དུ་བསད་ཅིང་དགེ་སྦྱོར་ཆོས་ཀྱི་བབ་གཏན་ནས་བོགཿ དེ་ལྟ་བུའི་ལྟ་བ་ལོག་པའི་ 
སྤྱོད་པ་ནི་མི་ལོ་ཉི་ཤུ་རྩ་བདུན་དུ་བྱས༔
དེས་སྔོན་གྱི་ཆོས་སྡེ་བཅོ་བརྒྱད་པོ་ཡང་འཆོལ་ནས་སློབ་དཔོན་གྱི་ཚུལ་སྤྱོད༔ སངས་རྒྱས་ 
བསྟན་པའི་ཆོམ་རྐུན་དུ་གྱུར་པས བསྟན་པ་ལ་རྨ་ཆེན་པོ་བྱུང༔ དེ་ཤི་བས་ལྷ་ཡི་ལུས་སུ་བླངས༔ 
དེ་ནས་ལྟུང་སྟེ་དམྱལ་བ་རྡོ་རྗེ་གདན་དུ་སྐྱེས་ཏེ་འཇིག་རྟེན་འདི་ཡི་དམྱལ་བ་རྣམ་པ་བསྐལ་པ་ 
མ་ཞིག་པར་འགྱུར་ཡང༔ འཇིག་རྟེན་གཞན་གྱི་དམྱལ་བར་སྦྱང་བ་ལས༔ གཞན་གང་དུ་སྐྱེ་བ་ 
མེད༔ མཚོ་རྒྱལ་སྟོང་ཉིད་ཕྱོགས་གཅིག་ཏུ་ཞེན་ན་ཞི་བར་ལྟུང་བས༔ ཆད་པའི་ལྟ་བར་གོལ་བར་ 
མཆིས་གསུངས་སོ༔ གཉིས་པ་བདུད་དེས་བར་དུ་བཅད་པའི་རྟགས་སུ༔ བདག་གཞན་གཉིས་ཀྱི་ 
དོན་ཕུན་སུམ་ཚོགས་པ་དེ་བོར་རམ༔ དགེ་སྦྱོར་མན་ངག་ཆོས་དང་གཞན་དོན་ཐམས་ཅད་
བཅོས་མར་འཛིན༔ ཟབ་པ་གདམས་ངག་ཀྱང་བཅོས་ཆོས་སུ་སེམས་ཏེ༔ དགེ་སྦྱོར་གྱི་འཕྲོ་ཁྲིག་ 
གེར་བཅད་ནས༔ སྟོང་ཉིད་ཕྱིན་ཅི་མ་ལོག་པའི་དོན་མ་རྟོགས་པར༔ སྟོང་པ་ཡིན་སྙམ་པའི་བློ་ 
འགེབ་བམ༔ དབང་པོའི་ཡུལ་ཐམས་ཅད་དགག་ནས་ཞི་གནས་འཐུག་པོ་དེ་མཆོག་འཛིན་དུ་ 
བྱེད་པ་ཞིག་འབྱུང་གསུངས༔ གསུམ་པ་བདུད་དེས་བར་དུ་བཅད་པའི་ཉེས་པ་ནི ཐམས་ཅད་ 
སྟོང་པ་ཡིན་སྙམ་པའི་སྟོང་ལྟ་ཧད་པོས་དགེ་སྡིག་རྒྱུ་འབྲས་མི་འཛེམ༔ ཟབ་མོའི་ཐབས་ལམ་ལ་ 
མི་མོས གཞན་དོན་དང་དགེ་སྦྱོར་གང་ལ་མི་འཇུག་སེམས་བསྐྱེད་ཀྱི་བསླབ་བྱ་གཏོར༔ སྙིང་རྗེ་ 
ཡེ་ནས་མི་སེམས༔ ཁྲོ་གཏུམ་གྱིས་གཤིས་ངན་ལྡང༔ དད་པ་དང་བརྩོན་འགྲུས་མེད༔ མདོར་ན་
175

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཕྱོགས་འཛིན་དང་ང་བདག་གི་འཕྲང་ལ་མ་ཐར་བ་ལ་བདུད་ཟེར་བ་ཡིན་གསུངས༔ བཞི་པ་བདུད་ 
དེ་བསལ་བའི་ཐབས་ནི༔ གནས་ལུགས་ལ་དགེ་སྡིག་མེད་ཀྱང༔ སྣང་ཚུལ་དུ་བསླབ་བྱ་གསུམ་གྱི་ 
གཞི་བཟུང༔ དོན་དམ་པར་འཁོར་འདས་མེད་ཀྱང༔ ཐབས་ཀྱི་འགྲོ་དོན་ལ་ཚད་མེད་བཞིས་ 
རྒྱུད་སྦྱང༔ ཡིན་ཚུལ་ལ་ཅིར་ཡང་མ་གྲུབ་ཀྱང༔ ཤར་ལུགས་ལ་ཕྱོགས་འཛིན་གྱི་མཐའ་ཆོདཿ༔ 
སྟོང་པ་སྙིང་རྗེ་ཟུང་འབྲེལ་བས་གཞན་ཕན་གང་འགྲུབ་གྱིས་ལ དགེ་བའི་རྩ་བ་ནི་ནམ་ཡང་འཕྲོ་ 
གཅོད་མི་རུང མདོར་ན་ཡང་དག་པའི་ལྟ་བ་མ་བྲལ་བར་གྱིས་གསུངསགསུམ་པ་ལོག་རྟོག་ལ་ 
མཚན་མ་སྐྱེས་པ་སྐྲག་བྱེད་གཟུགས་ཀྱི་བདུད་ཅེས་བྱ་བ་ནི༔ དང་པོ་གང་ལ་འཇུག་ན རྣལ་ 
འབྱོར་པས་ངན་རྟོག་གི་མཚན་མ་ལ་བཟང་དུ་འཇུག་སྟེ ཇོ་མོ་བློ་ཡི་ཁུ་འཕྲིག་མ་ཆོད་ན་བདུད་ 
ཀྱི་བར་ཆད་འབྱུང་བ་ལ་ཚེགས་མེད་གསུངས༔ གཉིས་པ་བདུད་དེས་བར་དུ་བཅད་པའི་རྟགས་ 
ནི རྨི་ལྟས་དང༔ ཉམས་དང༔ དངོས་སུ་གཟུགས་མི་སྡུག་པ་དང༔ སྒྲ་ངན་པས་བདག་ལ་འབོད་ 
པ་དང༔ ལྟས་ངན་སྣ་ཚོགས་པས་བདག་སྡིགས་སུ་འོང་སྟེ༔ དེ་ལ་དགའ་མི་དགའི་རྟོག་པ་སྐྱེ 
དེས་བློ་ལ་ཁུ་འཕྲིག་ཟ༔ དེས་འདྲེ་གདོན་གྱི་སྣ་ལེན་བྱེད༔ དེས་རྐྱེན་ངན་དང་བར་ཆད་བཙན་ 
རྡོལ་འོང༔ ཇོ་མོ་ཅིར་སྣང་རང་བྱུང་གི་ཡེ་ཤེས་ལ༔ བཟང་ངན་འཛིན་པ་ནི་རང་སེམས་ལྟས་ངན་ 
ཡིན་གསུངས༔ གསུམ་པ་བདུད་དེས་བར་དུ་བཅད་པའི་ཉེས་པ་ནི༔ རྨི་ལྟས་ངན་པ་ལ་དཀོན་ 
མཆོག་གསུམ་ལ་སྐྱབས་འགྲོ་དང༔ སངས་རྒྱས་ཀྱི་དགོངས་པ་བོར་ནས༔ ཐལ་ཟོན་བོན་ཆོག་གིས་ 
རྐྱེན་ཟློག་བྱེད༔ དེས་མ་ཐུབ་ནས་སྙིང་ལ་གདོན་ཞུགས་པས་གནོད་པ་དང་སྡུག་བསྔལ་སྐྱེ༔ ཉམས་
ལེན་ལ་ཡིད་ཆད་པས་ལོག་ལྟའི་བསམ་ངན་འགྱུས༔ མཚོ་རྒྱལ་ཚེ་འདིས་ལུས་སྲོག་ལ་གནོད་ཅིང་ 
ཕྱི་མ་ངན་སོང་དུ་འཁྲིད་པ་ལ་བདུད་ཟེར་བ་ཡིན་གསུངས
བཞི་པ་བདུད་དེ་བསལ་བའི་ཐབས་ནི༔ དབང་པོ་ཐ་མས་ལྷ་དང་དཀོན་མཆོག་ལ་རྩེ་གཅིག་ 
གསོལ་བ་བཏབ༔ གསང་སྔགས་ཀྱི་དགེ་སྦྱོར་ལ་བརྩོནཿ༔ འབྲིང་གིས་རང་སྣང་ལ་འཛིན་པ་མེད་ 
པས་ཁུ་འཕྲིག་གི་བློ་ཆོད༔ གསང་སྤྱོད་དང་རོ་སྙོམས་བྱ༔ རབ་ཀྱིས་ཅིར་སྣང་ཆོས་སྐུར་རྟོགས་ 
པས་བར་ཆད་གྲོགས་སུ་ཆོདཿ༔ མཚོ་རྒྱལ་གཉིས་འཛིན་གྱི་རྣམ་རྟོག་ཐམས་ཅད་རང་སེམས་ཐོག་ 
ཏུ་གྲོལ་བ་ལ་ལྟ་བ་ཟེར་བ་ཡིན་གསུངས༔ བཞི་པ་རྟག་ཆད་ཀྱི་གཡང་སར་སྐྱུར་བ་མཐར་འཛིན་
176

༄༅། །ཟབ་གཏེར་ཆོས་ཀྱི་མཛོད་ཁང་།
གྲུབ་མཐའི་བདུད་ཅེས་བྱ་བ་ནི༔ དང་པོ་གང་ལ་འཇུག་ན༔ རྣལ་འབྱོར་པ་ཐོས་པ་ཆུང་ཞིང་ 
ཕྱོགས་རིས་ཆེ་བ་ལ་འཇུགཿ ཇོ་མོ་བདག་འཛིན་གཞི་མེད་དུ་མ་གྲོལ་ནཿ བདུད་དང་གོལ་ས་ 
ལས་ནམ་ཡང་མི་ཐར་གསུངས གཉིས་པ་བདུད་དེས་བར་དུ་བཅད་པའི་རྟགས་ནི༔ གཞན་གྱི་ 
གྲུབ་མཐའ་ལ་སུན་འབྱིན་དང་སྒྲོ་སྐུར་འདོགསཿ རང་གི་གྲུབ་མཐའ་ལ་ཁ་འཛིན་དང་མཆོག་ 
འཛིན་ཆེ༔ ཕྱོགས་ཆ་དང་རང་བཅོས་འདོད་པ་སྒྲུབ༔ ཇོ་མོ་གྲུབ་མཐའི་འདོད་པ་ཞིག་བྱུང་ཕན་ 
ཆད་ལས་ཇི་ལྟར་བྱས་ཀྱང་རྟག་ཆད་ཕྱོགས་འཛིན་ལས་མི་ཡོང་གསུངས༔ གསུམ་པ་བདུད་དེས་
བར་དུ་བཅད་པའི་ཉེས་པ་ནི༔ ཡུལ་སོ་སོའི་སྐྱེ་བོས་མཐོང་བ་ལྟར་འདོད་ན་ཐ་མལ་རང་རྒྱུད་ 
པར་གོལ༔ ཡོད་མེད་ཕྱོགས་གཅིག་ཏུ་འཛིན་ན་མུ་སྟེགས་རྟག་ཆད་དུ་གོལ༔ སེམས་ལས་མ་ 
གཏོགས་པར་ཡུལ་གུད་དུ་ཡོད་པར་འདོད་ན༔ ཉན་ཐོས་རང་རྒྱལ་དུ་གོལ༔ སྣང་བ་སེམས་སུ་ 
སྡུད་ན་དབུ་མ་སེམས་ཙམ་དུ་གོལ༔ སྣོད་བཅུད་ལྷ་ཡི་དཀྱིལ་འཁོར་དུ་ཨ་འཐས་ན་སྔགས་ཕྱི་ 
ནང་དུ་གོལ༔ དེ་ལྟར་གོལ་བས་ལམ་ལ་ཞུགས་ནས་སངས་རྒྱས་དང་རྒྱང་ཐག་རིང་སོང་བ་ལ་བདུད་ 
ཟེར་བ་ཡིན་གསུངས་སོ
བཞི་པ་བདུད་དེ་བསལ་བའི་ཐབས་ནི༔ ཆོས་མེད་ཆོས་འདས་མཐའ་གྲོལ་དུ༔ མུ་མེད་ཀློང་ 
གྲོལ་ཆེན་པོའི་དོན་གོ་ཞིང༔ མན་ངག་གསང་བའི་གཞུང་ལམཿ༔ ལམ་ཟབ་ལ་མྱུར་བ་མཁའ་ 
འགྲོའི་གསང་ལམ་ལྟ་བུའི་གདམས་པ་ཉམས་སུ་བླངས་པས་སེལ་གསུངས༔ ལྔ་པ་གདིང་མེད་ཁ་ 
ལ་འབྱམས་པ་འཁོར་བར་འཆིང་བྱེད་ཀྱི་བདུད་ཅེས་བྱ་བ་ནི༔ དང་པོ་གང་ལ་འཇུག་ན༔ རྣལ་ 
འབྱོར་པ་དོན་ རང་ཐོག་ཏུ་མ་ཕེབས་པར༔ ཚིག་ཕྱིར་འབྲངས་ནས་ཁ་ལྟ་འབྱམས་པ་ལ་འཇུག༔ 
མཚོ་རྒྱལ་རྟོགས་པའི་གདེང་དང་མ་ལྡན་ནཿ བཀའ་རྒྱུད་ཀྱི་ཚིག་ཁ་ལ་མཁས་ཀྱང་ནེ་ཙོའི་འདོན་ 
པ་དང་འདྲ་གསུངས༔ གཉིས་པ་བར་དུ་བཅད་པའི་རྟགས་ནི༔ གཞི་ཡི་ཆོས་སྐད་ལ་བརྟེནཿ༔ མན་ 
ངག་མ་རྟོགས་པར་རྟོགས་རྫུན་དུ་འདེབས༔ རྟོགས་པ་ཉམས་བག་ཏུ་མ་ལོན་པར་སྙེམས་སེམས་ 
ལ་བློ་གཏད་ནས་འཁོར་འདོད་ཀྱི་ཐོ་ཅོ་བྱེད༔ ངེས་དོན་གྱི་བཀའ་ལུང་ལ་ཁུངས་ཕྱུང་ནས་དམ་ 
ཚིག་ཁྱད་དུ་གསོད༔ ཇོ་མོ་ལྟ་བའི་ཚིག་བྲལ་ལ་ཚིག་ཏུ་རྫུན་སྨྲ་ཞིང་ཆོས་ཀྱི་སྤྱོད་པ་བྱས་ན་ 
བདུད་ཞུགས་པའི་རྟགས་ཡིན༔ གསུམ་པ་བདུད་དེས་བར་དུ་བཅད་པའི་ཉེས་པ་ནི༔ འཁོར་བ་
177

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ལ་ཞེན་པ་སྐད་ཅིག་ཀྱང་མི་ལོག༔ ཆོས་སྐུའི་ཉམས་བག་ཟུར་འདྲ་གཅིག་ཀྱང་མ་རྙེད་པར༔ འདི་ 
ཀ་ལྟར་ཆོས་སྐུ་ཡིན༔ ལོངས་སྐུ་ཡིན༔ སྤྲུལ་སྐུ་ཞེས་མི་ནག་ལ་ལྟ་དགོངས་སྟོནཿ དགེ་བ་བྱར་མེད་ 
ཡིན༔ སྡིག་པ་སྤང་མེད་ཡིན༔ གཉིས་མེད་ཡེ་ཤེས་ཡིན༔ ནམ་ཤི་སངས་རྒྱས་ཡིན༔ ཐོད་པ་བོར་ 
ཆོག་ཡིན་ཞིང༔ དད་ལྡན་རྣམས་ལ་ལོག་པའི་སྤྱོད་པ་སློབ༔ ཅི་ཡང་དགོས་པ་མེད༔ གང་ཡང་ 
བྱར་མེད་ཡིན༔ གཏད་མེད་གཏོད་མེད་ཡིན་ཟེར་ནས་ཕུགས་སུ་ཤིང་ཉག་ཅིག་དང་རྡོ་བུག་པ་
ཅན་ལ་སྦར་མོ་འཐབ་ཅིང་འཇིག་རྟེན་གྱི་བྱ་བྱེད་གཞན་བས་མང༔ དེ་ལ་གཞན་གྱིས་བཟང་པོར་ 
མཐོང་ནས་བཀུར་བསྟི་ཐོབ་ཤོར་འབུལ་བས༔ དད་པ་ཅན་གྱི་ཟས་ཟོས༔ གཏོང་ཕོད་ཅན་གྱི་ནོར་ 
བླངས དགེ་བ་ཅན་གྱི་ཚོགས་སྤྱད་པས་ཆོས་མེད་ཀྱི་མིའི་དད་རྫས་མ་ཞུ་པས༔ ཚེ་འདིར་མི་ 
དགེ་བའི་ལས་ལ་སྤྱོད༔ དགེ་སྦྱོར་བྱས་ཀྱང་ལམ་ལོག་ཏུ་གྱུར༔ ཕྱི་མ་ངན་སོང་དུ་འཁྱམས་པ་ལ་ 
བདུད་ཟེར་བ་ཡིན་གསུངས༔ བཞི་པ་བདུད་དེ་བསལ་བའི་ཐབས་ནི༔ སྤྱོད་པ་བསླབ་པ་གསུམ་ 
དང་ལྡན་པར་གྱིས༔ བསྒོམ་པ་ཟུང་འཇུག་ལམ་དུ་ཁྱེར་བར་གྱིས༔ ལྟ་བ་གཉིས་མེད་ཀྱི་མཐའ་ 
གྲོལ་བར་གྱིས ཇོ་མོ སྙན་བརྒྱུད་གསུམ་གྱི་གདམས་པ་ལྟར་ཉམས་སུ་ལོངས་དང་ཁ་ལྟ་མཐོན་ 
པོར་འབྱམས་དོན་མེད་གསུངས༔ དྲུག་པ་རང་རྒྱུད་དོན་དང་མ་འདྲེས་པ་རེ་དོགས་ཡིད་སྨོན་གྱི་ 
བདུད་ཅེས་བྱ་བ་ནི༔ དང་པོ་གང་ལ་འཇུག་ན༔ རྣལ་འབྱོར་ཡིད་གཉིས་ཐེ་ཚོམ་གྱི་འཕྲང་དུ་ 
ཚུད་པ་ལ་འཇུག་སྟེ༔ རེས་འགའ་ཚེ་འདི་ཡི་ཉ་ར་དགོས་སྙམ༔ རེས་འགའ་ཕྱི་མའི་བྱ་བ་དགོས་ 
སྙམ་ནས་གཉིས་འཛིན་ལེ་ལོའི་འཕྲང་དུ་ཚུད༔ རེས་སངས་རྒྱས་སུ་རེ རེས་འཁོར་བར་འཁྱམ་ 
དོགས༔ རེས་རྟོགས་པ་གོལ་བའི་འཕྲང་དུ་ཚུདཿ རེས་རང་སྐྱོན་དུམ་པ་རིག་པས་ཡིད་མུགཿ 
རེས་མཐོ་ཁེངས་པ་སྐྱེས་པས་ང་རྒྱལ་གྱི་ཚིག་སྨྲ༔ བྱ་བ་ཐམས་ཅད་ཡ་བྲལ་དུ་གྱུར་ཏེ༔ དེ་ཤི་ནས་
ངན་སོང་གི་གཅན་འཕྲང་ལས་འགྲོ་ས་མེད་པ་དེར་བདུད་ཟེར་བ་ཡིན་གསུངསཿ 
བཞི་པ་བདུད་དེ་བསལ་བའི་ཐབས་ནི རང་ཉིད་སྤྱོད་ལམ་ཇི་ལྟར་བྱེད་ཀྱང་ཆོས་ཉིད་ 
ཀྱི་དོན་དང་མ་བྲལ་བ་ལསཿ ཆོས་མིན་དུ་སྐད་ཅིག་ཡུད་ཙམ་ཡང་མ་སོང་བ་ལ་སྤྱོད་པས་ལོ་ 
བས༔ ཆོས་དང་སེམས་སུ་འདྲེས་ན་འཁོར་བའི་འདུན་མ་ལ་ཆུང་དུ་མི་འགྲོ་མི་སྲིད་པར་གསུངསཿ
ཟབ་རྒྱ༔ གུ་ཧྱ༔ དམ་རྒྱ༔ཀ༽ དེ་ཡང་བདག་བུད་མེད་ཡེ་
178

།ཟབ་གཏེར་ཆོས་ཀྱི་མཛོད་ཁང་།
ཤེས་མཚོ་རྒྱལ་གྱིས་གུ་རུ་རིན་པོ་ཆེ་ལ་ཞུས་པ༔ རྗེ་བཙུན་ཨོ་རྒྱན་པདྨ་ཆོས་ཀྱི་རྗེ༔ བོད་ཁམས་
སྨག་རུམ་སེལ་བའི་ཉི་གཅིག་པུ༔དེ་ལྟར་དཔེ་དོན་དང་འབྲེལ་བའི་གདམས་པ་ཟབ་མོ་གནང་ 
བར་བཀའ་དྲིན་ཆེ དེ་ལྟ་བུའི་བདུད་དེ་ཐམས་ཅད་བསྡུས་ན་གང་དུ་འདུས་ལགས༔ མ་ཧཱ་གུ་ 
རུས་གསུང་བར་ཞུ ཞེས་ཞུས་པས༔ གུ་རུ་རིན་པོ་ཆེས་བཀའ་བསྩལ་པ༔ དེ་ཐམས་ཅད་བསྡུས་ 
ན་བཞིར་འདུས་ཏེ༔ བཞི་གང་ཞེ་ན༔ ཕུང་པོའི་བདུད་དང༔ ཉོན་མོངས་པའི་བདུད་དང ལྷ་ཡི་ 
བདུད་དང འཆི་བདག་གི་བདུད་དང་བཞིར་འདུས་གསུངས༔ ཡང་མཚོ་རྒྱལ་གྱིས་ཞུས་པ 
དེའི་ངོ་བོ་གང་ལགས༔ དེས་གང་ལ་བར་དུ་གཅོད༔ བར་དུ་གཅོད་པའི་ཉེས་པ་གང༔ བསལ་ 
བའི་ཐབས་ཅི་ལྟ་བུ་ལགས༔ ཞེས་ཞུས་པས
སློབ་དཔོན་གྱི་ཞལ་ནས་བཀའ་བསྩལ་པ༔ མཚོ་རྒྱལ་མ་ཡེངས་ལེགས་པར་ཉོན༔ དང་པོ་ཕུང་ 
པོའི་བདུད་ཅེས་བྱ་བ་ནི༔ མཚན་ཉིད་འཛིན་པའི་ཆོས༔ འཇིག་རྟེན་པའི་རྟོག་པ་དང༔ རྣམ་པར་ 
དཀར་བའི་ཆོས༔ མྱ་ངན་འདས་པ་གྲུབ་མཐའ་རྟོགས་པ་རྣམས༔ དེ་དག་དམིགས་སུ་མེད་པར་ 
མ་ཤེས་པས་མཚན་ཉིད་སྣ་ཚོགས་སུ་འཛིན་པ་ནི་ཕུང་པོའི་བདུད་བྱ་བ་ཡིན་ནོ༔ དེས་གང་ལ་ 
གཅོད་ནཿ ཡང་དག་པའི་དོན་དམ་ལ་བར་དུ་གཅོདཿ༔ བར་དུ་གཅོད་པའི་ཉེས་པ་ནི༔ མཚན་མ་ 
རང་རྒྱུད་དུ་ཤོར་ནས་ལུས་སེམས་ཐ་མལ་དུ་ལུསཿ བསལ་བའི་ཐབས་ནི་གཞི་ཅི་ཡང་མེད་པ་ལ༔ 
སེམས་ཀྱི་རྩལ་ཅིར་ཡང་སྣང་བ་ལསཿ སྣང་བའི་དུས་སུ་རང་སར་གྲོལ་བར་ཤེས་ན་དེས་སེལ་བ་ 
ཡིན་གསུངས༔ གཉིས་པ་ཉོན་མོངས་པའི་བདུད་ཅེས་བྱ་བ་ནི༔ རྩ་བ་དུག་གསུམ་ལ་ལོ་འདབ་ 
བརྒྱད་ཁྲི་བཞི་སྟོང་རྒྱས་ཏེ༔ དེ་དག་གཉེན་པོས་མ་ཟིན་པས༔ དེ་རྣམས་རང་རྒྱུད་དུ་ཤོར་ན་ཉོན་ 
མོངས་པའི་བདུད་ཀྱི་དབང་དུ་ཤོར་བས་བར་དུ་གཅོད་པ་ཞེས་བྱའོ༔ དེས་གང་ལ་བར་དུ་གཅོད་ 
ན༔ ཡང་དག་པའི་ལྟ་སྒོམ་སྤྱོད་འབྲས་དང་བཅས་པ་ལ་བར་དུ་གཅོདཿ༔ བར་དུ་བཅད་པའི་ཉེས་ 
པ་ནི༔ འཁོར་བ་དང་ངན་སོང་དུ་སྐྱུར་བར་བྱེད༔ དེ་བསལ་བའི་ཐབས་ནི༔ དབང་པོ་ཐ་མས་ཉོན་ 
མོངས་པའི་གཉེན་པོ་བརྟེན༔ འབྲིང་གིས་ཐབས་ཀྱིས་གར་སྐྱེས་ལམ་དུ་བསྒྱུར༔ རབ་ཀྱིས་རང་ 
བྱུང་རང་གྲོལ་དུ་ལམ་དུ་ཁྱེར༔ གསུམ་པ་ལྷའི་བདུད་ཅེས་བྱ་བ་ནི༔ བདུད་ཀྱི་རྒྱལ་པོ་དགའ་ 
རབ་དབང་ཕྱུག༔ བཙུན་མོ་པདྨའི་ཕྲེང་བ༔ བློན་པོ་འཐབ་བྱེད༔ གཡེང་བྱེད༔ ཆགས་བྱེད༔ ཟློག་
179

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
བྱེད་བཞི་དང༔ འབངས་འཁོར་བདུད་སྡིག་ཏོ་ཅན་བསམ་གྱིས་མི་ཁྱབ་སྟེ དེ་རྣམས་ཉིད་རང་ 
ནོར་དུ་མ་ཤེས་པར་ཕན་གནོད་རྒྱུད་པར་བཟུང་བ་ནི༔ ལྷའི་བུའི་བདུད་ཀྱིས་བར་དུ་གཅོད་པ་ 
ཞེས་བྱའོ༔ དེས་གང་ལ་བར་དུ་གཅོད་ནཿ བདུད་དང་སྤྲུལ་པ་བྱིན་རླབས་གསུམ་གྱིས་ལམ་གྱི་ 
ཡོན་ཏན་ལ་བར་དུ་གཅོད༔ བར་དུ་བཅད་པའི་ཉེས་པ་ནི༔ བདེ་བའམ༔ སྡུག་བསྔལ་བའམ༔ 
བཏང་སྙོམས་གསུམ་སྐྱེས་ལཿ ལྟ་བསྒོམ་སྤྱོད་གསུམ་ཉམས་པར་བྱེད༔ བདུད་དེ་གསལ་བའི་ 
ཐབས་ནི༔ དབང་པོ་ཐ་མས་ཐུན་མོང་གི་ཆོས་སྤྱོད་དྲག་པོ་བྱས་པས་སེལཿ འབྲིང་གིས་གསང་ 
སྔགས་ཀྱི་རྟེན་འབྲེལ་ཟབ་མོའི་མན་ངག་བསྒོམས་པས་སེལ༔ རབ་ཀྱིས་བདུད་དཔུང་རང་སེམས་
སུ་ཤེས་པས་གཉིས་མེད་རང་གྲོལ་གྱིས་ཉམས་སུ་བླངས་པས་བར་ཆད་དངོས་གྲུབ་ཏུ་འགྱུར་གསུངས༔
བཞི་པ་འཆི་བདག་གི་བདུད་ཅེས་བྱ་བ་ནི༔ ཚེ་ཡི་དུས་ལ་བབས་ནས་འཆི་བ་དང་རྐྱེན་གློ་བུར་ 
གྱིས་འཆི་བ་གཉིས་ཏེ༔ སེམས་ལ་སྐྱེ་ཤི་གཉིས་མེད་པར་མ་རྟོགས་པར་ལུས་སེམས་བྲལ་ནས་ 
འཆི་བར་བཟུང་བ་ནི་འཆི་བདག་གི་བདུད་ཅེས་བྱའོ༔ དེས་གང་ལ་བར་དུ་གཅོད་ན༔ ཚེ་སྲོག་ 
དང་ཉམས་ལེན་ལ་བར་དུ་གཅོད༔ བར་དུ་བཅད་པའི་ཉེས་པ་ནི བདུད་ཀྱིས་བྱིན་བརླབས་ 
པས་འཆི་དུས་དང༔ རྐྱེན་སྣ་ཚོགས་པས་རྣལ་འབྱོར་པའི་སྲོག་ལ་བར་དུ་གཅོད་ནས༔ ཆོས་ཀྱི་ 
ཉམས་ལེན་མ་གྲུབ་པར་འཆི༔ དེས་སེམས་འཁོར་བ་ནས་ཐར་བའི་དུས་མེད་པར་སྡུག་བསྔལ་
བར་བྱེད་ལ༔ བདུད་དེ་བསལ་བའི་ཐབས་ནི༔ དུས་ལ་བབས་ནས་འཆི་ངེས་པ་ལ༔ ཚེའི་རིག་ 
འཛིན་བསྒྲུབས་ན་ཟློགཿ༔ རྐྱེན་གྱིས་འཆི་བ་ལ་དུས་རྟག་ཏུ་སྤྱོད་ལམ་རྩིང་པོ་རྣམས་སྤངས་ལ་བག་ 
དང་ལྡན་པར་བྱ ཉེས་པ་དང་འཕྲད་པའི་འཁོར་དང་ཡུལ་སྤངས་ཏེ ཆུ་དང་གད་གཡང་ས་ 
ཐག་རིང་ནད་ཡམས་ཀྱི་ས་རྒྱུ་འགྲུལ་བཅད་ལ༔ དབེན་པ་བདེ་ཞིང་བཙན་པའི་སར་སྡོདཿ༔ བསླབ་པ་ 
གསུམ་གྱི་གོས་གྱོནཿ ཚུལ་ཁྲིམས་བཙན་པའི་མཁར་དུ་ཞུགསཿ ཁ་ཟས་མི་འཕྲོད་པ་དང ཤ་ 
དུག་སྦྱར་དུག་སོགས་ཡིད་མི་ཆེས་པའི་ཁ་ཟས་སྤང༔ འཁྲུལ་པའི་བྱ་བྱེད་ཐམས་ཅད་སྤངས་ཏེ
གསང་སྔགས་ཟབ་མོའི་བསྒོམ་བསྒྲུབ་ཟབ་མོ་ལ་བརྟན་པ་ཐོབ་པར་ཉམས་སུ་ལོངས་གསུངས༔ 
ཡཱཿ ཟབ་རྒྱ༔ གུ་ཧྱ ཨཱཿནཿཨཱཿཨཱཿ ཡང་སློབ་དཔོན་གྱི་ཞལ་ནསཿ མཚོ་ 
རྒྱལ་བདུད་དེ་ཐམས་ཅད་བསྡུས་ན་དོན་གསུམ་དུ་འདུས་ཏེ༔ གང་ཞེ་ན༔ འཁྲུལ་སྣང་རང་རྒྱུད་
180

༄༅། །ཟབ་གཏེར་ཆོས་ཀྱི་མཛོད་ཁང་།
ཀྱི་བདུདཿ༔ མ་རིག་བདག་འཛིན་གྱི་བདུདཿ༔ ཆོས་མེད་བཏང་སྙོམས་ཀྱི་བདུད་དང་གསུམ་མོ༔ 
དེ་དག་བསལ་བའི་ཐབས་ལ་ཡང་གསུམ་སྟེ༔ དང་པོ་འཁྲུལ་སྣང་རང་རྒྱུད་ཀྱི་བདུད་སེལ་བ་ནི
འཇིག་རྟེན་གྱི་འཁྲུལ་སྣང་བྱ་བ་ཐམས་ཅད་མི་གཙང་བའི་རྫས་བཞིན་དུ་མྱུར་དུ་སྐྱུར༔ གཉིས་པ་
མ་རིག་བདག་འཛིན་གྱི་བདུད་ནི༔ མཚན་ལྡན་གྱི་བླ་མ་དམ་པ་དང་འབྲལ་མེད་དུ་ལུས་དང་ 
གྲིབ་མ་བཞིན་དུ་བསྟེན༔ གསུམ་པ་ཆོས་མེད་བཏང་སྙོམས་ཀྱི་བདུད་ནི༔ བཀའ་ལུང་མན་ངག་ 
གི་དགོངས་པ་ཐམས་ཅད་ཆུ་དང་ལན་ཚྭ་ལྟ་བུར་རང་དང་འདྲེས་པར་གྱིས༔ དེ་ལྟར་བདུད་གསུམ་ 
བསལ་བས་དགོས་པ་གསུམ་འགྲུབ་སྟེ འཇིག་རྟེན་བྱ་བ་བོར་བས་བྱ་རྒྱུ་དགེ་སྦྱོར་བས་མེད༔ མཚན་ 
ལྡན་གྱི་བླ་མ་བསྟེན་པས་ངེས་དོན་ཟབ་མོའི་ལམ་ལ་འཛུདཿ བཀའ་མདོ་རྒྱུད་ལུང་ལ་སྦྱངས་པས་ 
ཡོན་ཏན་ཕྱོགས་མེད་དུ་འཆར༔ དེས་བདུད་དང་བྲལ་བའི་རྟགས་གསུམ་འཆར་ཏེ༔ འཁྲུལ་པའི་ 
ཉེས་པ་མཐོང་བས་རྟག་ཏུ་འབྲལ་མི་ཕོད༔ ལམ་རྟགས་ཀྱི་ཡོན་ཏན་མཐོང་བས་དགེ་སྦྱོར་ལ་བརྩོན་ 
འགྲུས་སྐྱེ་བ་འོང༔ ཁྱད་པར་འབྲས་བུ་གསུམ་འབྱུང་སྟེ འཁྲུལ་པའི་སྣང་བ་རང་སར་ཞི་བ་དང 
བདག་མེད་ཀྱི་ཆོས་སྐུ་ཟངས་ཐལ་དུ་རྟོགས་པ་དང༔ ལམ་རྟགས་ཀྱི་ཡོན་ཏན་མཐའ་དག་རྟོགས་ 
པར་འགྱུར་རོ་གསུངས༔ ཡང་ཇོ་མོས་ཞུས་པ༔ བདུད་ཀྱི་བྱེ་བྲག་དེ་རྩ་བ་གང་ལགས༔ ཞེས་ཞུས་
པས
མ་ཧཱ་གུ་རུས་གསུངས་པ༔ ཇོ་མོ་རྩ་བ་དུག་གསུམ་ཡིན༔ དེ་ཐམས་ཅད་ཀྱི་རྩ་བ་མ་རིག་པ་ 
ཡིན མ་རིག་པ་ལས་བདག་འཛིན་སྐྱེས་པསཿ བདག་འཛིན་གྱི་འགོང་པོ་འདི་ཉེས་པ་ཐམས་ 
ཅད་ཀྱི་རྩ་བ་ཡིན་པས༔ འདི་ཁོ་ན་རང་སར་གྲོལ་བར་གྱིས་དང་བདུད་མེད༔ འདི་མ་ཆོད་ན་ 
བདུད་ལ་ཟད་པ་མེད་གསུངས ཡང་སློབ་དཔོན་གྱི་ཞལ་ནས༔ ཀྱཻ་མཿ མ་འོངས་བསྐལ་པའི་ཐ་ 
མ་སངས་རྒྱས་ཀྱི་བསྟན་པ་ལྔ་བརྒྱ་ཕྲག་གསུམ་རྫོགས་པའི་ཚེ བདུད་ཀྱི་དབང་དུ་མ་སོང་བ་
ཉིན་མོའི་སྐར་མ་ཙམ་ཡང་མེད༔ སྔགས་པ་བདུད་དབང་དུ་སོང་ནས་སྔགས་ལོག་རུ་ཏྲར་སྐྱེ
བཙུན་པ་བདུད་དབང་དུ་སོང་ནས་སྡོམ་པ་ལོག་པས་བཙན་དང་འགོང་པོར་སྐྱེ སྒོམ་ཆེན་བདུད་ 
དབང་དུ་སོང་ནས་དམ་བཅའ་ཉམས་ཤིང་ཉམས་ལོག་པས་མི་མ་ཡིན་དང་པེ་ཧར་སྐྱེ༔ སྐྱེ་བོ་ 
ཁྲིམས་ལོག་ནས་འཁྲུགས་པས་ལྷ་མིན་དུ་སྐྱེ༔ བུད་མེད་ལས་ལོག་པས་སྡེ་ཡི་འཁྲུག་གཞི་བྱེད༔ དེ་
181

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བ། བཏུས།
ཚེ་བོད་འདིར་སངས་རྒྱས་ཀྱི་བསྟན་པ་གཟུགས་བརྙན་ཙམ་ཞིག་མཆིས༔ ཆོས་ལམ་དུ་སོང་བ་ནི་ 
རི་བོང་གི་རྭའམ༔ སྦལ་བའི་སྤུ་བས་དཀོནཿ སངས་རྒྱས་ཀྱི་བསྟན་མཇུག་བདུད་ལ་ཤོ༔ དེའི་ 
རྟགས་སུ་དཀོན་མཆོག་གསུམ་བོར་ནས་ལྷ་རུ་འགོང་པོ་མཆོདཿ ཆོས་སུ་ཁེ་གྲགས་དང་གཡུལ་ 
གཤོམ་སྒྲུབ༔ བློ་ཕུག་ཟང་ཟིང་ལ་གཏོད༔ ནོར་དུ་ཡིག་སྣ་བསོགས་ནས་ཆོས་ལ་མཁས་པར་རློམཿ 
ཤ་ཆང་རྔབ་འཐུང་བྱེད་ཅིང་ཆུས་ཁ་བཤལ༔ མི་རྒྱུ་ཧབ་ཐོབ་བྱེད་ཅིང་ཟས་སྤྱོད་སྦྱིན་ལེན་བྱེདཿ 
གསོད་གཅོད་དམར་ཉོབ་བཏང་ཞིང་གདན་ལ་ལྤགས་ལྷམ་ཕུད༔ ངན་ལོག་འཆི་ཁུ་འཕུད་ཅིང་ 
ཁ་འཇམ་ཞེ་ས་སྨྲ༔ བཙན་རྫོང་འཁྲུག་ཁང་བཟུང་ནས་དགོན་སྡེ་ཆོས་གྲྭ་བཏགས༔ ཁྲལ་བན་ཡ་ 
ཕོ་བསྡུད་ནས་བཙུན་པ་དགེ་བཤེས་བཏགས༔ འཕུང་བྱེད་གཡོ་ཁྲམ་མཁན་ལ་དགེ་སློང་གཙོ་བོར་
བཏགས༔ ཁམས་ཕུང་ངན་གཡོ་གང་ཆེ་ལ་མཁན་པོ་སློབ་དཔོན་བཏགས༔ སྡིག་དང་དམག་ལ་ 
མཁས་ཚད་བླ་མ་བཤེས་གཉེན་བསྐོ༔ གཞན་ཕུང་ཐབས་ལ་གང་མཁས་མི་དྲག་གཙོ་བོ་ཟེར༔ དེའི་ 
དུས་སུ་བླ་མ་བྱེད་ནས་ཉེས་མེད་ཁྲལ་ལ་བསྐུལ༔ དགེ་སློང་བྱེད་ནས་དམག་ཤོམ་ངན་ཤོམ་བྱེདཿ 
བཙུན་པ་བྱེད་ནས་མི་དགེ་བཅུ་ལ་གཡེང མཁས་པ་བྱེད་ནས་གྲོས་ངན་ཀུན་འཕུང་འཇུག༔ སྔགས་ 
པ་བྱེད་ནས་དམ་ཚིག་ཆུ་ལ་འཕོད༔ མཐུ་གཏད་རླུང་གིས་རྒྱལ་ཁམས་ཁྲམ་ལ་བཏབ༔ གཞན་ 
མགོ་བསྐོར་ཞིང་ཡོན་བདག་བཟང་བཅོལ་བྱེད༔ སྒོམ་ཆེན་ཕལ་ཆེར་ཟོབ་དང་རྫུན་ལ་མཁས༔ 
སྨྱོ་བརྫུ་ཐོ་ཅོས་རྒྱལ་ཁམས་ཐམས་ཅད་དཀྲུག༔ ཕལ་ཆེར་དམ་ཚིག་ཉམས་རྟགས་སྙིང་རླུང་དང༔ 
སྟོད་འཚང་སྟོད་འགག་སྙིང་ཆུ་དམུ་ཆུར་འགྱུར༔ ཤི་མ་ཐག་ཏུ་རྒྱལ་འགོང་དག་ཏུ་སྐྱེ༔ ལས་ངན་ 
རང་ལ་སྨིན་ཚེ་ཨ་ཙ་མ༔ བསམ་ཞིང་དཔྱད་ན་སྙིང་རླུང་ལྡང་བ་ཙམ༔ བསྟན་པ་ནང་འཐབ་ནང་ 
གཅོད་ཐ་རེ་བ༔ མགོ་མཐོ་ཐབས་སྨད་གཅིག་མགོ་གཅིག་གིས་སྐོར༔ དཔོན་ལ་ཁྲེལ་མེད་གཡོག་ 
ལ་ངོ་ཚ་མེད༔ མགོ་གཏད་མིག་འབྱིན་བློ་གཏད་སྙིང་འབྱིན་ནས༔ གཅིག་འོག་གཅིག་བྲུས་ཕ་ 
བུར་བློ་གཏད་མེད བཟའ་ལྔ་ཡོད་ན་བྱེད་ལུགས་མི་འདྲ་ལྔ མི་གཅིག་བློ་མང་སྔ་དྲོ་དགོང་ཁ་ 
འགྱུར༔ ཞྭ་མདོག་རྩོད་ཅིང་བསྟན་པ་ཐབས་ཀྱིས་བཤིག ཆོས་ལ་ཁྱད་ཆེ་ཕྱི་པ་ནང་པ་འདྲ 
བོད་ཀྱི་བརྩམས་ཆོས་ཆོས་གསར་རྟོག་གེ་མཁན༔ འདྲ་མིན་གཉིས་ཆོས་བཀའ་ལ་སྤངས་བཞག་ 
མེད༔ བཀའ་གཅིག་ཡིན་ཀྱང་གྲུབ་མཐའ་མི་གཅིག་མང༔ ཆོས་གཅིག་ཡིན་ཀྱང་སྤྱོད་པ་མི་འདྲ་
182

༄༅། །ཟབ་གཏེར་ཆོས་ཀྱི་མཛོད་ཁང་།
མང༔ མན་ངག་གཅིག་ལ་ལག་ལེན་མི་འདྲ་མང༔ ང་ཡི་བཀའ་ལ་བཀའ་གཏེར་གཉིས་སུ་ཡོད༔ 
བཀའ་ཉིད་ནུབ་ཚེ་གཏེར་གྱིས་སྐྱོང་བ་སྟེ གཏེར་སྟོན་རེ་ལ་གཏེར་འདྲའི་བསྟན་བཅོས་རེ གཏེར་ 
རྫུན་རེ་དང་གཏེར་མིན་ཕུང་གཏེར་རེ རྫུན་གཏེར་ཟོག་གཏེར་འདྲ་མིན་རླུང་ལྟར་འཚུབ ལ་ 
ལས་གནམ་ནས་བབ་པའི་ཆོས་ཡིན་ཟེར༔ མཐོང་རྒྱུ་མེད་པའི་རྫུན་གྱིས་གཞན་མགོ་སྐོར༔ ལ་ལས་ 
ས་ནས་རྙེད་པའི་ཆོས་ཡིན་ཟེར༔ རྫུན་ཤེས་ངན་པ་ཚོན་གྱིས་ཁ་བསྒྱུར་སྟོན༔ ཨེ་འདྲ་ལྟོས་དང་ 
མཁས་པས་ཚིག་དོན་དཔྱོདཿ
པད་འབྱུང་བཀའ་དང་ནམ་ཡང་འདྲ་མི་སྲིདཿ ལ་ལས་ཐུགས་ལས་རྡོལ་བའི་ཆོས་ཡིན་ཟེར རྩོམ་ 
པའི་དྲི་མ་སྨྱོན་པའི་ཁ་རླངས་འདྲ༔ ཚིག་ལ་འགྲིགས་ཀྱང་དོན་ལ་ཕོག་མི་སྲིད༔ ཡ་བྲལ་ཆོས་ 
དེས་ནམ་ཡང་ས་མི་ཆོདཿ ལ་ལས་ལྷ་དང་བླ་མས་ལུང་བསྟན་པའི༔ བྱིན་གྱིས་བརླབས་པའི་བཀའ་ 
ཡིན་ཟེར་ནས་ངོམཿ རྨི་ལམ་ཉམས་སྣང་འགོང་པོའི་དངོས་གཟུགས་ཀྱི བྱིན་གྱིས་བརླབས་པས་ 
འབྲེལ་ཚད་ངན་སོང་ཁྲིད༔ ལ་ལས་འདྲེས་དཀྲུགས་འདྲ་མིན་རལ་ཆོད་བྱེད༔ པད་འབྱུང་བཀའ་ 
དཀྲུགས་བཀའ་བབ་ཆོས་ཡིན་ཟེར༔ དོན་དང་མི་འབྲེལ་ཚིག་བསྒྲིགས་མཛེས་ཆོས་སྟོནཿ བཀའ་ 
འཆལ་དཀྲུགས་པས་བདག་གཞན་གཉིས་འཕུང་འབྱུང༔ ལ་ལས་ང་ཡི་བཀའ་བརྐུ་མཛད་བྱང་སྣུབ༔ 
རང་འདོད་ཚིག་བསྒྲིགས་ང་ཡི་ཆོས་ཡིན་ཟེར༔ མང་པོའི་ནང་དུ་བློ་གཟེངས་བསྟོད་ནས་སྨྱ༔ ལ་ 
ལ་བོན་པོའི་ཕྱི་ལོག་ཆོས་བསྣུབས་ཚེ༔ དེ་དུས་སྦས་པའི་བོན་གྱི་དཔེ་ཐོན་ནས༔ ང་ཡི་གཏེར་གྱི་ 
འདུ་ཤེས་བཟུང་བྱས་ནས༔ བདག་གཞན་ཀུན་གྱི་བློ་གཏད་གཅིག་ཏུ་འཆའ༔ ལ་ལས་མུ་སྟེགས་ 
ཕྲ་མེན་རྒྱུག་པ་དང༔ འདྲེ་དང་སྲིན་པོའི་ཆོ་འཕྲུལ་ལས་བྱུང་བའི ཕྲ་མེན་རྫས་ངན་གཏེར་རྙེད་ 
བདག་གཞན་ཕུང༔ གང་འབྲེལ་ཐམས་ཅད་མི་མིན་འདྲེ་རུ་སྐྱེ ལ་ལས་བྱད་གཏད་མནན་པའི་ 
གཏེར་ཐོན་ནས མནན་རྒྱུ་འགོང་པོ་རྒྱ་འདྲེས་གྲོགས་བྱས་པས༔ སྙན་གྲགས་འུར་ཞིང་གདུལ་བྱ་ 
མང་མངའ་ཐང་སྐྱེས༔ འགོང་པོས་བྱིན་བརླབས་བསྟན་བཅོས་འཕྲལ་དུ་བསྟན༔ རྫུ་འཕྲུལ་མངོན་ 
ཤེས་ཡ་མ་ཟུང་དུ་བསྟན༔ དེ་ལ་ཀུན་དད་བསྟན་པ་རྒྱས་པ་དང༔ འགོང་པོ་རྒྱ་འདྲེའི་ཆོ་འཕྲུལ་ 
བསམ་མི་ཁྱབ༔ ཚེ་འདིར་རྒྱལ་ཁམས་ཐམས་ཅད་འཕུང་བ་དང༔ ཕྱི་མ་ངན་སོང་གནས་སུ་ངེས་ 
པར་འཁྱམ ཀྱཻ་མ་ཀྱི་ཧུད་མ་འོངས་ཐ་མའི་དུས༔ བདུད་ཀྱི་ཆོ་འཕྲུལ་དེ་ལྟ་བུ་འབྱུང་གསུངས
183

། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
དེའི་དུས་སུ་དམ་ཆོས་དགོངས་པ་འདུས་པ་འདི་ཡང་འབྱུང དུས་ངན་པའི་དུས་སུ་འབྲས་བུ་ 
བཟང་པོ་རྡོལ་བ་ཞེས་བྱ་ཡོང༔ འདི་དང་འཕྲད་ཀྱང་ཅི་ལྟ་བཞིན་དུ་ཉམས་སུ་མི་ལེན་ཏེ༔ རང་ 
གིས་བསྒྲུབ་པ་གཞན་ལ་བཤད་པར་རིངས༔ བསྙེན་བསྒྲུབ་མ་རྫོགས་ལ་ལས་སྦྱོར་བ་བརྩམ༔ རྒྱུ་ 
ཟོག་འདོད་པས་དབང་སྡུད་སྒྲུབ༔ ཞེ་སྡང་ད་བང་གིས་མཐུ་གཏད་སྒྲུབ༔ ང་རྒྱལ་དབང་གིས་ལས་ 
ཕྲན་སྒྲུབ༔ ཕྲག་དོག་དབང་གིས་རླུང་འཁོར་སྒྲུབ༔ ཡི་དམ་བསྙེན་བསྒྲུབ་བོར་ནས་གཞན་གྱི་ཕྱེ་ 
གཏོར་འགམ༔ བླ་བསྒྲུབ་མོས་གུས་བོར་ནས་ལོངས་སྤྱོད་གདུལ་བྱ་སྡུད༔ མཁའ་འགྲོའི་གསང་ 
ལམ་དོར་ནས་ལས་སྦྱོར་ལས་ཕྲན་སྒྲུབ༔ བསྐྱེད་རྫོགས་མན་ངག་བོར་ནས་ཁ་ལྟ་ཟོབ་རྫུན་བསླབཿ 
རྩ་རླུང་གདམས་ངག་བོར་ནས་ཐོ་ཅོ་སྨྱོ་སྤྱོད་བྱེད༔ ཆོས་སྐྱོང་མ་མགོན་བོར་ནས་མཐུ་ཤོམ་རྫས་ 
ངན་བསག༔ བསྟན་དགྲ་དམ་ཉམས་མི་བསྒྲལ་མཐོ་ནོན་ཆོས་བྱེད་འཕུང༔ ཆགས་སྡང་གཉིས་ 
འཛིན་ངར་འཛིན་འགོང་པོ་འདིས ཀུན་ལ་འཇུག་ནས་འདི་ཕྱི་གཏན་བརླགས་བཏང༔ དེ་འདྲར་ 
གྱུར་ན་འདི་ཡི་བསྟན་པ་མེད༔ གཉིས་འཕུང་ཆོས་དེ་རྒྱལ་བས་མ་གསུངས་པས༔ 
མ་འོངས་དམ་ཆོས་གཞུང་བཞིན་སྤྱོད་པར་གྱིས༔ ཡི་དམ་བསྐྱེད་རྫོགས་བརྟན་པ་ཐོབ་ངོས་ནས༔ 
བསྙེན་བསྒྲུབ་ལས་གསུམ་གནད་དུ་ཚུད་པར་གྱིས༔ བླ་མ་བྱིན་རླབས་ཀུན་གྱི་མཛོད་ཡིན་པསཿ 
མོས་གུས་ཆགས་མེད་བསྒྲུབ་པ་སྙིང་པོར་དྲིལ༔ ཁ་བསྐང་ཀུན་ལ་བསྙེན་རྫོགས་ལས་སྦྱོར་བསྒྲུབ༔ 
མཁའ་འགྲོ་ཀུན་འདུས་གསང་ལམ་མན་ངག་འདི༔ ལོ་རེའི་ནང་དུ་ཟླ་དྲུག་ཆགས་མེད་དགོས༔ ཐ་ 
ན་ཟླ་གསུམ་ཡང་མཐའ་ཟླ་རེར་ནི༔ ཉམས་སུ་མ་བླངས་དོན་མེད་ཡུག་པ་སྐྱང༔ དེས་ན་མ་སྤེལ་ 
གསང་རྒྱ་བྱ་བ་གཅེས༔ ཁྲོས་མའི་རླུང་སྒྲུབ་ཐོད་རྒལ་མཁའ་འགྲོ་རྣམས ལམ་ཁྱེར་རྒྱུན་དུ་བྱ་བ་ 
གནད༔ མཁའ་འགྲོ་སེང་གདོང་ལས་བསྒྲུབ་གཟེར་ཁ་བཅས༔ རྣལ་འབྱོར་རྐྱེན་སེལ་བསྟན་པ་ 
སྲུང་ཐབས་ཡིན༔ དགོས་པའི་དུས་སུ་ནུས་པ་ཐོན་པར་གྱིས༔ ཆོས་སྐྱོང་དཔལ་མགོན་ཞིང་སྐྱོང་ 
ལས་སྒྲུབ་བཅས༔ ཆོས་འདིའི་ཆ་ལག་བསྟན་པ་བསྲུང་ཕྱིར་ཡིན༔ ཆོས་སྐྱོང་ལས་ལ་འཁོལ་བའི་ 
མཐུ་སྒྲུབ་དང༔ བསྟན་པ་སྲུང་དང་བསྟན་དགྲ་བསྒྲལ་བ་ལ མེད་ཐབས་མེད་པས་ནུས་པ་ཐོན་ 
པར་གྱིས༔ མ་མོ་འདི་ནི་སྙིང་ཉེ་འཁུ་ལྡོག་རྐྱེན༔ དམ་མེད་ལག་ཏུ་ཤོར་ན་བདག་ཕུང་བས༔ ནམ་ 
ཡང་མ་ཤོར་རང་གི་སྙིང་ལྟར་འཆང༔ གཏེར་སྲུང་སྐོར་ནི་ལས་ཀྱི་གཉེར་ཡིན་པས༔ ཆོས་ཐུན་
184

༄༅། །ཟབ་གཏེར་ཆོས་ཀྱི་མཛོད་ཁང་།
བཀླག་ལུང་དབང་བསྐུར་ཁྲིད་སྐབས་སུ༔ གསོལ་ཁ་གཏོར་མ་མ་ཆགས་འབུལ་བར་གྱིས༔ བར་ 
ཆད་མེད་ཅིང་གནོད་བྱེད་རང་བཞིན་བརླག༔ རྣལ་འབྱོར་བསམ་པ་འགྲུབ་པའི་ཕྲིན་ལས་ཡིན༔ 
ཡི་དམ་དགོངས་འདུས་རྟ་མཆོག་རོལ་པ་ལས༔ སྔར་ལས་ལྷག་པའི་ཆ་ལག་བཞི་ཡོད་དེ༔ བླ་མ་
དགོངས་འདུས་ཡིད་བཞིན་ནོར་བུ་ཡིན༔ བྱིན་རླབས་ཀུན་འདུས་ཡིད་བཞིན་ནོར་བུ་འདྲ༔ མཁའ་
འགྲོ་དགོངས་འདུས་གསང་བ་སུམ་དྲིལ་ཡིན ཕྱི་སྐོར་རྟ་ཕག་ཁྲོས་མ་གཅིག་ཏུ་དྲིལ༔ ནང་སྐོར་ 
སེང་གདོང་ལས་བཅས་གཅིག་ཏུ་དྲིལ༔ གསང་སྐོར་གསང་ཡེ་སྐུ་གསུམ་གསང་ལམ་དྲིལ༔ འདི་ནི་ 
མཁའ་འགྲོའི་སྙིང་ཁྲག་ཧུབ་འཐུང་ཡིན༔ ན་རཀ་དོང་སྤྲུགས་ཁ་བསྐང་དགོངས་པ་འདུས༔ སྒྲུབ་ 
ཕྲན་བསྐང་བཤག་རྣལ་འབྱོར་ཉམས་བསྐང་ཡིན༔ ཆོས་སྐྱོང་དགོངས་འདུས་དཔལ་མགོན་ཕྱག་ 
བཞིའི་སྐོར༔ མ་མོ་སྔགས་སྲུང་ཕོ་ཉ་སྟག་ཞོན་བཅས༔ དགོངས་པ་གཅིག་དྲིལ་ཆོས་སྐྱོང་ཀུན་ 
འདུས་ཡིན༔ དེ་ལྟར་དགོངས་འདུས་བཞི་ནི་ཆ་ལག་སྟེ༔ རྩ་བའི་ཆོས་གསུམ་ཡི་དམ་དགོངས་པ་ 
འདུས༔ མན་ངག་རྒྱུད་བཅས་བསྐྱེད་རྫོགས་ལས་དང་བཅས༔ ཁྱད་པར་འཕགས་པ་བསྟན་པའི་ 
སྙིང་པོ་ཡིནཿ མ་འོངས་འདི་འཕྲད་སྐལ་བ་ཤིན་ཏུ་བཟང༔ ད་ལྟ་སྤེལ་བའི་གནས་མེད་གཏེར་དུ་ 
སྦོས
མ་འོངས་བཞི་བཅུའི་ཐ་མ་སུམ་ཅུའི་དུས༔ ཡར་ལུང་ལྷ་བུ་དོན་ཡོད་ཚེ་འཕོས་པ༔ རྒྱ་གར་ 
གསེར་གླིང་ཨྰརྱའི་གླིང་ལ་འཁྲུངས༔ ལས་ཀྱི་དབང་གིས་བོད་ལ་ཁ་འཁྱལ་བའི༔ ཇོ་མོའི་ཐུགས་ 
སྲས་གསང་སྔགས་སྒོར་བཅུག་ཅིང༔ འབྲེ་ཡི་བན་དེ་ཆོས་བློས་ཡིག་རིགས་བསླབས༔ ཐུགས་ཡིད་ 
གཅིག་འདྲེས་མཆན་གྱི་བུ་རུ་གྱུར༔ ནམ་སྙིང་ཕུར་པ་བསྒྲུབ་པའི་སྒྲུབ་གཡོག་བྱས༔ སྔོན་ལས་ 
བག་སད་གསང་སྔགས་ཕུར་པ་མཇལ༔ སློབ་དཔོན་ཕུར་པ་གཉིས་མེད་དག་སྣང་ཐོབ༔ པད་ 
འབྱུང་བདག་དང་ལོ་གསུམ་འབྲལ་མེད་འགྲོགས༔ དམ་ཚིག་སེལ་མེད་ཡོན་ཏན་རིམ་གྱིས་སྐྱེ༔ འདི་ 
ནས་ཇོ་མོས་སྨིན་གྲོལ་བྱེད་པར་འགྱུར༔ མི་ལོ་བདུན་ཅུ་རྩ་གཅིག་ལོན་དུས་སུ༔ ཙཱ་རི་ཏྲ་ཡི་མ་ 
ཚོར་རྡོ་རྗེའི་ཕུག༔ མན་ངག་ཆོས་དང་འགྲོགས་ནས་འཆི་བར་འགྱུར༔ ཤི་མ་ཐག་ཏུ་སྤྲུལ་སྐུའི་ 
ཞིང་ཉུལ་ཞིང༔ བལ་ཡུལ་སྔོན་གྱི་ལས་འཕྲོ་དབང་བཙན་པས༔ བུད་མེད་རིགས་ལྡན་གཉིས་ཀྱི་ 
སྐྱེ་བ་ལེནཿ དེ་ནས་མ་འོངས་ལྔ་བརྒྱ་ཕྲག་གསུམ་དུས༔ བར་ལམ་རི་བོ་སྦྲུལ་ལམ་སྦ་ཕུབ་འདྲ༔
185

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ལུང་པ་དབང་གི་ལྕགས་སྒྲོག་འདྲ་བའི་ནང༔ ཏིལ་སྒྲོའི་གླང་མ་ལུང་དང་གཉིས་མེད་པའི གནས་ 
སུ་སྐྱེ་སྟེ་རྡོ་རྗེ་ཁྱུང་གི་མིང ཤིང་མོ་ལུག་གམ་ཡང་ན་སྦྲུལ་ལ་འབྱུང༔ དཔའ་བོ་གཏུམ་པ་གྲོ་ 
ལོད་མཚན་རྟགས་ཅན༔ ལྟོ་བ་བུམ་པ་ཐུགས་ཀྱི་ཕྱག་རྒྱ་ལཿ སྨེ་བ་སྔོན་པོ་འཁོར་ལོ་འདྲ་བས་ 
མཚན བླ་གཡས་བཀྲ་ཤིས་དུང་དཀར་རི་མོ་ལ བླ་གཡོན་བདེ་སྟོང་པདྨས་མཚན་པ་གསལཿ 
དཔའ་བོའི་རྟགས་འཆང་སྟག་ཤམ་ཧེ་རུ་ཀཿ མཁའ་འགྲོའི་རྒྱན་མཛེས་སྨེ་དཀར་ཚངས་སྐུད་དང༔ 
ཡན་ལག་རྣམས་སུ་འཁོར་ལོ་རུས་རྒྱན་གསལ༔ ཆོས་སྐུ་མི་འགྱུར་ཐུགས་སྨེའི་རྟགས་ལྔ་སྟེ སྐལ་ 
ལྡན་མ་ནོར་རྫ་བར་ཆུ་རྡོལ་འདྲ༔ ཆོས་འདིའི་གསང་མཚན་ནུས་ལྡན་རྡོ་རྗེ་རྩལཿ མ་འགགས་ 
སྤྱོད་པ་ཤུགས་འབྱུང་རྟ་ཡི་འགྲོས༔ ངེས་མེད་སྤྱོད་པས་རྒྱལ་ཁམས་ཉུལ་བའི་ཚེ༔ རྟེན་འབྲེལ་མ་ 
ལོག་མང་པོ་འགྲིགས་གྱུར་ན༔ སྦས་གནས་པདྨ་རི་ལ་ཕྱིན་པར་འགྱུར༔ དེ་ཚེ་དེ་ཡི་འདི་དང་སྐུ་ 
རྟེན་བཅས པདྨས་སྦས་པའི་གནས་དང་གཏེར་འགའ་ཐོན༔ འགྲོ་དོན་རྟེན་འབྲེལ་གཞུང་ལྟར་མ་ 
ལོག་སྤྱོདཿ ས་མ་ཡཱ༔ རྒྱ་རྒྱ་རྒྱ༔ ཞེས་ཡི་དམ་དགོངས་འདུས་རྟ་མཆོག་རོལ་པ་ཡི༔ བར་ཆད་ 
བདུད་དཔུང་ངོས་འཛིན་དཔེ་དོན་ཟུང་དུ་འབྲེལ་བ༔ ངེས་ཤེས་གཏམ་རྒྱུད་དང་བཅས་པ་འདི་ 
ཨུ་རྒྱན་གྱི་སློབ་དཔོན་པདྨ་སཾ་བྷ་ཝས་གསུངས་པ་བཞིན༔ བོད་ཀྱི་ཇོ་མོ་མཚོ་རྒྱལ་གྱིས་ཟིན་བྲིས་ 
སུ་བྲིས་པ་རྫོགས་སོ ཥཿམཿ སསཿ གཏེར་རྒྱ༔ སྦས་རྒྱ༔ དམ་རྒྱ༔ གསང་རྒྱ༔ ཟབ་རྒྱ༔ 
གཏད་རྒྱ༔ གཉན་རྒྱ༔ ༔ གུ་ཧྱ༔ ༧ ཀུཥྱ རྨུག༔ ན་གོ རྟེ གལན 2 བྱས གནས 
བདག་འདྲ་དཔའ་བོ་ནུས་ལྡན་རྡོ་རྗེ་སྟག་གི་ཤམ་ཐབས་ཅན་གྱིས ཀློ་བོད་ས་ཡི་མཚམས་ 
དུར་ཁྲོད་དགའ་བ་ལུང་སྲིན་པོ་དགའ་བྱེད་གཞོན་ནུའི་རིའི་གོང༔ ཡི་དམ་སྐུ་རྟེན་རིན་པོ་ཆེའི་ 
གནས༔ ཕ་ཝང་ཕག་སྡིག་ཁྱུང་གསུམ་ཀླུའི་གཟུགས་ཀྱིས་སྤྲས་པ མཁའ་འགྲོ་གསང་བའི་གུར་ 
ཁང་ངོ་མཚར་གཏེར་གྱི་སྒྲོམ་བུ་ནས་འབྲུག་ལོ་ཟླ་བ་དགུ་པའི་ཉེར་གསུམ་ཉིན་བཏོན་པ་དགེ་བར་
གྱུར་ཅིགཿ མངྒ་ལཾ། ཧྲཱིཿ༔
186

༄༅། །ཟབ་གཏེར་ཆོས་ཀྱི་མཛོད་ཁང་།
༣༔ བླ་མ་ཡིད་བཞིན་ནོར་བུའི་རྫོགས་རིམ་ལྟ་བ་གསང་ཐིག་ལས༔ དུག་ལྔ་ 
ལམ་ཁྱེར་གྱི་ཁྲིད་ཡེ་ཤེས་ལྔ་ལྡན་བཞུགས་སོ
༣ སཱ།མཉྀཧྲོགགཡཤཎྞབླ་མ་ཡིད་བཞིན་ནོར་བུ་ལ་ཕྱག་འཚལ་ལོ༔ བླ་མ་ཡིད་ 
བཞིན་ནོར་བུ་ཡི རྫོགས་རིམ་ལྟ་བའི་གསང་ཐིག་ལས༔ དུག་ལྔ་ལམ་དུ་ཁྱེར་བའི་ཐབས༔ མན་ 
ངག་ཡེ་ཤེས་ལྔ་ལྡན་ནི༔ བདག་འདྲ་བུད་མེད་མཚོ་རྒྱལ་ལ གུ་རུ་རྗེ་ཡིས་འདི་ལྟར་གནང༔ ཉོན་ 
ཅིག་སྣོད་ལྡན་རྣལ་འབྱོར་མཿ༔ ཞེ་སྡང་ལྷ་ཡི་ལམ་ཁྱེར་ནི༔ ཞེ་སྡང་ཅན་གྱི་རྣལ་འབྱོར་པས༔ བདག་ 
ཉིད་བཛྲ་ཐོད་ཕྲེང་བསྒོམ༔ ཐུགས་ཀར་ཧཱུཾ་ཉིད་ཧྲི་དམར་བསྐྱེདཿ དེ་ལས་འོད་འཕྲོས་ཁམས་གསུམ་ 
ཞེ་སྡང་བསྡུས༔ ཐུགས་ཀར་བསྟིམས་ཏེ་འོད་ཟེར་ལྕགས་ཀྱུའི་ཚོགས༔ སྤྲོས་ནས་བརྣགས་པའི་དགྲ་ 
བགེགས་རྣམས སྙིང་ནས་བཟུང་སྟེ་མདུན་དུ་བསམ༔ རང་ལུས་བ་སྤུའི་བུ་གར་ཁྲོ་ཆུང་གིསཿ 
མཚོན་ཆས་དགྲ་བགེགས་དུམ་བུར་གཏུབས༔ དེ་ནས་ཁྲོ་ཚོགས་ཐུགས་ཀར་བསྡུས༔ རང་ཉིད་སྤྱན་ 
གཡས་ཉི་ཟེར་གྱིས༔ དགྲ་བགེགས་ཐལ་བ་བུན་ནེར་བསྲེགས༔ ཤངས་ནས་རླུང་བྱུང་ཐལ་བ་གཏོ 
སྤྱན་གཡོན་ཟླ་བ་བདུད་རྩིས་སྦྱངས༔ རྒྱུ་བ་གནས་འགྱུར་རྣམ་ཤེས་གཅེས་པའི་གཉེན༔ དེ་ལ་ཐུགས་ 
ཀའི་ཧྲཱིཿ3འོད་ཕོག༔ དེ་ཉིད་རྟ་མགྲིན་ཚོན་གང་གྱུར༔ བདག་ཉིད་ཡབ་ཡུམ་སྦྱོར་མཚམས་ཐིམ༔ 
གཅེས་པའི་བུར་བསམ་རྗེས་ཤེས་ནི༔ སྨོན་འཇུག་སེམས་བསྐྱེད་སྙིང་རྗེ་བསྐྱེདཿ འདི་འདྲའི་གདམས་ 
པ་ཉམས་བླངས་ཚོ༔ ཁམས་གསུམ་སེམས་ཅན་ཐམས་ཅད་རྣམས༔ བདག་ལ་ཕ་མ་བུ་འབྲེལ་ཏེ༔ 
དགྲ་བགེག་ཞེ་སྡང་ག་ལ་ཡོདཿ ཁམས་གསུམ་སེམས་ཅན་ཐམས་ཅད་ཀྱི༔ ཞེ་སྡང་རང་སར་གྲོལ་ 
གྱུར་ཅིག༔ དེ་ལྟར་བསམས་པས་ཞེ་སྡང་གྲོལ༔ ཞེ་སྡང་ངོ་བོ་མ་བཅོས་པ༔ སྙིང་རྗེ་སྟོང་གསལ་ 
ཉམས་དང་ལྡན༔ མེ་ལོང་ཡེ་ཤེས་ངོ་བོ་ཉིད༔ བཛྲ་གུ་རུའི་དགོངས་པའོ༔ 《སྟྲྀ གླུ་ཧྱ ཟབ་རྒྱ 
འདོད་ཆགས་ལྷ་ཡི་ལམ་ཁྱེར་ནི༔ འདོད་སྲེད་ཅན་གྱི་རྣལ་འབྱོར་པས༔ རང་ཉིད་པདྨ་ཐོད་ཕྲེང་ 
བསྒོམ༔ ཡིད་འོང་བུ་མོ་དད་པ་ཅན༔ སོ་དཀར་འགྲིགས་ལ་སྐྲ་སེར་བོངས་མཚམས་སྙོམས༔ བཅུ་
187

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
དྲུག་ལོན་པའི་བུ་མོ་བརྟེན༔ རྡོ་རྗེ་རྣལ་འབྱོར་མ་རུ་བསྐྱེད་པ་ཡིསཿ བདག་ཉིད་རྟ་མགྲིན་དམར་ 
པོར་བསྒོམ༔ རྡོ་རྗེ་དམར་པོ་འགྲེངས་པ་དེ༔ འོད་འཕྲོས་ཁམས་གསུམ་སེམས་ཅན་ཐམས་ཅད་ཀྱི༔ 
འདོད་ཆགས་བསྡུས་ཏེ་རྡོ་རྗེར་བསྟིམས༔ ཡུམ་གྱི་པད་མ་དམ་དུ་སྦྱར༔ འོ་བྱ་འཁྱུད་ཅིང་བདེ་ 
བར་བསྐྱང༔ བདེ་བ་བཟུང་ཞིང་དལ་བུས་དཀྲུག༔ སྙིང་པོ་ཤོར་སྙམ་གནས་བཤོལ་བཟུང༔ བདེ་ 
ཤས་ཆུང་ལ་བསྒུལ་ཞིང་བསྐྱོདཿ ཐུན་མཚམས་བྱང་སེམས་མཁའ་རུ་ཕོབ༔ དེ་ཡིས་ཉམས་མྱོང་སྨྲ་ 
མེད་ལྷན་གཅིག་སྐྱེས༔ ངོས་བཟུང་རྗེས་ཀྱི་ངོ་བོ་བསྐྱངས༔ ཧཱུྂ་རིང་བསྒྲངས་ཤིང་རླུང་དང་སྦྲགས༔ 
སྦྲུལ་ཚང་བྲག་བཅར་དམིགས་པ་ནི བྱང་སེམས་དྷུ་ཏཱིའི་ལམ་ནས་སྤྱི་གཙུག་འཕང༔ དེའི་ཡོན་ 
ཏན་བརྗོད་མི་ལང༔ བྱང་སེམས་འཆོར་ཀྱང་སྲེད་ལེན་མེད་པར་གཞག༔ བླ་མ་ཡབ་ཡུམ་མཆོད་ 
པར་བསམ༔ ཁམས་གསུམ་འདོད་ཆགས་དག་པར་སྨོན དེ་དག་བསོད་ནམས་བརྗོད་ལས་འདསཿ 
བདེ་ཆེན་རྣམ་དག་ཡེ་ཤེས་ཆེན་པོའི་སྐུ༔ འདོད་ཆགས་བདེ་ཆེན་ཐར་ལམ་རྫོགསཿ སཱ་མཱ་ཡཱཿ
གླུ་ཧྱ༔ གཏི་མུག་ལྷ་ཡི་ལམ་ཁྱེར་ནི༔ གཏི་མུག་ཅན་གྱི་རྣལ་འབྱོར་པསཿ རང་ཉིད་བྷུདྡྷ་ཐོད་ཕྲེང་ 
གསལ་བ་ཡི༔ ཡིད་འོང་དབེན་གནས་དམར་ཞལ་བྱུགཿ མཎྜལ་དམར་པོ་འོད་ལྡན་བཤམས༔ མེ་ 
ཏོག་དམར་པོའི་རྒྱན་དང་ཚོམ་བུ་བཀོདཿ དབང་ཆེན་བླ་མའི་སྐུ་འབག་བཀྲམ མཎྜལ་བླ་མ་ཉིད་ 
འོད་སྐུ་ལ་འབུལ༔ བླ་མ་རིམ་གྱི་ས་མ་ཏི་ཡིས་བཟུང༔ གསལ་ལ་མ་འགགས་རང་བཞིན་འཇའ་ 
ལྟར་བསྒོམཿ༔ གཉིད་ཚེ་སྙིང་ཁར་ཧྲཱིཿལ་གཏད༔ འོད་འཕྲོས་ཁམས་གསུམ་སེམས་ཅན་ཐམས་ཅད་ 
ཀྱི༔ གཏི་མུག་བསྡུས་ཏེ་ཧྲཱིཿལ་ཐིམཿ ཧྲཱིཿགཏད་ཤེས་པའི་ས་ལེར་གསལ་བ་དང༔ དེ་དུས་བག་ 
ཆགས་རྨི་ལམ་ལྷ་སྐུར་གསལཿ༔ ཆོས་ཉིད་འོད་གསལ་ཟིན་པ་ཡིན༔ རང་བཞིན་མེད་པར་བརྩོན་འགྲུས་ 
བསྒོམ་པ་གཅེས༔ རང་ལུས་ལྷར་གསལ་སྨོན་ལམ་བཏབ༔ ལྷ་ལ་མ་ཞེན་གཏི་མུག་རྣམ་པར་དག 
ལྷར་གསལ་རྟོག་པ་མེད་པ་ཆོས་སྐུའི་ངང༔ བྷུདྣ་གུ་རུའི་དགོངས་པ་མཆོག༔ གཏི་མུག་ཐར་པའི་ 
ལམ་མཆོག་རྫོགས༔ Î༔ གྲུ་ཧྱ༔ ཟབ་རྒྱ༔
ང་རྒྱལ་ལྷ་ཡི་ལམ་ཁྱེར་ནི༔ ང་རྒྱལ་ཅན་གྱི་རྣལ་འབྱོར་པས༔ རང་ཉིད་རཏྣ་ཐོད་ཕྲེང་བསྒོམས་ 
པ་ཡི སྐུ་ནི་ཇེ་ཆེ་རི་རབ་མཉམ་པ་ཡི༔ དབུ་ནི་ཚངས་པའི་གནས་རྩེར་སླེབསཿ ཞབས་གཉིས་རྒྱ་ 
མཚོར་ཀླུ་བདུད་མ་མོ་བརྫིས༔ ཕྱག་གཡས་དབང་བསྡུད་ཕྱག་རྒྱ་གདེངས༔ སྣང་སྲིད་གཟུགས་ཁམས་
188

༄༅། །ཟབ་གཏེར་ཆོས་ཀྱི་མཛོད་ཁང་།
རྨང་ནས་དཀྲུག་སྡེབ་ཅིང༔ ཕྱག་གཡོན་འདོད་ཁམས་མ་ལུས་ས་གཞིར་གནོནཿ ཉི་ཟླ་གཟའ་སྐར་ 
ཐམས་ཅད་སྐེད་པར་འཆར༔ དབུ་གཙུག་རྟ་སྐད་སྟོང་གསུམ་སྒྲོག༔ རང་ཉིད་འོད་འཕྲོས་ཁམས་ 
གསུམ་ང་རྒྱལ་བསྡུས༔ རང་ལ་བསྟིམས་ཤིང་ང་རྒྱལ་གཟི་བརྗིད་བསྐྱེདཿ༔ སྣང་སྲིད་དྲེགས་པ་མ་ 
ལུས་ཀུན་བསལ་ཞིངཿ བྲན་དང་བཀའ་ཉན་འབངས་སུ་འདུས་པར་བསྒོམ༔ ཞལ་ནས་ཧྲཱིཿཧཱུྃ་སྒྲ་ཆེན་ 
རྔམས་སྒྲོགས་པསཿ ལྷ་འདྲེ་མི་གསུམ་དབང་བསྡུད་ཟིལ་གྱིས་གནོན༔ ང་རྒྱལ་རྟ་སྐད་འཚེར་དང་ 
རྟ་བྲོ་བརྡུང༔ ང་དང་ང་རྒྱལ་ལྷ་རྣམས་ངོ་བོར་བལྟ སེམས་ཉིད་སྣང་སྟོང་དབྱེར་མེད་རོ་གཅིག་ 
ཕྱིར༔ ཡེ་ནས་མཉམ་པ་ཉིད་ཀྱི་ཡེ་ཤེས་ནི༔ གཉིས་འཛིན་ངར་འཛིན་མཉམ་པར་དག་པ་ཡིས༔ ཁམས་ 
གསུམ་སེམས་ཅན་མ་ལུས་ཐམས་ཅད་ཀུན༔ ང་རྒྱལ་དག་པའི་སེམས་བསྐྱེད་སྨོན་ལམ་བཏང༔ གལ་ 
ཏེ་འཆིང་རྩ་ང་བདག་ངར་འཛིན་གྱི༔ ངར་འཛིན་འདི་ལས་ངར་འཛིན་མེད་པ་ཡི༔ མཉམ་ཉིད་ 
ཡེ་ཤེས་གནས་འགྱུར་ངོ་མཚར་ཆེ༔ རཏྣ་གུ་རུའི་དགོངས་པ་མཆོག༔ ང་རྒྱལ་ཐར་པའི་ལམ་མཆོག་ 
རྫོགས༔ མྦིཿ གླུ་ཧྱ༔ ས་མ་ཡ༔ རྒྱ་རྒྱ་རྒྱ༔
ཕྲག་དོག་ལྷ་ཡི་ལམ་ཁྱེར་ནི༔ ཕྲག་དོག་ཅན་གྱི་རྣལ་འབྱོར་པས༔ བདག་ཉིད་བླ་མ་ཀརྨར་བསྒོམ༔ 
རང་ཉིད་འོད་འཕྲོས་ཕྲག་དོག་བསྡུས༔ རང་ལ་བསྟིམས་ཤིང་ཕྲག་དོག་བསྐྱེད༔ འགྲོ་དྲུག་སེམས་ 
ཅན་ཐམས་ཅད་ཀུན༔ རང་འདྲ་ལྷ་རུ་ཆེར་བསྒོམས་པས རང་ལ་འདྲེན་ཟླ་བྱེད་པའི་ངང༔ བསྟོད་ 
སྨད་བཟང་ངན་ཁྱད་པར་བལྟ༔ ཉིན་མོར་གང་འཕྲད་དེ་ལྟར་སྦྱངས༔ རྨི་ལམ་དུ་ཡང་དེ་ལྟར་ 
བསམ༔ བསྟོད་སྨད་བྱུང་ཡང་ཁྱད་པར་མེད༔ བདག་གཞན་འགྲོ་ཀུན་ལྷར་གསལ་བའི༔ ཐམས་ 
ཅད་ལྷར་གྱུར་ཕྲག་དོག་རང་སར་དག༔ ཁམས་གསུམ་ཕྲག་དོག་དག་པའི་སྨོན་ལམ་བཏབ༔ སྣང་ 
བ་སྣ་ཚོགས་སྤྲུལ་པའི་སྐུ་རུ་འཆར ངོ་བོ་སྟོང་པ་ཆོས་ཀྱི་སྐུ་རུ་རྟོགས༔ ཐ་དད་བློ་བྲལ་ཟུང་འཇུག་ 
ཆེན་པོའི་ངང སྒྱུ་མ་ལྟ་བུའི་རྣལ་འབྱོར་རྩལ་རྫོགས་འགྱུར༔ ཀརྨ་གུ་རུའི་དགོངས་པ་མཆོགཿ༔ སྐུ་ 
གསུམ་བྱ་བ་གྲུབ་པའི་ཡེ་ཤེས་ངང༔ ཕྲག་དོག་ཐར་པའི་ལམ་མཆོག་རྫོགས༔ ཡེ་ཤེས་མཚོ་རྒྱལ་ 
ཉམས་སུ་ལོངས༔ པདྨའི་དགོངས་པ་ཟབ་མོའི་མཆོག༔ དུག་ལྔ་ལམ་ཁྱེར་མན་ངག་རྫོགས༔ ས་མ་ 
ཡ རྒྱ་རྒྱ་རྒྱ༔ གཏེར་རྒྱ སྦས་རྒྱ༔ གསང་རྒྱ༔ དམ་རྒྱ༔ ཟབ་རྒྱ གཉེན་རྒྱ གཏད་རྒྱ༔ རྒྱ་བདུན་ 
རྣར་ཐཿ
189

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
༣ བླ་མའི་ཐུགས་སྒྲུབ་ཡིད་བཞིན་ནོར་བུའི་རྫོགས་རིམ་ལྟ་བ་གསང་ཐིག་ལསཿ 
ཞི་ལྷག་ཟུང་གསུམ་པདྨའི་དགོངས་དོན་དམར་ཁྲིད་ 
ལྟ་བ་གསང་ཐིག་བཞུགས་སོ
༣ རྒྱ༢⪜གྣཿཀཿ ཤམཎྜགཎདཿ བླ་མ་ཡིད་བཞིན་ནོར་བུའི་སྐུ་ལ་ཕྱག་འཚལ་ལོ༔ བླ་མ་ཡིད་ 
བཞིན་ནོར་བུ་ཡི༔ རྫོགས་རིམ་ལྟ་བ་གསང་ཐིག་ལས༔ ཕྱག་རྒྱ་ཆེན་པོ་ཀ་དག་ཁྲིད༔ ལྷན་སྐྱེས་ཞི་ 
ལྷག་ངོ་སྤྲོད་ཐབས༔ ལྟ་གསང་ཟབ་མོ་བསྟན་པ་ནི༔ ཨོ་རྒྱན་ཆེན་པོས་འདི་སྐད་གསུངས༔ ཉོན་ 
ཅིག་སྣོད་ལྡན་རྣལ་འབྱོར་མ༔ སེམས་ཉིད་གནད་ལ་དབབ་པའི་ཕྱིར༔ དེ་དག་གཞག་ཐབས་འདི་ 
ལྟར་རོ༔ ལུས་ངག་ཡིད་གསུམ་དབེན་པར་གནས༔ ནང་ཚངས་ཅན་གྱི་གདན་སྟེང་དུ༔ ལུས་གནད་ 
རྡོ་རྗེའི་སྐྱིལ་ཀྲུང་བཅའ༔ གཏི་མུག་རྣམ་པར་དག་པ་དང༔ ཆོས་དབྱིངས་ཡེ་ཤེས་ངོ་སྤྲོད་ཕྱིར བྷུ་ྣ་ 
གུ་རུའི་ཕྱག་རྒྱ་བྱ སྒལ་པ་དྲང་པོར་བསྲང་བར་བྱ༔ ཞེ་སྡང་རྣམ་པར་དག་པ་དང༔ མེ་ལོང་ཡེ་ 
ཤེས་ངོ་འཕྲོད་ཕྱིར༔ བཛྲ་གུ་རུའི་ཕྱག་རྒྱ་བྱ༔ ལྟེ་འོག་ཕྱག་རྒྱ་མཉམ་པར་བཞག༔ འདོད་ཆགས་ 
རྣམ་པར་དག་པ་དང༔ སོར་རྟོག་ཡེ་ཤེས་ངོ་འཕྲོད་ཕྱིར པདྨ་གུ་རུའི་ཕྱག་རྒྱ་བཅའ༔ དཔུང་པ་ 
ཕྱིར་གདེང་མགྲིན་པ་དགུག༔ ང་རྒྱལ་རྣམ་པར་དག་པ་དང༔ མཉམ་ཉིད་ཡེ་ཤེས་ངོ་འཕྲོད་ཕྱིར༔ 
རཏྣ་གུ་རུའི་ཕྱག་རྒྱའོ༔ མཆུ་སོ་རང་བབ་མིག་སྣ་རྩེ༔ དབུགས་ནི་རང་སར་ཀློད་པར་བྱ ཕྲག་དོག་ 
རྣམ་པར་དག་པ་དང༔ བྱ་གྲུབ་ཡེ་ཤེས་རྟོགས་པའི་ཕྱིར༔ ཀརྨ་གུ་རུའི་ཕྱག་རྒྱའོ༔ ལུས་ནི་འགྲོ་ 
འདུག་འཁྲུལ་འཁོར་སྤང༔ ངག་གིས་ལོང་གཏམ་བཟླས་བརྗོད་སྤངས༔ སེམས་ནི་འོད་ཟེར་འཕྲོ་ 
འདུ་དང༔ ཏིང་འཛིན་བསྒོམ་བྱ་བློས་མ་བཅོས༔ སྔོན་བསུ་རྗེས་བཅད་བློས་མ་བཅོས༔ ཡིད་ལ་ 
ཅིར་ཡང་མི་བྱེད་པར༔ ས་ལེ་སིང་ངེ་སང་ངེ་བ༔ རང་ལུགས་སྟོང་པ་སངས་སངས་བཞག དེས་ནི་ 
སྔ་ཕྱིའི་རྟོག་པ་མ་ཤར་བར༔ རྟག་ཆད་ལུས་ནི་ཡོད་མི་ཚོར༔ ཤིང་བལ་ལྟ་བུར་ཡང་ངེ་བ༔ ཟས་ 
དང་སྐོམ་གྱི་འདུ་ཤེས་མེད༔ རླུང་ཡང་ཕྱི་ནང་མི་རྒྱུ་བའི༔ རྒྱ་མཚོར་རྦ་རླབས་མེད་པ་ལྟར༔ ཕྱི་ 
ནང་འགྱུ་བ་ཆད་པར་འགྱུར༔ དེ་ནས་སེམས་ལ་གསང་གཏད་ནས༔ ཆོ་འཕྲུལ་སྣ་ཚོགས་མཚམས་
190

༄༅། །ཟབ་གཏེར་ཆོས་ཀྱི་མཛོད་ཁང་།
བསྟན་ཏེ ཡུན་རིང་གནས་པས་རྟོགས་པ་འགག༔ མི་རྟོག་རྒྱུད་ལ་ལྷང་ངེར་སྐྱེས༔ དེ་ལྟར་སྐྱེས་ 
ནས་གཤིས་ཀྱི་གནས་ལུགས་ཀྱི༔ གསང་གྲོལ་དཔེར་ན་ནམ་མཁའ་ལྟར༔ རང་བཞིན་སྟོང་པ་མངོན་ 
པ་ལྟ་བུའོ༔ དེར་ཡང་བཅོས་སླད་མེད་པར་གཉུག་མའི་ཀློང ནང་དུ་མི་བསྡུ་ཕྱི་རུ་སྤྲོ་མི་བྱ སོ་མ་ 
རྣལ་མ་མ་བཅོས་ལྷང་ངེར་གཞག༔ བཟང་ངན་རྟོག་པ་ཅི་ཤར་ཡང༔ ངོ་བོ་རང་ཐོག་ཅོག་གེར་གཞག 
སྐྱེ་མེད་ངང་ལ་འགགས་མེད་ཅིར་ཡང་ཤར༔ འགག་མེད་བསྒོམས་པས་སྐྱེ་མེད་ངང་དུ་རང་གྲོལ་ 
ལོ༔ དོན་ལ་སེམས་ཉིད་ཆོ་འཕྲུལ་ནི༔ འགགས་མེད་ཤར་དུས་སྤྲུལ་སྐུར་གྲོལ༔ སྤྲུལ་སྐུ་རང་གྲོལ་ 
ཆོས་སྐུ་མཇལ༔ དེ་གཉིས་ལོངས་སྤྱོད་རྫོགས་སྐུ་མཇལ༔ སེམས་ཉིད་སྐུ་གསུམ་རང་ཞལ་སྟོནཿ 
འཕོ་འགྱུར་དུ་མའི་མཚངས་ཕྱུངས་ནས༔ འདི་དུས་འགྱུ་རླུང་ཟིན་པ་ཡིན༔ སེམས་ཉིད་རང་སར་ 
གཞི་ལ་གནས༔ སེམས་ཉིད་གནས་ཆ་གཏན་ཕེབས་ཡིན༔ མ་ཕེབས་བར་དུ་ནན་ཆགས་བྱེད༔ འདི་ 
ཡི་ཡོན་ཏན་བསམ་མི་ཁྱབ༔ ཚོགས་གཉིས་རྫོགས་པའི་གང་ཟག་དེས༔ འཁོར་བ་རྒྱ་མཚོའི་ཕ་རོལ་ 
བརྒལ༔ ཞི་གནས་གནས་ལུགས་རིམ་པ་ཟབ༔ སཱ་མཱ་ཡཱ༔ རྒྱ་རྒྱ་རྒྱ ཧྲཱིཿ༔ གླུ་ཧྱ
དེ་ཚེ་སྒོམ་བྱེད་སྐལ་ལྡན་མ༔ སེམས་ཉིད་གནས་སུ་མི་བཏུབ་འགྱུ་བའོ༔ རྣམ་རྟོག་དྲན་པ་སྣ་ 
ཚོགས་ཤརཿ དེ་ཀ་ཉིད་བལྟ་ལྟ་བ་རྐྱང་དེད་བྱ དང་པོ་གར་བྱུང་ཐ་མར་གར་འགྲོ་བལྟ༔ བར་དུ་ 
གར་གནས་ཁ་དོག་གཟུགས་ཅི་འདྲ༔ སྔ་ཕྱི་བར་གསུམ་རྣམ་རྟོག་འགྱུ་བྱེད་ཀུན༔ ཐམས་སེ་འདུག་ 
གམ་བྱེ་བྲག་བེམ་པོ་འགྱུ༔ བར་དུ་རང་ལུས་སྒོ་ལྔ་འགྱུ་བྱེད་དང༔ ཕྱི་ཡི་སྣང་བ་སྣ་ཚོགས་རྣམ་ 
རྟོག་རྣམས༔ ཕྱི་རོལ་བྱུང་ངམ་རང་སེམས་འགྱུ་བའམ༔ བལྟས་པས་ཐམས་ཅད་དངོས་མེད་སེམས་ 
སུ་ཤེས༔ སེམས་ལས་མ་བྱུང་རྣམ་རྟོག་མི་འདུག་པས༔ རྣམ་རྟོག་འགྱུ་བྱེད་སེམས་སུ་ཤེས་ནས་འོང༔ 
རང་སེམས་གཅིག་པོ་འགྱུ་བྱེད་ཡིན་པར་རིག༔ འགྱུ་བ་དངོས་མེད་སེམས་སུ་མ་ཤེས་ན༔ མ་རིག་ 
འཁྲུལ་པའི་རྟོག་ཚོགས་དཔག་མེད་བྱུང ཆགས་སྡང་རྨོངས་གསུམ་ལུས་ལེན་འཁོར་བར་འཁྱམས༔ 
འགྱུ་བ་དངོས་མེད་སེམས་སུ་ཐག་བཅད་ནས རྣམ་རྟོག་རང་གྲོལ་སེམས་སུ་ཕུ་ཐག་ཆོད༔ འཁྲུལ་ 
པ་རྩད་ཆོད་རང་ངོ་ཤེས་པ་ཡིན མ་ཤེས་བར་དུ་འགྱུ་བ་ཕུ་ཐག་འཁྲུས༔ འགྱུ་བ་སེམས་སུ་ངོ་སྤྲོད་ 
བསྒོམ་ཐབས་ཟབ༔ སྠི གླུ་ཧྱ
སེམས་ཉིད་གསལ་ཆ་ཡོད་པར་གནས་པ་ཡིན༔ འདི་ཞེས་བྱ་བའི་མཚན་མར་མ་གྲུབ་པས༔ ལས་
191

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
དང་པོ་པ་ཡིས་ཅུང་ཟད་མཐོང་ནའང༔ དང་པོར་གར་བྱུང་ཐ་མ་གར་འགྲོ་བརྟག༔ བར་དུ་གར་ 
གནས་ཐ་མ་གར་འགྲོ་བརྟགཿ བར་དུ་གར་གནས་ཁ་དོག་ཇི་ལྟ་བུ༔ ཡང་ཡང་བསྐོར་ཞིང་མཚན་ 
ཉིད་ལེགས་པར་བརྟག༔ གནས་ལུགས་ངོ་བོ་གཏན་ལ་ཕབ་ཅེས་བལྟ༔ བལྟས་པས་སེམས་ཉིད་ངོ་ 
བོ་སྟོང་པར་འཕྲོད༔ ལེགས་པར་སེམས་ཉིད་ངོ་བོ་མ་རྟོགས་ནས༔ ཁ་ལྟ་སྟོང་ཕྱོགས་ཞེན་ན་ཤིན་ 
ཏུ་གོལཿ ལས་དང་པོ་ཡི་གསར་བུས་དོན་མཐོང་ཡང༔ བཤད་མི་ཤེས་པས་ལྐུགས་པས་བུ་རམ་ཟོས་ 
པ་འདྲ༔ དེས་ཀྱང་ངོ་བོ་ཉམས་མྱོང་རིམ་བཞིན་འབྱུང་གནས་འགྲོ༔ ངོ་བོ་གཏན་ལ་ཕབ་ནས་བལྟ་ 
རུ་བཅུག༔ ཕྱི་རོལ་སྣང་བ་སྣ་ཚོགས་བྱུང་ངམ་ཅི༔ ལེགས་པར་བརྟགས་ལ་ངོ་བོ་བལྟ་རུ་འཇུག༔ དེ་ 
ལས་ངོ་བོ་རྡོ་རུས་ལེགས་འཕྲོད་བྱས༔ སེམས་ཉིད་ངོ་བོ་གདོད་ནས་སྟོང་པ་ཡིན༔ ངོ་བོ་སྐྱེ་མེད་ 
སྟོང་པ་ཆོས་སྐུ་ཡིན༔ བར་དུ་གནས་པ་མེད་དེ་ཁ་དོག་མཚན་ཉིད་མེད༔ རང་བཞིན་གསལ་ལ་མ་ 
འགགས་ལོངས་སྐུ་ཡིན ཐ་མར་འགྲོ་འོང་མ་འགགས་སྤྲུལ་སྐུ་ཡིན༔ མཉམ་གྲོལ་རང་བཞིན་མེད་ 
པ་འདི དཔེ་མཚོན་དངོས་མེད་བརྗོད་དུ་མེད༔ ཡོད་པ་མ་ཡིན་ཁ་དོག་མཚན་དཔེ་བྲལཿ མེད་ 
པ་མ་ཡིན་རང་བཞིན་གསལ་སྟོང་ངང༔ ཆད་པ་མ་ཡིན་ཧྲིག་གེ་གསལ་རྗེན་ནེ རྟག་པ་མ་ཡིན་ 
སྟོང་པ་ཟང་ཐལ་ལེ༔ ཡུལ་མེད་རང་གསལ་ངོ་བོ་རྗེན་གཅེ་རེ༔ རང་ངོ་རང་གསལ་མཐོང་རྒྱུ་དཔེ་ 
ལས་འདས༔ རང་ངོ་གཏིང་གསལ་དཔེ་འདས་དོན་མཐོང་བའི༔ བརྗོད་ལས་འདས་ཤིང་ཉམས་མྱོང་ 
མྱོང་བ་བྲལ༔ ཀུན་བཟང་པདྨ་ང་ཡི་ཐུགས་དགོངས་པ༔ རྣལ་འབྱོར་གང་ཟག་ལམ་པའི་ཉམས་མྱོང་ 
ཡིན༔ དོན་འདི་རང་ཐོག་གཏན་ཕེབས་གྲོལཿ༔ གྲོལ་གཞི་ཞེས་སོ་ངོ་སྤྲོད་སེམས་སྟོང་པ༔ སྲིད་པའི་ 
རྒྱས་ཐེབས་གནས་ལུགས་གཏན་ཕབ་པའོ༔ སྐུ་གསུམ་ངོ་སྤྲོད་པད་འབྱུང་དགོངས་པ་ཟབ༔ སཱ་མཱ་ 
ཡཱ༔ རྒྱ་རྒྱ་རྒྱ༔ 《ཧྲཱིཿ༔ གྷ་ཧྱ
ལྷག་མཐོང་ངོ་སྤྲོད་པདྨའི་འདི་སྐད་གསུངས༔ ཉོན་ཅིག་སྣོད་ལྡན་རྣལ་འབྱོར་མཿ༔ གནས་འགྱུ་ 
དབྱེར་མེད་ལྷག་མཐོང་ནི༔ སེམས་ཉིད་རྟོག་པ་མེད་པར་གནས་པ་དང༔ སེམས་ལ་སྣ་ཚོགས་འགྱུ་ 
བ་གཉིས༔ ངོ་བོ་གཅིག་ཏུ་འདུག་གམ་གཉིས་སུ་འདུག༔ གཏན་ལ་ཕབ་ཅིང་ལེགས་པར་རྟོགས༔ 
གནས་པ་སེམས་ཉིད་འཛིན་མེད་ཡིན༔ སྟོང་ཉིད་རྟོག་པ་མེད་པ་ཡིན འགྱུ་བ་སེམས་ཉིད་སྟོང་ 
གསལ་ཡིན༔ འཛིན་མེད་དངོས་མེད་རང་ཤར་ཡིན༔ ཤར་ཡང་རང་བཞིན་གནས་མེད་གྲོལ༔ འགྲོ་
192

༄༅། །ཟབ་གཏེར་ཆོས་ཀྱི་མཛོད་ཁང་།
བ་རང་གྲོལ་ཡིན་པས་རྣམ་རྟོག་དགག་མི་དགོས༔ གྲོལ་ནས་སྟོང་པར་ཡོད་ཀྱང་མ་འགགས་གསལ༔ 
གསལ་སྟོང་ངང་དུ་སྣ་ཚོགས་ཤུགས་ལས་ཤར༔ ཤར་ཡང་རང་ཤར་ཡིན་པས་རྩོལ་མེད་ངང་གིས་གྲོལ༔ 
རང་ཤར་རང་གྲོལ་གནས་འགྱུ་དབྱེར་མེད་པས༔ གཉིས་མེད་ལྷན་ཅིག་སྐྱེས་པའི་སེམས་ཉིད་སྟོང༔ 
སྟོང་པའི་ངང་ནས་རང་བཞིན་ཅིར་ཡང་གསལཿ༔ དངོས་པོ་མ་ཡིན་གསལ་ལ་ངོས་གཟུང་བྲལཿ༔ གཉིས་ 
སུ་མེད་དེ་འགྲོ་འོང་གཅིག་ལས་མེད༔ དང་པོ་དེ་ལས་མཐའ་དང་དབུས་མ་གྲུབཿ དེ་ལྟར་རང་ 
སེམས་ངོ་བོ་སྟོང་གསལ་དུ༔ འགྱུར་མེད་ངོ་བོ་སྟོང་པ་ལྷག་གིས་མཐོང༔ འགྱུར་མེད་ངོ་བོ་སྟོང་པ་ 
ལྷག་གིས་ཡིད་ཆེས་པའི མཐོང་བའི་སེམས་ཉིད་ལྷག་མཐོང་ངོ་བོ་ཡིན༔ དེ་ཉིད་གཏན་ཕེབས་ 
པདྨའི་དགོངས་བཅུད་ཡིན༔ བསྒོམ་མེད་ཆོས་ཟད་རོ་གཅིག་མ་རྟོགས་པར༔ ངོ་བོ་འགྱུར་མེད་ 
པདྨའི་ཐུགས་དགོངས་འདི སེམས་ཉིད་ལྷན་སྐྱེས་ལྷག་མཐོང་འདི་ཉིད་བསྒོམ༔ རྒྱས་པར་གཞུང་ 
གི་ཁྲིད་ཡིག་རྣམས་སུ་ཤེས༔ འདི་ནི་ཟབ་མོ་ལྟ་བ་གསང་ཐིག་ཡིན སྭཱ་མཱ་ཡཱ༔ རྒྱ་རྒྱ་རྒྱ 
ཨཱཐརྒྱ།རཱཤཌགོ་བྷར། གླུ་ཧྱ༔ ཟབ་རྒྱ༔ ཨཱཿ༔
193

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས་
༣ བླ་མ་ཡིད་བཞིན་ནོར་བུའི་རྫོགས་རིམ་ལྟ་བ་གསང་ཐིག་ལསཿ༔ བྱིན་རླབས་ 
བླ་མའི་རྣལ་འབྱོར་གུད་དུ་སྦས་པའི་ཡིག་ཆུང་བཞུགས༔
༣་ག་ཟབ་གཏྟ༢;བླ་མ་ཡིད་བཞིན་ནོར་བུ་ལ་ཕྱག་འཚལ་ལོ༔ བླ་མ་ཡིད་
བཞིན་ནོར་བུ་ཡི རྫོགས་རིམ་ལྟ་བའི་གསང་ཐིག་ལས བླ་མ་ལོངས་སྐུའི་རྣལ་འབྱོར་བྱིན་རླབས་ 
ཁྲིད༔ གུད་དུ་སྦས་པ་གསང་བའི་ཡང་གསང་མཆོགཿ གཞུང་གི་ལོངས་སྐུའི་སྒྲུབ་པ་ལྟར༔ རང་ 
ཉིད་ལྷར་གསལ་སྤྱི་གཙུག་ཏུ༔ རྩ་བའི་བླ་མ་ཉིད་དང་དབྱེར་མེད་པ༔ སྐུ་མདོག་དམར་པོ་ཡབ་ 
ཡུམ་དཀྱུས་ལྟར་བསྐྱེད༔ ལོངས་སྤྱོད་རྫོགས་སྐུའི་གནས་གསུམ་འོད་ཟེར་འཕྲོས༔ རྩ་གསུམ་བུདྡྷ་ 
བྷོ་དྷི་ས་ཏྭ་དང༔ ཕྱོགས་བཅུའི་རྒྱལ་བ་རིགས་ལྔ་ལོངས་སྐུ་ཡི༔ ངོ་བོར་བྱོན་ནས་བླ་མ་དག་ལ་ 
བསྟིམས༔ ནམ་མཁའ་གང་བའི་རྒྱལ་བ་རྒྱ་མཚོ་ལ༔ དཀྱུས་ཀྱི་ལོངས་སྐུའི་གསོལ་བ་བཏབ་བཞིན་ 
བཏབ༔ དབང་བཞི་བླངས་ཤིང་མོས་གུས་གསོལ་བ་གདབ ཟུང་འཇུག་བདེ་སྟོང་མཉམ་ཉིད་ཀྱི༔ 
གནས་ལུགས་ཇི་བཞིན་རྟོགས་པའི་གསོལ་བ་བཏབ༔ བླ་མའི་ཐུགས་དགོངས་ཡེ་ཤེས་ལྔ་ཡི་ངོ་བོ་དང༔ 
རང་སེམས་དབྱེར་མེད་མ་བཅོས་རང་གསལ་བསྲེ༔ གོང་ལྟར་ངོ་སྤྲོད་དོན་ལ་མཉམ་པར་བཞག༔ 
རང་གསལ་ངང་དུ་རང་རིག་བདེ་གསལ་ཤརཿ གསལ་རིག་སྟོང་གསལ་རང་ངོ་རྗེན་པར་ལྷང་ངེར་ 
བཞགཿ༔ འཁོར་ཡུག་སྐྱོང་ཞིང་ཟག་མེད་བདེ་བ་རྒྱུན་ལ་མཐུད༔ བྱིན་རླབས་བླ་མའི་རྣལ་འབྱོར་ 
འཁྱེར་སོ་ནི བླ་མ་ཟུང་འཇུག་ལོངས་སྐུ་བདག་ཉིད་ཀྱིས༔ བདག་ལ་བདེ་སྟོང་ཟུང་འཇུག་གནས་ 
ལུགས་དོནཿ མངོན་སུམ་རྒྱུད་ལ་འཇུག་པའི་ཉམས༔ གནས་ལུགས་གཏན་ལ་དབབ་པ་གཅེས༔ དེ་ 
ཕྱིར་གེགས་དང་གོལ་ས་དང༔ མི་མཐུན་ཕྱི་ནང་གསང་བ་གསུམ༔ བར་ཆད་རྐྱེན་གྱུར་གང་བྱུང་ 
ཡངཿ༔ གསོལ་བ་སྙིང་ཁུང་རུས་གཏིང་ནས༔ འདི་བཞིན་བཏབ་ཅིང་བློ་བཀལ་བའི༔ ཐུགས་རྗེའི་ 
བསླུ་མེད་བདེན་པ་ཡིས༔ གེགས་སེལ་བོགས་ཐོན་མཆོག་ཐུན་གྱི༔ དངོས་གྲུབ་ཐོབ་པར་ཐེ་ཚོམ་ 
མེད༔ སཱ་མཱ་ཡཱ༔ ཧྲཱིཿ༔ གླུ་ཧྱ གསང་རྒྱ༔ རྒྱ་རྒྱ་རྒྱ ཨཱཿ4ཧྲ།ཞྀཊགཅདྷརཧཱུྃ། ལྕེ
194

༄༅། །ཟབ་གཏེར་ཆོས་ཀྱི་མཛོད་ཁང་།
༣ བླ་མའི་ཐུགས་སྒྲུབ་ཡིད་བཞིན་ནོར་བུའི་རྫོགས་རིམ་ལྟ་བ་གསང་ཐིག་ལས༔ 
བླ་མ་སྐུ་གསུམ་གྱི་ངོ་སྤྲོད་ཟབ་ཁྲིད་པདྨའི་དགོངས་དོན་བསྡུས་པ་བཞུགས་སོ
ཐཎྜལིཋནཋཨཱནརྨངྒཊསྐཱཛྙམཧྱགད་ བླ་མ་ཡིད་བཞིན་ནོར་བུ་ལ་ཕྱག་ 
འཚལ་ལོ༔ བླ་མའི་ཐུགས་སྒྲུབ་ཡིད་བཞིན་ནོར་བུ་ལསཿ རྫོགས་རིམ་ལྟ་བ་གསང་ཐིག་གི༔ བླ་མ་སྐུ་ 
གསུམ་དོན་ཁྲིད་ནི༔ ཐོག་མར་ཆོས་ཁྲིད་ལ་ཡང་གསུམ༔ དང་པོ་དབེན་པར་གཅིག་པུར་འདུ་ག༔ 
གོང་གི་བླ་མའི་སྒྲུབ་ཐབས་ལྟར༔ རང་ཉིད་ལྟར་གསལ་སྤྱི་གཙུག་ཏུ༔ ཉི་གདན་ཨཱ་ལི་དམར་པོའི་ 
ཕྲེང༔ ཟླ་གདན་ཀཱ་ལི་དཀར་པོའི་ཕྲེང༔ དེ་དབུས་ཨོ་རྒྱན་པདྨ་ཉིད༔ རིག་སྟོང་ཀུན་བཟང་རྡོར་ 
འཆང་ཚུལ༔ རིགས་ལྔ་རྒྱལ་བ་རྒྱ་མཚོ་དང༔ ཕྱོགས་བཅུའི་སངས་རྒྱས་བྱང་ཆུབ་སེམས༔ རྩ་རྒྱུད་ 
དཀོན་མཆོག་མ་ལུས་རྣམས༔ རྡོ་རྗེ་འཆང་ཆེན་རྣམ་པར་བྱོན༔ རྒྱལ་བ་ནམ་མཁའ་གང་བར་བྱོན་ 
པར་དམིགས༔ བླ་མ་ཉིད་ལ་ཐིམ་པར་བསམ༔ གསང་སྒྲུབ་བཞིན་དུ་གསོལ་བ་བཏབ༔ མོས་གུས་ 
དབང་བཞི་བླངས་བ་བསྐྱལ༔ གནས་ལུགས་རྟོགས་ཕྱིར་གསོལ་བ་གད་བ༔ མོས་གུས་འཁྱེར་སོ་ 
གསོལ་འདེབས་ནི༔ ཐམས་ཅད་སྟོང་པ་ཆོས་དབྱིངས་ལསཿ མ་དག་འཁྲུལ་པའི་མིང་ཡང་མེད༔ 
ཐམས་ཅད་བླ་མེད་ཆོ་འཕྲུལ་བལྟ བླ་མ་སྟོང་ཉིད་སྙིང་རྗེའི་བདག༔ སྤྲོས་བྲལ་ཆོས་སྐུའི་ངོ་བོ་ 
ཉིད༔ མཐའ་བྲལ་ཡེ་ཤེས་ཉག་གཅིག་ངང༔ རང་རང་བློ་ཡིས་མ་གོས་པ༔ དེ་དོན་དགོངས་དོན་ 
ཉག་གཅིག་དོན༔ སྟོང་གསལ་ཆོས་སྐུའི་ངོ་བོ་དེ བདག་གི་རྒྱུད་ལ་འཕོས་པར་བསམཿ ཀུན་ 
བཟང་ཐུགས་དང་དབྱེར་མེད་བཅོས་མེད་པར༔ བསྒོམ་མེད་རང་གསལ་འཛིན་མེད་བཞ༔ སེམས་ 
ལ་ཡུལ་མེད་རྗེན་པའི་ངང༔ བསྒོམ་བྱ་སེམས་འཛིན་བྲལ་བའི་ངང སྟོང་པ་ཕྱང་ཆད་མ་ཡིན་པ༔ 
གདེངས་གསལ་གཉུག་མ་གཏིང་བྲལ་ངང༔ རྟག་ལྟ་མ་ཡིན་ཀ་དག་རང་གསལ་སྟོང༔ ཀ་དག་རང་ 
བྱུང་ངོ་བོ་ལ༔ སེམས་འཛིན་བློ་ཡུལ་བྲལ་བའི་ངང༔ ཡེ་ནས་ཇི་བཞིན་པ་ལ་བསྒོམ་དུ་མེད༔ ཡེངས་ 
མེད་ངང་དུ་རང་གསལ་ངང༔ ཇི་ཙམ་གནས་ཀྱི་བར་དུ་བཞག༔ དེ་ནི་བླ་མ་ཆོས་སྐུའི་དགོངས་ 
པའོ༔ གལ་ཏེ་འཕྲོ་རྒོད་གཉིད་བྱུང་ན༔ རིག་པ་ཧུར་ཕྱུངས་འཕྲོ་མཐུད་བྱ ངེས་ཤེས་ལྡན་པའི་
195

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
མོས་གུས་བསྟུན༔ སྐྱོན་རྣམས་དག་ཅིང་རེ་དྭོགས་བྲལ༔ ངང་ངམ་ཤུགས་ཀྱིས་རང་ངོ་འཕྲོད༔ བསམ་ 
བྱ་བྲལ་བའི་རྟོགས་པ་འཆར༔ ཤིན་ཏུ་ཟབ་པའི་གནས་ལུགས་མཐོང༔ ཀུན་བཟང་པདྨའི་དགོངས་ 
པ་ཡིན༔ ལམ་ཁྱེར་ཆོས་སྐུའི་ངོ་མཚར་ཆེ༔ ཡེ་ཤེས་མཚོ་རྒྱལ་ཉམས་སུ་བཞེས༔ ཧྲཱིཿགླུ་ཧྱ 
གཉིས་པ་ཆོས་སྐུའི་ངོ་སྤྲོད་ནི༔ ཨོ་རྒྱན་ཆེན་པོས་བཀའ་བསྩལ་པ༔ ཉོན་ཅིག་སྣོད་ལྡན་རྣལ་འབྱོར་ 
མཿ༔ ཡེ་གནས་སྐུ་གསུམ་བླ་མ་རྣམས༔ དབྱེར་མེད་ངོ་བོ་གཅིག་ལགས་ཀྱང མ་རྟོགས་འཁྲུལ་པའི་ 
སེམས་ཅན་རྣམསཿ མི་མཐུན་རྟོག་པ་སྣ་ཚོགས་ཤར༔ དེ་ཡི་གཉེན་པོ་མང་ཡོད་དེ༔ འདི་རུ་སྐུ་ 
གསུམ་ངོ་སྤྲོད་འདིས༔ བླ་མའི་མཚན་ཉིད་རྟོགས་པར་བྱ༔ དང་པོ་རང་སེམས་གདོད་མ་ནས༔ བླ་ 
མ་ཆོས་སྐུ་ཡིན་པ་ལ༔ ཆོས་སྐུ་ཇི་ལྟར་ཡིན་ཚུལ་ནི༔ ཀུན་གཞི་རིག་པ་སེམས་ཉིད་འདི༔ སྣང་སྲིད་ 
ཀུན་ལ་ཁྱབ་པ་སྟེ༔ འཁོར་འདས་ཀུན་གྱི་རྩ་བ་ཡིན༔ མ་བཅོས་ཀུན་ཤེས་སྤྲོས་དང་བྲལཿ༔ སྐྱེ་མེད་ 
འདུས་མ་བྱས་པ་ཡིན རྒྱུན་ཆད་མེད་པར་ངོས་གཟུང་བྲལ༔ གསལ་ལ་མ་རྟོག་པ་རང་བཞིན་མེད 
མཐའ་བྲལ་ནམ་མཁའི་དཀྱིལ་ལྟ་བུ༔ ངོ་བོ་ཉིད་ཀྱིས་རྣམ་པར་དག ཐོག་མ་ཉིད་ནས་ཡེ་སངས་ 
རྒྱས༔ ལྷུན་གྲུབ་རང་སེམས་ཆོས་ཀྱི་སྐུ རང་བྱུང་བློ་ལས་འདས་པའི་དོནཿ༔ རིག་སྟོང་སྐྱེ་བ་མེད་པ་ 
འདི༔ བླ་མ་ཆོས་ཀྱི་སྐུ་རུ་བསྟན༔ པདྨ་བདག་གི་དགོངས་པའོ༔ ད་ལྟ་དུས་གསུམ་མཉམ་པ་ཉིད༔ 
འགྱུར་མེད་རྟོགས་པ་ལྟ་བ་ཡིན༔ མ་བཅོས་ཁྱབ་བརྡལ་ཆོས་ཀྱི་སྐུ༔ རྣལ་མར་བཞག་པ་བསྒོམ་པ་ 
ཡིན༔ བཟང་ངན་རྟོག་པ་རྩིས་གདབ་མེད༔ དགག་སྒྲུབ་བྲལ་བ་སྤྱོད་པ་ཡིན༔ ངོ་བོ་རང་བཞིན་བློ་ 
ལས་འདས༔ ལྷུན་གྱིས་གྲུབ་པའི་འབྲས་བུ་ཡིན༔ བླ་མ་རང་སེམས་དབྱེར་མི་ཕྱེད༔ གཟུགས་སྐུ་འཛིན་ 
པ་རང་སར་གྲོལ༔ ངོ་མཚར་ངོ་སྤྲད་སེམས་ལ་འཆང༔ བླ་མ་ཆོས་སྐུ་ངོ་སྤྲོད་ཟ ཨ་ཏི ཨེ་ཝཾ 
༔ གླུ་ཧྱ༔
གཉིས་པ་ལོངས་སྐུའི་འཆར་ཚུལ་ནི༔ ཨོ་རྒྱན་པདྨས་བཀའ་བསྩལ་པ༔ ཉོན་ཅིག་སྣོད་ལྡན་རྣལ་ 
འབྱོར་མ༔ སེམས་ཀྱི་སྣང་བ་འཆར་ཚུལ་རྣམས༔ བླ་མ་ལོངས་སྐུའི་འཆར་ཚུལ་ཡིན༔ ལོངས་སྐུའི་ 
འཆར་ཚུལ་ཡིན་ལུགས་ཀྱང༔ ཆོས་ཉིད་འོད་གསལ་དག་པ་ཡིན༔ མ་འགགས་རྩལ་སྣང་ཤར་བ་ 
ལསཿ མ་རིག་འཁྲུལ་རྟོག་འཛིན་པ་ཡིན༔ ཚིག་རིས་མཚན་མའི་མིང་དུ་བཏགསཿ རང་རང་སྣང་ 
ཚུལ་ཡུལ་དུ་ཤར༔ མཁའ་ལ་འཇའ་ཚོན་རི་མོ་ལྟར༔ ལོངས་སྐུ་ཞི་ཁྲོ་ཅིར་སྣང་བའི༔ གཟུགས་དང་
196

༄༅། །ཟབ་གཏེར་ཆོས་ཀྱི་མཛོད་ཁང་།
ཁ་དོག་ཀུན་ཏུ་ཤར༔ ཤར་ཡང་སྣང་བ་རང་བཞིན་མེདཿ མ་འགགས་པ་ནི་ཡེ་ཤེས་རིག་པ་སྟེ༔ འཛིན 
མེད་ཐད་ཀར་དགོས་འདོད་འབྱུང༔ སྣང་སྟོང་དངོས་པོ་མེད་པ་འདི༔ བླ་མ་ལོངས་སྤྱོད་རྫོགས་ 
སྐུར་བསྟན༔ ཨོ་རྒྱན་བདག་གི་དགོངས་པའོ༔ དེ་ལྟར་སྣང་བ་ལྷན་ཅིག་སྐྱེསཿ རང་བཞིན་སྟོང་པ་ 
ལྟ་བ་ཡིན༔ གསལ་ལ་མི་རྟོག་རིག་པའི་སྐུ༔ འཛིན་མེད་རང་གསལ་བསྒོམ་པ་ཡིན༔ ཇི་ལྟར་ཤར་ 
ཡང་སྒྱུ་མ་ལྟར༔ ཆགས་ཞེན་བྲལ་བ་སྤྱོད་པ་ཡིན༔ རང་རང་ཐད་ཀར་དགོས་འདོད་འབྱུང༔ རང་ 
སར་གྲོལ་བ་འབྲས་བུ་ཡིན༔ བླ་མ་རང་སེམས་དབྱེར་མི་ཕྱེད༔ གཟུགས་འཛིན་མཚན་མ་རང་སར་ 
གྲོལ༔ ངོ་མཚར་ངོ་སྤྲོད་སེམས་ལ་འཆང༔ བླ་མ་ལོངས་སྐུའི་ངོ་སྤྲོད་ཟབ༔ ཧྲཱིཿགླུ་ཧྱ
གསུམ་པ་སྤྲུལ་སྐུའི་ངོ་སྤྲོད་ནི༔ ཨོ་རྒྱན་ཆེན་པོས་བཀའ་བསྩལ་པ༔ ཉོན་ཅིག་སྣོད་ལྡན་རྣལ་འབྱོར་ 
མ༔ སེམས་ཀྱི་དངོས་པོ་མཚན་ཉིད་རྣམས༔ བླ་མ་སྤྲུལ་སྐུའི་གནས་ཚུལ་ཡིན་ལུགས་ཀྱང༔ སེམས་ 
ཉིད་སྟོང་པ་དངོས་མེད་ཀྱང༔ གཟུང་འཛིན་ཞེན་པའི་དངོས་པོར་བཟུང༔ ཨ་འཐས་བདེན་པའི་ 
བག་ཆགས་ཀྱིས༔ ནམ་མཁའི་ངང་ལ་འབྱུང་བཞི་གྲུབ༔ དེ་ལ་དབྱིབས་དང་ཁ་དོག་བྱུང༔ ས་རྡོ་རི་ 
བྲག་རྩི་ཤིང་བཅུད༔ མེ་རླུང་ཆུ་སོགས་རགས་ཤིང་འཐས༔ དངོས་པོའི་གཟུགས་བརྙེན་སྣ་ཚོགས་ 
རྣམས དངོས་སུ་སྤྲུལ་སྐུ་འཆར་ནུས་པཿ རང་རང་གང་ལ་གང་འདོད་ཀྱངཿ འདོད་པའི་སྟོབས་ 
ལས་གྲུབ་པ་སྟེ རྨི་ལམ་དུས་ཀྱི་བུད་མེད་ལྟར དེ་ཡི་དུས་ཀྱི་དགོས་འདོད་དེ༔ དངོས་པོ་མཚན་ 
མར་གྲུབ་པ་མེདཿ སྣ་ཚོགས་ཡུལ་དུ་ཡུལ་སྣང་དེ ཐད་ཀར་ཕྱོགས་རིས་ཙམ་དུ་ནི ཀུན་ལ་ 
དངོས་པོར་མ་གྲུབ་སྟེ གསལ་སྟོང་ངེས་པ་མེད་པ་འདི༔ བླ་མ་སྤྲུལ་པའི་སྐུ་རུ་བསྟན༔ པདྨ་ང་ཡི་ 
སྤྲུལ་པའོ༔ དེ་ལྟར་དངོས་ཀྱི་བླ་མ་ལ སངས་རྒྱས་མཐོང་བ་ལྟ་བ་ཡིན༔ མོས་གུས་སྐྱོ་ཤས་སྙིང་ནས་ 
འདེབས༔ རྒྱུན་ཆད་མེད་པར་རང་སར་གྲོལཿ༔ ངོ་མཚར་སྤྲུལ་སྐུའི་གདམས་པ་སེམས་སུ་འཆང བླ་མ་ 
སྤྲུལ་སྐུའི་ངོ་སྤྲོད་ཟབ༔ ཡེ་ཤེས་མཚོ་རྒྱལ་ཐུགས་ལ་ཞོགཿ སྠི༔ གླུ་ཧྱ
བཞི་པ་སྐུ་གསུམ་ངོ་སྤྲོད་ནི ཆོས་སྐུ་སྤྲོས་བྲལ་བློ་ལས་འདས ཡེ་ནས་རང་བྱུང་སྐྱེ་མེད་ཡིན༔ 
ལོངས་སྐུ་ཐུགས་རྗེའི་རྩལ་སྣང་ལས༔ མ་འགགས་རང་བྱུང་འཛིན་མེད་ཡིན སྤྲུལ་སྐུ་འོད་སྣང་ 
སྣང་ཡུལ་དུ༔ སྣ་ཚོགས་འགྲོ་འདུལ་ངེས་མེད་ཡིན༔ རབ་ཀྱིས་བླ་མ་ཆོས་སྐུར་མཐོང ཡེ་ནས་རང་ 
བྱུང་པདྨའི་དགོངས་པའོ༔ འབྲིང་གིས་བླ་མ་ལོངས་སྐུར་མཐོང མོས་གུས་བསྒྲུབས་ན་དགོས་འདོད་
197

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
འབྱུང༔ ཐ་མས་བླ་མ་སྤྲུལ་སྐུར་མཐོང༔ གང་མོས་སྤྱོད་པའི་དགོས་འདོད་འབྱུང༔ དེ་ལྟར་སྐུ་ 
གསུམ་ཅིར་བཏགས་ཀྱང༔ དབྱེར་མེད་ཆོས་ཉིད་འོད་གསལ་ཡིན སྐུ་གསུམ་པད་འབྱུང་རང་ 
ཆས་ཡིན༔ འདི་འདྲའི་སྐུ་གསུམ་མཐར་ཐུག་ནི པད་འབྱུང་གུ་རུའི་དགོངས་པ་མཆོག༔ མཁས་པ་ 
སུས་ཀྱང་རྟོགས་མི་འགྱུར༔ སྐུ་གསུམ་ངོ་སྤྲོད་ངོ་མཚར་ཟབ༔ ཡེ་ཤེས་མཚོ་རྒྱལ་ཐུགས་ལ་ཞོགཿག 
སཱ་མཱ་ཡཱཿ ཧྲཱིཿ༔ གླུ་ཧྱ ཟབ་རྒྱ “ཨ།བི རྒྱ་རྒྱ་རྒྱ
198

༄༅། །ཟབ་གཏེར་ཆོས་ཀྱི་མཛོད་ཁང་།
༣ བླ་མ་ཡིད་བཞིན་ནོར་བུའི་རྫོགས་རིམ་ལྟ་བ་གསང་ཐིག་ལས༔ ཕྱག་རྒྱ་ 
ཆེན་པོའི་ཀ་དག་དོན་ཁྲིད་བཞུགས་སོ
༄ཕྱ།།ཞ།སྱཡཿ བླ་མ་ཡིད་བཞིན་ནོར་བུ་ལ་ཕྱག་འཚལ་ལོ བླ་མ་ཡིད་བཞིན་ 
ནོར་བུ་ཡི རྫོགས་རིམ་ལྟ་བ་གསང་ཐིག་ལསཿ ཀ་དག་གནས་ལུགས་ཟབ་མོ་ཡི རིག་པ་གཅེར་ 
མཐོང་དོན་ཁྲིད་བསྟན༔ འདི་ལ་དུམ་བུ་གཉིས་ཡིན་ཏེ༔ གནས་ལུགས་ཀ་དག་གནད་དུ་དབབ༔ 
སྤྲོས་མེད་ཁྲེག་ཆོད་སྤྲོས་བྲལ་ལོ༔ གནས་ལུགས་གཏན་ལ་དབབ་པ་ནི ཀ་དག་ཕྱག་རྒྱ་ཆེན་པོའི་ 
ཁྲིདཿ གོང་གི་གནས་ལུགས་ངོ་འཕྲོད་སྐྱོངས༔ ལུས་གནད་མ་བཅོས་རང་སོར་བཞག སྐབས་སུ་ 
ལུས་བསྒྲིམས་གསལ་ངར་བསྐྱེདཿ༔ རིག་པའི་ངོ་བོ་རྗེན་པར་འདུག༔ སྣང་བ་ཐམས་ཅད་ཟིལ་མནན་ 
པའི དེ་ཚེ་རྗེན་ཤེས་ལ་སོགས་བྱུང་བའི་ཚེ ལྟ་ལྟངས་མི་གཡོ་རིག་པའི་རྩལ༔ གསལ་སྟོང་ངང་ 
དུ་མ་བྲལ་བའི༔ གང་ཤར་གཅེར་གྲོལ་འགྱུ་བ་རང་དྭངས་བཞག༔ དེ་ཚེ་མཉམ་བཞག་སྟོང་པ་ 
དངོས་པོར་མེད༔ འགྱུ་བ་གསལ་སྟོང་རྗེན་ནེ་བ༔ རྟོག་པའི་རྗེས་སུ་མི་འབྲང་བའི༔ གང་ཤར་ 
དབྱེར་མེད་ངོ་བོ་སྟོང་པ་ཡིན༔ རང་བཞིན་གསལ་བའི་རྩལ་སྣང་མ་འགགས་པར༔ འཕྲོས་ཀྱང་ 
ཤར་གྲོལ་སྐྱེ་མེད་རོ་གཅིག་ཏུ༔ དེ་དོན་ངོ་བོ་གནས་ལུགས་འཁོར་ཡུག་སྐྱོངས༔ དེ་ཚེ་བྱིང་རྨུགས་ 
གཉིད་པ་ལྟ་བུ་ན༔ གཅིག་ཆོད་ཕཊ་ཀྱིས་རིག་པ་གསལ་ངར་བསྐྱེདཿ༔ ཕཊཿཅེས་གཏོར་ཞིང་དྲན་ 
མེད་བཞགཿ ཤེས་པ་དངས་ཤིང་བསྐྱོད་པར་འགྱུར༔ རྒོད་ཅིང་འཕྲོ་ན་ཕཊཿ ཅེས་དྲན་མེད་གཞགཿ 
རིག་པ་རྣལ་དུ་ཕེབས་པར་བཞག༔ ཆགས་ཤིང་ཞེན་པ་བྱུང་བ་ན༔ ཕཊཿཅེས་བརྗོད་ཅིང་སྐྱོ་ཤས་ 
འདེབས༔ ཞེན་ལོག་དགེ་སྦྱོར་སྐྱེ་བར་འགྱུར༔ ངན་རྟོག་ཤེས་པ་མི་བདེ་ན༔ ཕཊཿཀྱིས་ངར་བསྐྱེད་ 
ཀློད་ལ་བཞག༔ རྣམ་རྟོག་རང་སར་གྲོལ་བར་འགྱུར༔ ཤེས་པ་འཐུམས་ཤིང་སྒྱིད་ལུག་ན༔ ཕཊཿཅེས་ 
རིག་པ་གཏད་མེད་འཕང༔ སྣང་བ་བུན་ནེར་གྲོལ་བར་འགྱུར༔ ཤེས་པ་འཇིགས་ཤིང་བྲེད་པ་ནཿ 
ཕཊཿཀྱིས་ཐོག་བརྫིས་ཕར་ལ་ཨུར དཔའ་ངར་ཕ་རོལ་ཟིལ་གནོན་གྱུར༔ ལུས་ལ་ན་ཚ་བྱུང་བ་ནཿ 
ཕཊཿཅེས་གཟེར་མིག་ན་སར་གཏོད༔ ནད་ཀྱི་ཟུག་གཟེར་ཞི་བར་འགྱུར བཟང་ངན་བར་གསུམ་
199

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཕཊཿཅེས་གཅོད༔ ཐམས་ཅད་ཕཊཿཀྱིས་གཅོད་པར་འགྱུར༔ ཕཊཿཆོས་གདམས་པ་ཟབ་མོ་འདི༔ 
ཀ་དག་རིག་པའི་གེགས་སེལ་ལོ༔ ཧྲཱིཿ༔ གླུ་ཧྱ
གཉིས་པ་སྤྲོས་མེད་འཁོར་ཡུག་སྐྱོབ༔ ཉམས་ལ་མི་ཞེན་འགྱུ་མི་སྤོང༔ དེ་ཉིད་ངོ་བོའི་སྟེང་དུ་ 
སྐྱོངས༔ དབྱེར་མེད་ངང་དུ་རོ་གཅིག་སྐྱོངས༔ གསལ་སྟོང་ངོ་བོ་དངོས་པོར་མེད༔ གཟུགས་དང་ཁ་ 
དོག་མ་གྲུབ་པ༔ སྣང་སྟོང་གང་ཤར་བསྒོམ་མེད་ངང༔ མ་འགགས་རང་གསལ་རྗེན་ནེ་བ༔ གཏིང་ 
གསལ་གཉུག་མ་རང་མདངས་དང༔ འཕྲོ་འཕྲོ་མཐུད་ལ་འཁོར་ཡུག་སྐྱོངས༔ དེ་ཚེ་མཉམ་བཞག་ 
གསལ་སྟོང་དུ༔ རྗེན་ནེ་འདུག་པའི་ངོ་བོ་དེ སྤྱོད་ལམ་ཐ་མལ་ཤོར་སྲིད་པས༔ སྐད་ཅིག་ཡེངས་ 
མེད་གང་ཤར་ངང༔ རྐྱེན་དབང་མ་ཤོར་གཉེན་པོས་སྐྱོངས༔ མཉམ་བཞག་རྗེས་ཐོབ་དུས་ནའང 
ཚོགས་དྲུག་སྣང་བ་སྣ་ཚོགས་རྣམས༔ གནས་ལུགས་ངང་དུ་རྩལ་སྦྱངས་བསྲེ་བར་བྱ༔ དེར་འཛིན་ 
མེད་པར་སྟོང་ཐལ་ལེ རྗེན་ནེ་དབྱེར་མེད་འཁྲུག་གེ་འབྱུང བརྩོན་འགྲུས་གནད་ལས་ཟབ་རྒྱ་ཆེ 
རྟག་ཏུ་གཉེན་པོའི་ཁོར་ཡུག་སྐྱོངས༔ བསྒོམས་ཀྱང་གསལ་སྟོང་རྗེན་ནེ་བ༔ མ་བསྒོམས་གཏད་མེད་ 
ཁྲིག་གེ་འབྱུང༔ དེ་ཡང་མ་ཞུན་ ཞེན། མཐའ་སྐྱོང་བའི༔ རྟོགས་པའི་ངོ་བོ་མཐར་ཕྱིན་དུས༔ འདི་ 
སྣང་ཤར་དང་འདི་འཛིན་ཡུལ༔ ཤེས་པའི་ངོ་བོ་ཨ་སངས་མེད སེམས་ཉིད་མཐའ་བྲལ་ཆོས་ཀྱི་ 
སྐུ༔ འཁྲུལ་པ་རང་གྲོལ་སེམས་ཉིད་སངས་རྒྱས་སུ༔ ལྷུན་གྱིས་གྲུབ་པའི་སངས་རྒྱས་ནི སྣང་སྲིད་ 
འཁོར་འདས་རང་གི་སེམས༔ སེམས་ཉིད་འོད་གསལ་མཐའ་བྲལ་སྤྲོས་དང་བྲལཿ༔ སྒོམ་མཁན་ 
བསྒོམ་རྒྱུ་བསྒོམ་རྟགས་ཡོན་ཏན་ནི བསྒོམ་བྱ་སྒོམ་བྱེད་བསྒོམ་གྱི་མཁན་པོ་བོར༔ བསྒོམ་བྱ་སྒོམ་ 
བྱེད་གཉིས་མེད་གཅིག་མ་གྲུབ༔ བསྒོམ་མེད་རང་གསལ་རང་བྱུང་ཡེ་ཤེས་ངང༔ རྟགས་དང་ཡོན་ 
ཏན་འཛིན་པའི་རྟོག་པ་གྲོལ༔ འོན་ཀྱང་གཞན་སྣང་ཙམ་དུ་མ་ངེས་ཤར༔ རང་སྣང་བློ་ཟད་གཟུང་ 
འཛིན་མཚན་མ་དགཿ༔ གཟུང་འཛིན་རང་གྲོལ་སེམས་ཉིད་ཆོས་སྐུའི་ངང ཡེ་ནས་གཏིང་གསལ་ 
མ་བཅོས་ལྷུན་གྱིས་གྲུབ༔ བྲལ་བ་མི་འཁོར་རང་དང་གཉིས་སུ་མེད གསལ་གདབ་མི་དགོས་དུས་ 
གསུམ་འགྱུར་བ་མེདཿ ཇི་ལྟར་གནས་ཀྱང་དེ་ཉིད་ངང་ལ་གནས༔ ཕྱོགས་སུ་མ་ལྷུང་རིས་སུ་མ་ 
ཆད་པར༔ ཀུན་ལ་ཁྱབ་པའི་སེམས་རིག་ཟང་ཐལ་འདི༔ སྟོང་པའི་དབྱིངས་ལས་རང་གདངས་གསལ་ 
བ་ཡིན རྟོག་པ་མི་མངའ་ཅིར་ཡང་ས་ལེ་བ མཉམ་རྗེས་མེད་པ་རང་རིག་སང་ངེ་བ༔ མཉམ་
200

།ཟབ་གཏེར་ཆོས་ཀྱི་མཛོད་ཁང་།
རྗེས་བྲལ་བ་རིག་པ་ཉག་གཅིག་དང སངས་རྒྱས་སྐུ་གསུམ་འབྲས་བུ་ལྷུན་གྱིས་གྲུབ༔ ཡེ་ནས་གནས་ 
པའི་གནས་ལུགས་ཆོས་སྐུ་ལཿ ཟག་མེད་བདེ་བ་སྐྱེས་པ་ལོངས་སྐུའོ༔ གསལ་སྟོང་གཉིས་མེད་ཤར་ 
བ་སྤྲུལ་སྐུ་ཡིན༔ སྐུ་གསུམ་བརྟགས་ཀྱང་དོན་ལ་དབྱེར་མེད་གཅིག༔ གཅིག་པོ་དེ་ལས་ཐམས་ཅད་ 
འབྱུང་ཞིང་གནས༔ ཐམས་ཅད་མཁྱེན་པའི་སངས་རྒྱས་པདྨ་འབྱུང༔ ངོ་བོ་རང་སེམས་དེ་ལ་ལྷུན་ 
གྱིས་གྲུབ༔ བསྒོམ་གྱི་ལམ་ཟད་འབྲས་བུ་གཞི་ཐོག་ཕེབས༔ ལམ་གྱི་བུ་མཆོག་གཞི་ཡི་མ་དང་ 
འཕྲདཿ མ་བུ་འཕྲོད་པའི་རྐྱེན་གྱི་དབང་མི་འགྲོ༔ འཁོར་འདས་དབྱེར་མེད་བློ་འདས་གྱུར་པ་ཡི 
རྟོགས་ལྡན་དབྱེར་མེད་རྣལ་འབྱོར་ཞེས་བྱའོ༔ ཕྱིར་མི་ལྡོག་པའི་སངས་རྒྱས་སྐས་མགོར་སླེབས༔ 
དེ་རྟོགས་སྐྱེས་བུས་འཁོར་བ་དོང་ནས་སྤྲུགཿག༔ པདྨ་ང་ཡི་ཡོན་ཏན་མཛད་དགོངས་མཉམཿ༔ ཨེ་མ་ 
ངོ་མཚར་གནས་ལུགས་ཟབ༔ ཉོན་ཅིག་སྣོད་ལྡན་རྣལ་འབྱོར་མཿ༔ དེ་ལྟར་མ་རྟོགས་སྐྱེ་བོ་རྣམསཿ 
འཁྲུལ་སྣང་སེམས་ཀྱི་རྟོག་པ་ཡིས འབྱུང་བ་བཞི་ཡི་ལུས་བླངས་སྟོབས་བསྐྱེད་ནས༔ སྐྱེས་ནས་མ་ 
ཤིའི་བར་དུ་ནི སྐྱེ་གནས་བར་དོ་ཡིན་པ་ལ༔ མོས་གུས་བླ་མ་བསྒྲུབ་པ་དང༔ ཡི་དམ་དགོངས་པ་ 
འདུས་པ་ཡི༔ ཐོས་བསམ་སྒོམ་གསུམ་མཐར་ཕྱིན་པའི༔ བླ་མ་ཡིད་བཞིན་ནོར་བུ་ཡི༔ བསྐྱེད་ 
རྫོགས་གནས་ལུགས་དོན་རྟོགས་བྱ བདེ་བ་ཆེན་པོའི་གནས་ལུགས་ལ༔ གོམས་ཤིང་འདྲིས་པར་ 
བྱེད་པ་ཡིས༔ མི་རྟག་འཆི་བ་སྙིང་རྗེ་བསྐྱེད༔ ལུས་ངག་དགེ་སྦྱོར་བརྩོན་འགྲུས་བསྐྱེད༔ ཡེ་ཤེས་ 
མཚོ་རྒྱལ་ཐུགས་ལ་འཆང སྐྱེས་གནས་བར་དོའི་གདམས་པ་ལས༔ ཀ་དག་ཁྲེགས་ཆོད་གནད་ 
ཟབ་རྫོགས༔ སཱ་མཱ་ཡཱ༔ རྒྱ་རྒྱ་རྒྱ མྦིཿ གླུ་ཧྱ
201

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
༣ བླ་མ་ཡིད་བཞིན་ནོར་བུའི་རྫོགས་རིམ་ལྟ་བ་གསང་ཐིག་ལས༔ བསྐྱེད་རྫོགས་ 
དབྱེར་མེད་ཉམས་སུ་ལེན་པའི་ཐབས་རྩ་རླུང་ཐིག་ལེའི་དེ་ཉིད་བཞུགས་སོ
ཐ ༴ཞཆ8བཞག⪜།ཛྭཅ་ཥྭ བླ་མ་ཡིད་བཞིན་ནོར་བུ་ལ་ཕྱག་འཚལ་ལོ༔ བདག་ 
འདྲ་མཚོ་རྒྱལ་སྙན་རྒྱུད་མཆོགཿ༔ བླ་མ་ཡིད་བཞིན་ནོར་བུ་ཡི རྫོགས་རིམ་ལྟ་བའི་གསང་ཐིག་ 
ལས༔ བསྐྱེད་རྫོགས་དབྱེར་མེད་ཉམས་ལེན་ཐབས༔ རྩ་རླུང་ཐིག་ལེའི་དེ་ཉིད་དང༔ ཉམས་ལེན་ 
མན་ངག་བཅས་པ་འདི༔ གསང་བའི་གནས་སུ་པདྨ་ཡིས༔ ཡེ་ཤེས་མཚོ་རྒྱལ་བདག་ལ་གདམས 
བདག་གིས་ཡི་གེར་བཏབ་ནས་སྦསཿ ༔ ཨོ་རྒྱན་གུ་རུས་བཀའ་བསྩལ་པ༔ ཉོན་ཅིག་སྣོད་ 
ལྡན་རྣལ་འབྱོར་མཿ དང་པོ་ཕྱི་ནང་སྣོད་བཅུད་རྣམས༔ རྒྱུ་ནི་མ་རིག་པ་ལས་ཆགས༔ འབྱུང་བ་ 
གཅིག་གིས་གཅིག་གྲོགས་བྱས༔ དེ་དུས་འབྱུང་བཞི་ཆ་མཉམ་གནས༔ རྩི་ཤིང་ལོ་འདབ་མེ་ཏོག་ 
དང འབྲས་བུ་སོ་སོར་སྨིན་པར་འབྱུང༔ འབྱུང་བཞི་གཅིག་གིས་གཅིག་དགྲ་བྱེད༔ རྩི་ཤིང་ལོ་ 
འདབ་འབྲས་བུ་བསྐམ༔ དེ་ཕྱིར་སྒྱུ་ལུས་འདི་ལའང༔ མ་ལས་སྐྱེས་ནས་བཞི་བཅུ་མན་ཆད་དུཿ 
འབྱུང་བཞི་གཅིག་གིས་གཅིག་གྲོགས་བྱེད༔ དངས་མ་ཡར་འཕེལ་སྟོབས་རྩལ་རྒྱས༔ བཞི་བཅུའི་ 
བར་དུ་འབྱུང་བ་ཁོད་སྙོམས་རིག་པ་དངས༔ ཡོན་ཏན་ལུས་ལ་རྒྱས་པའི་རྩ་རྣམས་རྒྱས༔ རྩ་རྣམས་ 
རྒྱས་པས་རླུང་རྣམས་རང་སར་རྒྱས༔ རླུང་ཉིད་རྒྱས་པས་ཐིག་ལེ་རྒྱས ཐིག་ལེ་རྒྱས་པས་བདེ་བ་ 
རྒྱས་པར་འོ༔ བདེ་བ་རྒྱས་པས་ཐིག་ལེ་རང་བཞིན་འཕེལ༔ ཐུན་མོང་ཡོན་ཏན་མང་དུ་སྐྱེ༔ མཆོག་ 
ཏུ་བདེ་སྟོང་ལྷན་ཅིག་སྐྱེས༔ ཡེ་ཤེས་གསལ་སྟོང་ལྷག་གེར་མཐོང༔ འབྱུང་བཞི་རྒྱས་དུས་ཉམས་ 
ལེན་གཅེས༔ ཁྱད་པར་རྩ་རླུང་ཉམས་སུ་ལོངས༔ བཞི་བཅུ་བརྒལ་ནས་འབྱུང་བ་རྒུདཿ དངས་མ་ 
བསྐམས་པས་ལུས་སྟོབས་འགྲིབཿ དེ་དུས་ཕྱག་རྒྱ་ཆེན་པོ་སོགས༔ སྟོང་པ་ཉིད་ལ་མཉམ་བཞག་ 
གཅེས འབྱུང་བཞི་ལུས་ཀྱི་རྩ་ལ་ནི གྲངས་ལ་སྟོང་ཕྲག་བརྒྱད་ཅུ་གཉིས༔ འཁོར་ལོ་ལྔ་ཡི་རང་ 
བཞིན་ནི༔ ལྟེ་བ་སྐྱེད་བྱེད་དྲུག་ཅུ་བཞི༔ སྙིང་ཁར་སུམ་ཅུ་རྩ་གཉིས་ཏེ རྩ་བ་བརྒྱད་དུ་འདོད་
202

༄༅། །ཟབ་གཏེར་ཆོས་ཀྱི་མཛོད་ཁང་།
པའང་ཡོད རོ་འདུས་ལོངས་སྤྱོད་བཅུ་དྲུག་གོ རྩེ་མོ་རྣམ་བཀོད་སུམ་བརྒྱ་དྲུག་ཅུ་སྟེ ནང་མ་ 
སུམ་ཅུ་གཉིས་ལ་འདུས་པའོ༔ བདེ་སྤྱོད་གནས་སུ་ཉི་ཤུ་རྩ་བརྒྱད་དེ༔ དེ་དག་དབུས་སུ་རྩ་གསུམ་ 
སྲོག་ཤིང་ཚུལ༔ ཀུན་དྷར་དབུས་ལ་རོ་མ་གཡས༔ རྐྱང་མ་གཡོན་ནས་འཁྲིལ་པའོ༔ དེ་དག་འདབ་ 
ན་ཀ་ཏི་ཤེལ་སྦུག་ཅན༔ རྩ་ཡི་གཙོ་བོ་རྣམ་བཞི་ཡིན རོ་མས་ཆུ་ཡི་དངས་མ་བསྐྱེད༔ རྐྱང་མས་ 
ས་ཡི་དངས་མ་བསྐྱེད༔ ཀུན་དྷར་མས་ནི་རླུང་གི་དྭངས་མ་བསྐྱེད༔ ཤེལ་སྦུག་ཅན་གྱིས་མེ་ཡི་ 
དངས་མ་བསྐྱེདཿ༔ རོ་མའི་ནང་ནས་རྒྱུ་ཡི་ཐིག་ལེ་རྒྱུ སྐྱེས་པ་རྣམས་ལ་གཡས་ནས་མར་ལ་ཐིག་ལེ་ 
རྒྱུ བུད་མེད་རྣམས་ལ་གཡོན་ནས་དམར་ཆ་འབབ༔ རྐྱང་མ་རྡོ་རྗེའི་མགོ་ནས་ཡར་ལྡོག་སྟེ༔ དེ་ 
ལ་ཡེ་ཤེས་ཐིག་ལེ་རང་གནས་རྒྱུ༔ རོ་མ་གཡོན་འཁྱུད་རྡོ་རྗེར་ཟུགཿག༔ རྒྱུ་ཡི་ཐིག་ལེ་འབབ་པའོ༔ རྐྱང་ 
མ་སྙིང་གཡས་དག་ནས་ཡར༔ མགྲིན་པའི་རྩ་ཡི་དྲ་བར་ཐོནཿ རྩེ་མོ་རྣམ་པ་གཉིས་སུ་གྱེས དུ་ང་ 
ཁང་ནང་ནས་ཚུར་བྱུང་སྟེ༔ བ་མན་རྭ་འདྲ་མིག་འབྲས་གཉིས༔ ཡེ་ཤེས་སྣང་བ་འཆར་བ་ཡིས༔ 
ཐོད་རྒལ་ལམ་མཆོག་སྟོན་པར་བྱེད༔ བུད་མེད་རྣམས་ལ་རྐྱང་མ་ལས༔ དམར་ཆ་འབབ་ཅིང་ནར་ 
མ་ཡོད༔ རོ་མའི་ཡེ་ཤེས་འཆར་བར་བྱེད༔ གཙོ་བོ་ཀུན་དྷར་མ་ནི་ཙིཏྟའི་ནངཿ དབུས་ནས་དྲང་ 
པོར་ཡར་གནས་སོ
རྩ་གསུམ་གྱེས་ནས་དབུ་མ་ཚང་བུག་ཟུགཿག༔ གཡས་གཡོན་གཉིས་ནས་རྣ་བར་ཟུག༔ རྩ་ཕྲན་ 
རྣམས་ནི་ལུས་ཀུན་ཁྱབ་པར་གནས༔ རྩ་ཡིས་གར་ཁྱབ་རླུང་ཐིག་ཁྱབ༔ རླུང་ལ་རྣམ་པ་བཞི་ཡིས་ 
ཕྱེས༔ ས་ཆུ་མེ་རླུང་བཞི་ཡི་རླུང༔ ས་ཡི་རླུང་ལ་ལྔ་སྟོང་ལྔ་བརྒྱའོ༔ རྩ་ནི་རྐྱང་མ་དག་ལ་གནས༔ 
མེ་རླུང་ལྔ་སྟོང་བཞི་བརྒྱའོ༔ ཤེལ་སྦུག་ཅན་ལ་གནས་པའོ༔ ཆུ་རླུང་ལྔ་སྟོང་བཞི་བརྒྱའོ༔ རྩ་ནི་རོ་ 
མ་དག་ལ་གནས༔ རླུང་གི་རླུང་ཡང་དེ་ཙམ་སྟེ༔ ཀུན་དྷར་མ་ཡི་རྩ་ལ་གནས དེ་ལྟར་རླུང་འགྱུ་ 
ཁྱོན་བསྡོམས་པས༔ ཉི་ཁྲི་ཆིག་སྟོང་དྲུག་བརྒྱ་རྒྱུ༔ བསྡུས་ན་རྣམ་པ་ལྔ་རུ་འདུསཿ རྣམ་པ་ལྔ་ལ་ལྔ་ 
ལྔའོ༔ སྲོག་འཛིན་རླུང་དང་མེ་མཉམ་རླུང མདངས་བསྐྱེད་རླུང་དང་ཀུན་ཁྱབ་རླུང༔ སྙིང་རྗེ་ 
མེད་པའི་ལས་རླུང་ཛཿ དེ་དག་ལྔ་ལས་ལྔར་ལྔར་ཕྱེ༔ སྲོག་འཛིན་རླུང་ལ་ལྔ་ཕྱེ་བ༔ རྩ་བ་འཛིན་ 
པའི་སྲོག་རླུང་ནི༔ རིག་པའི་མདངས་ནི་སྐྱེད་པར་བྱེདཿ༔ སྐྱོབ་པར་བྱེད་པའི་སྲོག་རླུང་ནི༔ ལུས་ཀྱི་ 
བཀྲག་མདངས་སྐྱེད་པར་བྱེད༔ རྣམ་པར་འཕྲོ་བའི་སྲོག་རླུང་ནི༔ འོད་དང་ཁ་དོག་སྐྱེད་པར་བྱེདཿ
203

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
མི་གཙང་བ་ཡི་སྲོག་རླུང་ནི༔ མ་རིག་གཉིད་ལ་སྐྱེད་པར་བྱེད༔ རྣམ་པར་དར་བྱེད་སྲོག་རླུང་ནི 
ཡིད་ཀྱི་དྲན་པ་གསལ་བར་བྱེད༔ དེ་དག་དྲན་པའི་རྩ་བར་གནས༔ ཁྱབ་འཇུག་ཀུན་ལ་བྱེད་པའོ༔ 
མེ་མཉམ་རླུང་ཡང་རྣམ་པ་ལྔ༔ དངས་སྙིགས་འབྱེད་པའི་རླུང་ཞེས་པ༔ ལོང་ཀའི་སྟེང་ན་གནས་ 
པའོ༔ དྲོད་སྐྱེད་བྱ་བའི་རླུང་ཉིད་ནི༔ ཕོ་བའི་ཟས་ཀུན་འཇུ་བར་བྱེད༔ གསལ་ལས་གྱུར་པའི་རླུང་ 
ཞེས་ནི༔ སྨིན་ཕྲག་བར་ལ་གནས་པའོ༔ རྣམ་པ་བསྡུ་བའི་རླུང་ཞེས་ནི༔ ཙིཏྟའི་དཀར་ནག་མཚམས་ 
སུ་གནས༔ རྣམ་པར་གཟེངས་བསྟོད་བྱ་བའི་རླུང༔ རླུང་སེམས་གཉིས་ཀྱི་བར་ན་གནས༔ གཟི་ 
མདངས་སྐྱེད་པའི་རླུང་ལྔ་ལྔ རྣམ་པར་ཤེས་པ་བསྐྱེད་པའི་རླུང ཤེས་རབ་ཀུན་གྱི་རྟོགས་པར་ 
བསྐྱེད༔ རྣམ་པ་ཡིད་ལ་བྱ་བའི་རླུང༔ སྣང་ཡུལ་ཀུན་ནས་རྒྱུང་གསལ་བྱེད༔ གཞི་ལ་ཁྱབ་པར་བྱེད་ 
པའི་རླུང སེམས་ཀྱི་བག་ཆགས་ཐམས་ཅད་བསླང་བར་བྱེད༔ རྣམ་པར་མདངས་དང་ལྡན་པའི་ 
རླུང༔ རང་རིག་གསལ་བར་བྱེད་པའོ༔ རྣམ་པར་ཟློག་པར་བྱེད་པའི་རླུང༔ ཤེས་བཞིན་དྲན་པ་བག་ 
ཡོད་བྱེདཿ༔ ཁྱབ་བྱེད་རླུང་ལ་ལྔ་ཡོད་དེ རྣམ་པར་འཐོར་བྱེད་ཅེས་པའི་རླུང༔ ཡུལ་ཀུན་དྲན་པ་ 
སྣ་ཚོགས་བྱེད༔ སྔངས་སྐྲག་ཁྱབ་པར་བྱེད་པའི་རླུང གློ་སྙིང་བར་གནས་ལས་རླུང་འགྱུ༔ དྲན་པ་ 
ཁྱབ་བྱེད་རླུང་ཉིད་ནི༔ སེམས་དང་རྐྱེན་གྱི་བར་དུ་གནས འཛིན་པ་ལུས་ཀུན་ཁྱབ་པའི་རླུངཿ༔ 
ལུས་སེམས་གཉིས་ཀའི་སྟེང་དུ་གནས༔ སྙིང་རྗེ་མེད་པའི་རླུང་ལ་ལྔ༔ རྣམ་པར་བསྐྱེད་བྱེད་རླུང་ 
ཉིད་ནི ཡན་ལག་སྤྱི་གཙུག་རྣམས་ལ་གནས༔ རྣམ་པར་གྲོལ་བྱེད་རླུང་ཉིད་ནི༔ སྐད་ཅིག་གཅིག་ 
གི་སྟེང་ན་གནས༔ རྣམ་པར་ཟློག་བྱེད་རླུང་ཉིད་ནི༔ བར་དོའི་དུས་སུ་འཆར་བའོ༔ རྣམ་པར་མྱུར་ 
བྱེད་རླུང་ཉིད་ནི༔ ཕུང་ཁམས་ཐམས་ཅད་ཁྱབ་བྱེད་གནས༔ སྐད་ཅིག་དུས་མཐའི་རླུང་ཉིད་ནི 
འབྱུང་བ་ཐིམ་བསྡུད་དུས་སུ་འཆརཿ
དེ་ལྟར་རྩ་བའི་རླུང་ཉེར་ལྔ༔ རླུང་ཡང་རྣམ་པར་མང་བཤད་ཀྱང༔ མདོར་བསྡུས་ལས་དང་ཡེ་ 
ཤེས་གཉིས༔ ཡེ་ཤེས་རླུང་ནི་སེམས་དང་འདྲེས༔ སེམས་ནི་ལས་ཀྱི་རླུང་དང་འདྲེས༔ དེས་ན་རླུང་ 
གིས་ལས་བྱེད་དོ༔ མ་དག་པ་རུ་བསྐྱེད་པས་ནཿ སྐྱེད་པར་བྱེད་པའི་རླུང་དུ་གྲགས༔ ཡེ་ཤེས་རང་ 
མདངས་སྟོན་པས་ན༔ སྙིང་རྗེ་མེད་པའི་ལས་རླུང་ཟེར༔ ལས་ཀྱི་རླུང་དེ་ཕྱིར་འགྱུ་བའི༔ དེ་ཕྱིར་ 
འགྱུ་བ་སྣ་ཚོགས་སོ༔ ཡེ་ཤེས་རླུང་ཉིད་དག་པའི་སྲོག་འཛིན་པསཿས འཁོར་ལོ་ལྔ་ཡི་དབུས་སུ་གནས
204

།ཟབ་གཏེར་ཆོས་ཀྱི་མཛོད་ཁང་
ཉ་མིག་རྨ་བྱའི་མདངས་ལྟ་བུ༔ ཡེ་ཤེས་སྲོག་འཛིན་རླུང་ཞེས་གྲགསཿ ཡེ་ཤེས་རང་མདངས་སྐྱེད་ 
པའི་རླུང་དུ་གྲགསཿ དེ་དག་རྩ་རླུང་བྱེད་པ་ཡིས༔ འཁོར་འདས་བདེ་སྡུག་རྣ་ཚོགས་དང༔ གྱེན་རྒྱུ་ 
ཐུར་སེལ་ལས་ཀུན་བྱེད༔ རྩ་ཡིས་གར་ཁྱབ་རླུང་གིས་ཁྱབ༔ རླུང་གིས་གར་ཁྱབ་ཐིག་ལེས་ཁྱབ༔ 
ཐིག་ལེ་ལའང་རྣམ་པ་གཉིས༔ རྒྱུ་དང་ཡེ་ཤེས་ཐིག་ལེའོ༔ དེ་གཉིས་ལའང་བཅུ་དྲུག་གོ༔ སྲོག་ 
འཛིན་ལུས་སྐྱེད་ཐིག་ལེ་བརྒྱད༔ ལུས་ཟུངས་རྒྱས་པའི་དངས་མ་ཞེས༔ འཁོར་ལོ་ལྔ་ཡི་རྩ་མདུད་ 
དབུས་སུ་གནས༔ ཕྱག་རྒྱ་རྟེན་དང་འཕྲད་ན་བཟང༔ གསང་གནས་མི་འབབ་བདེ་བ་རང་སར་ 
གཡོ འབྱུང་བ་ལྔ་ཡི་ཆ་སྙོམས་རིག་པའི་རྟེནཿ༔ དོན་དམ་གཙོ་བོ་ཐིག་ལེ་བརྒྱདཿ༔ ཙིཏྟའི་ནང་ 
གནས་ལུས་སྲོག་རྟེན་བྱེད་དོ༔ འཆི་ཚེ་དེ་འཕོས་ཚེ་ཡི་དུས་བྱེད་དོ༔ དེ་ནི་ཡེ་ཤེས་ཐིག་ལེའོ༔ རྒྱུ་ 
ཡི་ཐིག་ལེ་རྣམ་པ་བརྒྱད༔ ཕ་ལས་ཐོབ་པའི་ཐིག་ལེ་ནི དངས་མ་དྲུག་དང་སྙིགས་མ་བརྒྱད༔ ཡང་ 
སྙིང་བ་ཡི་ཁ་ཆུ་འདྲ༔ འདོད་ཆགས་སྤྱོད་པའི་དུས་སུ་འབྱུང༔ དྭངས་སྙིགས་མཉམ་དུ་འབྱུང་བའང་ 
ཡོད༔ སྙིགས་མ་དཀར་པོ་སྣབས་ལྟབུ༔ དེ་ཡི་ནང་དུ་དངས་མ་ཉིད༔ དཀར་ལ་སྔོ་ཞིང་འཚེར་བ་ 
ཡི༔ དངུལ་ཆུ་ལྟ་བུ་ཉུང་འབྲུ་དྲུག༔ སྤྲུལ་སྐུ་འབྱུང་བའི་ས་བོན་ཉིད༔ སྙིགས་མ་གཉིས་ལ་ཕན་ 
གནོད་མེདཿ རྒྱུ་ཡི་ཐིག་ལེ་དྲུག་པོ་དེ༔ ཉམས་ན་སྔགས་ཀྱི་དམ་ཚིག་ཉམས༔ མཁའ་འགྲོ་ཁྲི་འབུམ་ 
ངུ་བར་འགྱུར མ་ཉམས་ཡོན་ཏན་ཐམས་ཅད་འཕེལ༔ དངོས་གྲུབ་ཐོབ་པའི་རྩ་བ་ཡིན༔ ཚེ་ 
གཅིག་ལུས་གཅིག་སངས་རྒྱའོ༔ རྩ་ཉིད་གར་ཡོད་རླུང་གནས་ཏེ༔ རླུང་གིས་གར་ཁྱབ་ཐིག་ལེས་ 
ཁྱབ༔ རྩ་རླུང་ཐིག་ལེ་དབྱེར་མེད་པའི དེ་ལ་ཡེ་ཤེས་ཆེན་པོ་དབྱེར་མེད་གནས༔
དཔེར་ན་ཏིལ་འབྲུ་མར་ལྟ་བུ༔ ལུས་ཀྱི་བཀྲག་དང་གཟི་མདངས་ནི༔ ཡེ་ཤེས་རླན་གྱིས་ཁྱབ་ 
པར་གནས༔ དེ་ཕྱིར་ལུས་འདི་ཡེ་ཤེས་དངོས༔ རྒྱལ་བའི་ཕོ་བྲང་ཡིན་པའོ༔ ལུས་ལ་རྩ་རླུང་ཐིག་ 
ལེས་ཁྱབཿ དེ་ལ་ཡེ་ཤེས་རླན་གྱིས་ཁྱབ༔ ལུས་འདི་རྒྱལ་བའི་ཞིང་དུ་བསྟན༔ རྡོ་རྗེ་ལུས་ཀྱི་འཁོར་ 
ལོ་ལྔ་ཡི་དབུསཿ འབྱུང་བ་ལྔ་ཡི་དངས་མ་ནི༔ ཕ་མ་གཉིས་ལས་བྱུང་བ་ཡི དངུལ་ཆུ་རྒྱ་སྐྱེགས་ 
མེ་ཏོག་འདྲ༔ ཡེ་ཤེས་ལྔ་འོད་ཁ་དོག་ལྔ༔ ཡི་གེ་ཐབས་ཤེས་ས་བོན་ཚུལ༔ གཉིས་མེད་ཚུལ་དུ་ 
གནས་པའོ༔ ཕྱི་རུ་མ་རིག་ཉོན་མོངས་པ༔ དུག་ལྔ་སྨིན་པའི་གཞི་ཡང་བྱེད༔ ནང་དུ་རིག་པ་ཏིང་ 
འཛིན་དང༔ རང་བྱུང་ཡེ་ཤེས་འཆར་གཞི་བྱེད འཁོར་ལོའི་དབུས་སུ་རྩ་གསུམ་འབྲུ་གསུམ་གནས༔
205

༄༅ །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཕྱི་རུ་མ་དག་དུག་ལྔ་འཆར་བའི་གཞི༔ ནང་དུ་རང་བྱུང་སྐུ་གསུམ་འཆར་གཞི་ཡིན༔ ཀུན་རྫོབ་སྒྱུ་ 
ལུས་རྒྱལ་བའི་དཀྱིལ་འཁོར་ཡིན༔ རྩ་གསུམ་བླ་མ་སྐུ་གསུམ་ཡིན༔ ཕུང་པོ་ལྔ་པོ་ཕྱི་ལྟར་གུ་རུ་ཨྰཿ 
ནང་ལྟར་སྐུ་ལྔའི་ངོ་བོའོ༔ གསང་བ་ལྟར་ན་ཡེ་ཤེས་ལྔ༔ འཁོར་ལོ་ལྔ་པོ་ཕྱི་ལྟར་ཐིག་ལེ་ལྔ༔ ནང་ 
ལྟར་དཔའ་བོ་ཡབ་ཡུམ་ལྔ གསང་བ་ལྟར་ན་ཡི་གེ་ལྔ རྣམ་ཤེས་ཚོགས་བརྒྱད་ཕྱི་ལྟར་སེམས་ 
དཔའ་ཡབ་ཡུམ་བརྒྱད༔ ནང་ལྟར་གུ་རུ་མཚན་བརྒྱད་དོ༔ གསང་བ་ལྟར་ན་རྣམ་པར་ཐར་པའི་སྒོ་ 
བརྒྱད་དོ རྩ་ཁམས་ཐམས་ཅད་དཔའ་བོའི་རང་བཞིན་ཡིན༔ རླུང་ཁམས་ཐམས་ཅད་དཔའ་མོའི་ 
རང་བཞིན་ཡིན༔ ཐིག་ལེ་ཐམས་ཅད་གཉིས་མེད་ཐབས་ཤེས་རབ༔ རང་ལུས་རྒྱལ་བའི་དཀྱིལ་ 
འཁོར་ཡིན༔ འདོད་ཡོན་ཐམས་ཅད་ཕྱིར་མ་དབུལཿ༔ ནང་དུ་ཕུལ་བའི་བསོད་ནམས་འབུམ་འཆར་ 
མིན༔ ལྷ་ཉིད་ཕྱི་རུ་བསྒོམ་པ་དང༔ མཆོད་གཏོར་ཕྱི་རུ་འབུལ་བ་ནི༔ ལྷ་ཉིད་རང་གནས་མ་ཤེས་ 
པས༔ ལྟུང་བ་ཕོག་པ་འགྱུར་ཏ་རེ དེ་ཕྱིར་ལུས་འདི་རྒྱལ་བའི་ཞིང༔ ངག་གིས་ཅི་སྨྲ་ཆོས་ཀྱི་སྒྲ 
རྟོག་ཚོགས་ཐམས་ཅད་ཡེ་ཤེས་སྣང་བ་ཡིན༔ སྣང་གྲགས་ཐམས་ཅད་ཆོས་ཉིད་ཡིན༔ དེ་ཕྱིར་མཚོ་ 
རྒྱལ་ཐུགས་ལ་སྨོན༔ ལུས་འདི་རྒྱལ་བའི་ཕོ་བྲང་དུཿ ཡེ་ནས་དེ་ལྟར་གནས་མོད་ཀྱང༔ མ་བསྒོམས་ 
པ་ལ་སངས་མི་རྒྱ
དཔེར་ན་འོ་མ་རིམ་བཞིན་དུཿ༔ མ་དཀྲུགས་མ་བཙིར་མར་མི་འབྱུང༔ ལུས་འདི་རྩ་རླུང་ཐིག་ 
ལེའི་ཚོགས༔ རྒྱལ་བའི་ཕོ་བྲང་ཡིན་པ་ཡང༔ རྒྱུ་ཡི་ཐིག་ལེ་ཡེ་ཤེས་ཐིག་ལེ་གཉིས༔ འཁོར་འདས་ 
གཉིས་ཀྱི་སྲོག་ཡིན་པས༔ ཡེ་ཤེས་ཐིག་ལེ་མ་བསྒོམས་ན༔ འཁོར་བར་འཁྱམ་པའི་གཞི་མའོ༔ བསྒོམས་ 
ན་ལྷག་མེད་སངས་རྒྱའོ༔ རྒྱུ་ཡི་ཐིག་ལེ་ཉམས་པ་ན སྔགས་ཀྱི་དམ་ཚིག་ཉམས་པ་དང༔ མི་དགེ་ 
ལས་གྱུར་དམྱལ་བར་སྐྱེ༔ མ་ཉམས་ཚུལ་བཞིན་བསྲུངས་པས་ནི འདས་དང་མ་འདས་དབང་དུ་ 
འདུས༔ རྒྱལ་བ་རྣམས་དང་འབྲལ་མེད་དོ༔ བཀྲ་ཤིས་བདེ་ལེགས་ཐམས་ཅད་འབྱུང༔ ད་ངོས་གྲུབ་ 
རྣམ་གཉིས་དབང་ཐོབ་བོ ཡེ་ཤེས་ཐིག་ལེར་རང་དབང་ཐོབ༔ མཐར་ཐུག་ཟག་མེད་སངས་རྒྱས་ 
སོ༔ དེ་ཕྱིར་གདམས་པ་འདི་བཞིན་དུ༔ བསྒྲུབ་ཅིང་ཉམས་སུ་ལེན་པར་མཛོད༔ རིག་པ་སྐུ་རུ་ 
གནས་པ་ནི༔ འཁོར་ལོ་ལྔ་ཡི་དབུས་ཉིད་དུཿ༔ རྩ་གསུམ་བླ་མ་སྐུ་གསུམ་སྟེ རིག་པ་དག་པ་ཆོས་སྐུ་ 
ཀུན་ཏུ་བཟང༔ རང་རིག་གསལ་སྟོང་ལོངས་སྐུ་སྣང་མཐའ་ཡས༔ ཐུགས་རྗེས་ཀུན་ཁྱབ་སྤྲུལ་སྐུ་པདྨ་
206

༄༄༅། །ཟབ་གཏེར་ཆོས་ཀྱི་མཛོད་ཁང་།
འབྱུང དུག་གསུམ་གནས་འགྱུར་སྐུ་གསུམ་ཡེ་ནས་གནས༔ སྐུ་གསུམ་གནས་འགྱུར་ངོ་བོ་རང་བཞིན་ 
ཐུགས་རྗེར་གནས༔ འཁོར་ལོ་ལྔ་ཉིད་བླ་མ་སྐུ་ལྔ་སྟེ སྙིང་ཁར་ཙཀྲ་སུམ་ཅུ་རྩ་གཉིས་དབུས༔ ནམ་ 
མཁའི་དངས་མ་ཐིག་ལེ་ནི༔ རང་བཞིན་ཡི་གེ་ཐིག་ལེའི་ཚུལ༔ ཨོཾ་དང་མ་ལས་འོད་ལྔར་ལྡན༔ བྷུ་ྣ 
གུ་རུ་ཡབ་ཡུམ་མཐིང༔ ལོངས་སྐུའི་ཆ་བྱད་འཁོར་ལོ་དྲིལ་བུ་བསྣམས༔ ཕྱི་ནང་མ་བསྒྲིབས་ཡབ་ 
ཡུམ་ཟུང་འཇུག་གནས༔ རྩ་འདབ་སུམ་ཅུ་རྩ་གཉིས་རང་འདྲར་མཁའ་འགྲོ་རྣམས༔ ཡབ་ཡུམ་ཟུང་ 
འཇུག་དུ་མས་བསྐོར༔ ལྷུན་གྲུབ་བུམ་སྐུའི་ཚུལ་དུ་གནས༔ མགྲིན་པར་ཙཀྲ་བཅུ་དྲུག་དབུས༔ འོད་ 
ཟེར་ལྔ་ལྡན་དྲ་བ་ནས༔ ས་ཡི་དངས་མའི་ཐིག་ལེ་ཁ་དོག་སེར༔ ཏྲཾ་དང་རི་གཉིས་རང་བྱུང་གནས༔ 
རཏྣ་གུ་རུ་ཡབ་ཡུམ་སྐུ་མདོག་སེར༔ རིན་ཆེན་དྲིལ་འཛིན་ལོངས་སྐུའི་ཆས༔ ཕྱི་ནང་མི་སྒྲིབ་ཟུང་ 
འཇུག་གནས༔ རྩ་འདབ་བཅུ་དྲུག་རང་འདྲ་མཁའ་འགྲོ་རྣམས༔ ཡབ་ཡུམ་ཟུང་འཇུག་ཚུལ་དུ་ 
གནས༔ རྩེ་མོ་རྣམས་བཀོད་སུམ་བརྒྱ་དྲུག་ཅུའི་དབུས༔ འོད་ཟེར་ལྔ་ལྡན་དྲ་བ་ནས༔ ཆུ་ཡི་དངས་ 
མ་ཁ་དོག་དཀར༔ ཧཱུྃ་དང་ཧ་འོད་རང་བྱུང་བའི༔ བཛྲ་གུ་རུ་ཡབ་ཡུམ་དཀརཿ རྡོ་རྗེ་དྲིལ་འཛིན་ 
ལོངས་སྐུའི་ཆསཿ ཕྱི་ནང་མ་བསྒྲིབས་ཟུང་འཇུག་གནས༔ རྩ་འད་བ་སུམ་བརྒྱ་དྲུག་ཅུ་ལས༔ རང་ 
འདྲ་མཁའ་འགྲོ་ཡབ་ཡུམ་ཟུང་འཇུག་གནས༔ སྐྱེད་བྱེད་ཙཀྲ་དྲུག་ཅུ་རྩ་བཞིའི་དབུས༔ འོད་ཟེར་ 
ལྔ་ཡི་དྲ་བའི་ནང༔ མེ་ཡི་དངས་མ་ཐིག་ལེ་དམར༔ ཡི་གེ་ཨཱ་དང་ནི་ལ་ནི པདྨ་གུ་རུ་ཡབ་ཡུམ་ 
དམར༔ པདྨ་དྲིལ་འཛིན་ལོངས་སྐུའི་ཆས༔ ཕྱི་ནང་མ་བསྒྲིབས་ཟུང་འཇུག་གནསཿ
རྩ་འདབ་དྲུག་ཅུ་རྩ་བཞི་ལ༔ རང་འདྲ་མཁའ་འགྲོ་ཡབ་ཡུམ་ཟུང་འཇུག་གནས༔ བདེ་བསྐྱེད་ 
རྩ་འདབ་ཉི་ཤུ་རྩ་བརྒྱད་དབུས༔ འོད་ཟེར་ལྔ་ལྡན་དྲ་བའི་ནང༔ རླུང་གི་དངས་མ་ཐིག་ལེ་ལྗང༔ 
ཡི་གེ་ཧ་དང་ས་ལ་ནི ཀརྨ་གུ་རུ་ཡབ་ཡུམ་ལྗང༔ རྒྱ་གྲམ་དྲིལ་འཛིན་ལོངས་སྐུའི་ཆས༔ ཕྱི་ནང་ 
མ་བསྒྲིབས་ཟུང་འཇུག་གནས༔ རྩ་འདབ་ཉི་ཤུ་རྩ་བརྒྱད་ལ༔ རང་འདྲ་མཁའ་འགྲོ་ཡབ་ཡུམ་ཟུང་ 
འཇུག་གནས༔ གསལ་སྟོང་རིག་སྟོང་ངང་དུ་གནསཿ ཕྱི་ནང་མེད་པར་ཟང་ཐལ་ལེ༔ དུག་ལྔ་གནས་ 
འགྱུར་གུ་རུ་ཨྰཿ ཡབ་ཡུམ་ཟུང་འཇུག་ལྷུན་གྲུབ་གནས༔ སྐུ་ལྔ་གནས་འགྱུར་ཡེ་ཤེས་ལྔ་ཡི་དངོས 
གཞན་ཡང་བ་སྤུ་རེ་རེ་ལ༔ རྩ་ཕྲན་རེ་རེ་ངེས་པར་ཡོད༔ རྩ་རེའི་ནང་དུ་རླུང་ཐིག་ལེ ཐིག་ལེ་རེ་ 
ལ་ཕོ་ཡིག་མོ་ཡིག་རེ༔ དེ་ལས་དཔའ་བོ་མཁའ་འགྲོ་ཏིལ་གང་ལྟར རང་བྱུང་ཡེ་ནས་རང་ལ་གནས
207

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཕ་ཡི་དངས་མ་དཔའ་བོ་ཡབ༔ མ་ཡི་དངས་མ་མཁའ་འགྲོ་ཡུམ་ཚུལ་གནས༔ ལུས་ཀྱི་རྩ་རླུང་གར་ 
ཁྱབ་པར༔ ཡབ་ཡུམ་ཐབས་ཤེས་རྣམ་པར་གནས༔ ཐུགས་རྗེའི་སྤྱན་ནི་ཁྲ་ཁྱུགས་སེ ཆེ་ཆུང་ཚད་ 
ནི་དཔག་དཀའ་བའི༔ སྐུ་ནི་ཉུངས་འབྲུ་ཙམ་དུ་གནས༔ ཐུགས་རྗེའི་སྤྱན་ནི་སྟོང་གསུམ་ནི ཡུངས་ 
འབྲུ་ཚུད་དང་སྐད་གཅིག་གོ དེ་བས་འབྱུང་བཞིའི་སྒྱུ་ལུས་འདི༔ རྒྱལ་བའི་དཀྱིལ་འཁོར་སངས་ 
རྒྱས་ཞིང༔ བླ་མའི་ཕོ་བྲང་ཡིན་པས་ན༔ རྩ་གསུམ་སྐུ་གསུམ་རྣམ་དག་ཞིང༔ ཙཀྲ་ལྔ་ནི་སྐུ་ལྔའི་ 
གནས ཕུང་ཁམས་ལྷ་དང་ལྷ་མོའི་ངང༔ ཚོགས་བརྒྱད་གུ་རུ་རིག་འཛིན་བརྒྱད༔ སྐྱེ་མཆེད་དྲུག་ 
པོ་ལྷ་མོ་དྲུག བ་སྤུ་དཔའ་བོ་དཔའ་མོ་ཉིད༔ སྒོ་ལྔ་མཁའ་འགྲོ་ཡབ་ཡུམ་ལྔ རེག་པ་སྐུ་དང་ཐིག་ 
ལེའི་ངང༔ སེམས་ནི་ཡེ་ཤེས་ཆེན་པོ་ཉིད ཡེ་ནས་རང་བྱུང་རང་ལ་གནས༔ དེ་ཕྱིར་པདྨ་འབྱུང་ 
གནས་སོ༔ མ་བཞེངས་ལྷ་ཚོགས་རང་ལ་གྲུབ༔ མ་བསྒྲུབས་སངས་རྒྱས་རང་ལ་གནས༔ བླ་མ་སངས་ 
རྒྱས་ཪང་ལ་ཪང་ཞལ་མཇལ༔ མཆོད་ཚོགས་ཐམས་ཅད་ནང་དུ་ཕུལ༔ དེ་ཡིས་ཚོགས་ཆེན་འབུམ་ 
ཆར་མིན༔ མྱུར་དུ་རྫོགས་ཤིང་ཡེ་ཤེས་འཕེལ༔ དེ་ཕྱིར་ཕུང་པོ་དཀྱིལ་འཁོར་དངོས༔ ཨེ་མ་རིག་ 
པ་སྐུ་རུ་གནས་པ་ལ༔ འཆར་བའི་ལམ་གྱི་མཚན་ཉིད་ནི༔
སྤྱིར་ཡང་རིག་པ་འཆར་བའི་སྒོ༔ རྩ་མཆོག་ལུས་ཀྱི་ཀ་བ་ལྟར༔ རྩ་གསུམ་གཤིབ་པ་སྲོག་ཤིང་ 
ཚུལ༔ ཙཀྲ་ལྔ་ཡི་ལུས་ཚུགས་འཛིནཿ ལུས་ཀྱི་རྩ་རྣམས་དེ་ལ་གྱེས རོ་མ་རྐྱང་མ་ཀུན་དྷར་མཿ༔ 
རྩ་ཡི་གཙོ་བོ་གསུམ་ཡིན་ནོ ཡལ་ག་གྲངས་ལས་འདས་པ་དང དབང་པོའི་སྒོ་ལ་ཟུག་པ་ཡི༔ ཐད་ 
སོ་དབང་པོའི་སྒོ་དོན་གསལ༔ དེ་ཡིས་ཆོས་ཀུན་ཐམས་ཅད་སྟོན༔ ཁྱད་པར་གསང་བའི་ཙཀྲ་ལས༔ 
ཡར་ལྟེར་བརྒྱུད་དེ་སྙིང་ཁར་བྱུང༔ མགྲིན་པར་རིམ་བཞིན་དུང་ཁང་བརྒྱུདཿ ཁྲག་དང་ཆུ་སེར་མ་ 
གོས་དར་སྐུད་ལྟར༔ གཡས་སུ་འཁྱིལ་བའི་རྩ་བཞི་ནས༔ དབང་པོའི་ཡུལ་ལ་འཆར་བྱེད་ཀྱི༔ ཙཀྲ་ 
རྩེ་མོ་ལྔར་གྱེས་པའི༔ སོ་སོའི་སྒོ་ཡི་གཏན་བྱེད་དོ དེ་ལས་དབང་པོ་གསལ་བྱེད་རྩ༔ ཁྱད་པར་ 
ཙིཏྟ་ནས་འབྲེལ་བའི༔ ཀ་ཏི་ཤེལ་སྦུག་ཅན་གྱི་རྩ༔ དཀར་ལ་ལམ་མེ་ཟང་ཐལ་ལེ༔ ཁྲག་དང་ཆུ་སེར་ 
མ་གོས་པ༔ དར་སྐུད་བ་མན་རྭ་འདྲ་སྟེ དབང་པོའི་མིག་ལ་ཟུག་པ་ཡི༔ དེ་ཡིས་ཆོས་ཀུན་སྣང་བ་ 
འཛིནཿ ཡེ་ཤེས་སྣང་བ་འཆར་བར་བྱེད༔ ལམ་ཆེན་གསལ་བྱེད་ཡེ་ཤེས་ལམ༔ ཁྱད་པར་བུམ་ནང་ 
མར་མེ་ཉིད༔ བུག་པའི་སྒོ་ལ་གསལ་བཞིན་དུ༔ ལྐོག་འགྱུར་སྒོ་ནི་སྨིན་མཚམས་ཡིན༔ མཚན་མོ་
208

༄༅། །ཟབ་གཏེར་ཆོས་ཀྱི་མཛོད་ཁང
ལྟ་སྟངས་གཟིར་བས་མཐོང༔ ཀུན་དྷར་མ་ནི་སྙིང་ནང་ནས༔ མགྲིན་པར་རྩ་དབུས་དུང་ཁང་དུ༔ 
མོ་གསུམ་དུ་གྱེས་པ་ཡིས༔ དབུས་མ་ཚངས་པའི་བུ་གར་གྱེས༔ གཡས་གཡོན་རྣ་བ་གཉིས་ལ་ཐུག༔ 
དེ་ནི་ཞལ་སྒོ་རྣ་བ་གཉིས༔ སྐྲ་རྩེ་དག་ལས་གཟེར་བའི་གསལ༔ ཡེ་ཤེས་རང་སྒྲ་འཆར་བར་བྱེདཿ༔ 
ཁྱད་པར་མིག་གཉིས་དངས་མའི་སྒོ ཉིན་མཚན་སྣང་བ་སྟོན་པར་བྱེད༔ སྣང་བ་སྟོང་པ་འདི་ཡིན་ 
སྲིད༔ ཕྱི་ནང་གཉིས་ཀྱི་ས་མཚམས་ཕྱེད༔ གཟིགས་སྣང་ངོ་བོ་གཅིག་ཏུ་བསྡུས༔ དོན་རྣམས་ཅིར་ 
སྣང་ཤན་འབྱེད་བྱེད༔ ཉམས་ལེན་རྣལ་འབྱོར་སྒྲུབ་མཆོག་བུ༔ རང་བྱུང་རིག་པའི་རྟེན་གནས་པས༔ 
འབྱུང་བཞི་འདུས་པ་འདི་ལ་བརྟེན ལུས་ཀྱི་རྟེན་གནས་རྩ་རླུང་ཐིག་གསུམ་ཡིན༔ རྩ་ཐིག་རླུང་ 
གསུམ་རྒྱུ་ཡི་ཐིག་ལེར་འདུས༔ དེ་ནི་འབྱུང་བཞིའི་དངས་མ་ཡིན༔ རིག་པ་བརྟེན་པའི་གནས་ཀྱང་ 
ཡིན དབྱེར་མེད་ཚུལ་དུ་གནས་པ་ལས༔ འབྱུང་བ་སོ་སོའི་སྟོབས་རེ་ཡོདཿ༔ དེ་བཞིན་མཉམ་ 
གནས་འཕེལ་བའི་དུས༔ ལུས་འདི་ཕུན་སུམ་ཚོགས་པའི་ཡོན་ཏན་འབྱུང༔ འབྱུང་བཞི་དེ་དག་མི་ 
མཉམ་འཁྲུག་དུས་སུ༔ གཅིག་གིས་གཅིག་བྱས་ནད་རྐྱེན་འབྱུང༔ འབྱུང་ལྔ་དེ་བྲལ་འཆི་དུས་བྱེད༔ 
དེ་ཕྱིར་རྒྱུ་ཡི་ཐིག་ལེ་འདི་ཉིད་ནི༔ མ་ཉམས་མི་འཁྲུག་གལ་ཆེའོ༔ འབྱུང་བ་ལྔ་ཡི་དངས་མ་ཡིན༔ 
སརྦ་སིདྡྷི་འདི་ལས་འབྱུང༔ འཁོར་འདས་བདེ་སྡུག་འདིས་བྱེད་པས༔ རྒྱུ་ཡི་ཐིག་ལེ་འདི་ཉིད་ཀྱངཿ 
སྟོབས་ཀྱིས་འཕེལ་དང་རང་བཞིན་འཕེལ༔ སྟོབས་ཀྱིས་འཕེལ་བ་བཅུ་བཞི་བཅུ་དྲུག་བཪྙ དེ་ནི་ 
ཁམས་དང་རྩ་རླུང་སྟོབས་ཀྱིས་འཕེ༔ སྟོབས་རྒྱས་དུས་སུ་ཉམས་ལེན་གཅེས༔ བཅུ་དྲུག་སུམ་ 
ཅུའི་བར་དུ་ཡངཿ རིམ་གྱིས་ཡར་ལ་འཕེལ་བའང་ཡོད༔
རང་བཞིན་དུས་ཀྱི་ཚེས་འཕེལ་ནི༔ དང་པོ་ཚེས་གཅིག་ནས་བཟུང་སྟེ གསང་བའི་གནས་སུ་ཁམས་ 
རྒྱས་སོ༔ དེ་ཡི་དུས་ཉིན་གསང་བ་བདེ་སྐྱོང་དབུས༔ འབྱུང་བ་རླུང་གི་དངས་མ་ལས༔ ཁ་དོག་ལྔ་ 
ལྡན་ཀརྨ་གུ་རུ་ནི༔ ཡབ་ཡུམ་ལོངས་སྐུ་མཛེས་འཛུམ་མདངས༔ ཡིད་འོང་རྒྱན་ལྡན་ཡབ་ཡུམ་སྦྱོར་ 
སྦྱོར་མཚམས་འབྱུང་བཞིའི་དངས་མ་ལས ཐིག་ལེ་ཁ་དོག་མ་འདྲེས་ཤིང༔ ཐིག་ལེ་དཀར་དམར་ 
གསང་བའི་རྩ་རྒྱུད་གང༔ ལས་ཀྱི་ཌཱ་ཀྐི་སྟོང་ཕྲག་སྦྱོར་བ་བྱེདཿ༔ བྱང་སེམས་དཀར་དམར་ལུས་གནས་ 
ཐམས་ཅད་གང༔ བདེ་བ་མི་བཟོད་རབ་ཏུ་འབར་བ་ཡིས༔ བ་སྤུའི་དཔའ་བོ་ཡབ་ཡུམ་རྣམས༔ 
ཏིལ་གང་ཁ་ཕྱེས་ཙམ་ཡང་བདེ་བ་འབར༔ དེ་རྣམས་བྱང་སེམས་དཀར་དམར་གྱིས༔ རང་གི་བ་
209

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
སྤུའི་བུ་ག་ཐམས་ཅད་ཁེངས༔ དེ་ལྟར་ཧཱུྃ་དང་བསྲེ་བ་དང༔ ཉིན་ཞག་གཅིག་ཏུ་བསྒོམ་པ་ཡི རྗེས་ 
སུ་བདེ་སྟོང་རྒྱ་ཡིས་གདབ༔ དེ་ཡིས་འབྱུང་བ་མི་འཁྲུག་ནད་མི་འབྱུང༔ དངས་མ་རྒྱས་པས་བདེ་ 
སྟོང་ཏིང་འཛིན་བསྐྱེདཿ༔ བསོད་ནམས་ཡོན་ཏན་བརྗོད་ལས་འདས༔ མདོག་བཟང་ཡིད་འོང་གཞོན་ 
ཤ་རྒྱས༔ རྒས་སྲ་དཔའ་བོ་མཁའ་འགྲོའི་བྱིན་གྱིས་རློབ༔ མཆོག་ཐུན་སིདྡྷི་མ་ལུས་ཐོབ༔ འཁོར་ 
འདས་གཉིས་པོ་དབང་དུ་འདུས༔ ཉོན་མོངས་ཕྲག་དོག་དྲི་མ་དག༔ དེ་བཞིན་དངས་མ་ཡར་འཕེལ་ 
ཏེ ཚེས་བཞི་ལྟེ་བར་ཁམས་རྒྱས་པའི༔ ལྟེ་བའི་རྩ་མདུད་དྲུག་ཅུའི་དབུས༔ པདྨ་གུ་རུ་ཡབ་ཡུམ་ 
བསྒོམས༔ དམིགས་པས་གོང་ལྟར་ཉམས་སུ་ལོངས༔ ཡོན་ཏན་གོང་ལྟར་འདོད་ཆགས་དྲི་མ་དགཿ 
ཚེས་བརྒྱད་སྙིང་ཁར་ཁམས་རྒྱས་ཏེ བྷུདྣ་གུ་རུ་ཡབ་ཡུམ་བསྒོམ༔ དམིགས་པ་གོང་ལྟར་བསྒོམ་ 
པར་བྱ༔ ཡོན་ཏན་གོང་ལྟར་གཏི་མུག་དྲི་མ་དག
ཚེས་བཅུར་རོ་འདུས་ཁམས་རྒྱས་པས༔ རཏྣ་གུ་རུ་ཡབ་ཡུམ་བསྒོམཿ༔ དམིགས་པ་གོང་ལྟར་བསྒོམ་ 
པར་བྱ༔ ཡོན་ཏན་གོང་ལྟར་ང་རྒྱལ་དྲི་མ་དག༔ བཅོ་ལྔར་རྩེ་མོ་རྣམ་བཀོད་རྒྱས༔ བཛྲ་གུ་རུ་ཡབ་ 
ཡུམ་བསྒོམ༔ དམིགས་པ་གོང་མ་ལྟ་བུར་བསྒོམ༔ ཡོན་ཏན་གོང་བཞིན་དྲི་མ་དག ཁམས་དང་སྐྱེ་ 
མཆེད་རྒྱས་དུས་སུ ཐིག་ལེ་མི་སྤོང་ཉམས་སུ་བླང བཅོ་ལྔར་རྣམ་བཀོད་ཚང་བུག་ལཿ གླ་རྩི་ 
མར་དང་ཙན་དན་བྱུག དེ་ལྟར་མ་བྱུགས་སྤྱི་བོར་དངས་མ་རྒྱས༔ འབྱུང་བ་མི་སྙོམས་ནང་དུ་ 
འབྱུང༔ རྫས་བྱུགས་བྱས་པས་འབྱུང་བ་མི་འཁྲུག་གོ༔ ཐིག་ལེ་རྒྱས་པ་ཉམས་འཕེལ་ནད་མི་འབྱུང༔ 
དེ་ནས་དངས་མ་མར་ལ་འཕེལ༔ བཅུ་དགུར་མགྲིན་པར་དངས་མ་རྒྱུས༔ ཉེར་གཉིས་དྲན་པ་ཉེར་ 
ལྔར་སྲིད་པར་རྒྱས༔ གནམ་སྟོང་རྐང་མཐིལ་གསང་བ་རྒྱས༔ དམིགས་པ་བསྒོམ་ཐབས་གོང་མ་ལྟར་ 
ཡོན་ཏན་གོང་ལྟར་དུག་ལྔའི་དྲི་མ་དག༔ འབྲས་བུ་སྐུ་གསུམ་ལྷུན་གྲུབ་ཐོབ༔ ཉེར་དགུ་གནམ་སྟོང་ 
དུས་ཀྱི་ཚེ༔ ཤ་ཆེན་ཛ་ཏི་འབྲི་མར་ནི༔ རྐང་མཐིལ་བྱུགས་ལ་ཉི་མེར་བསྲོ༔ འབྱུང་བ་མི་འཁྲུག་ ཆ་
སྙོམས་ནད་མི་འབྱུང༔ རྒས་དཀའ་སྐྲ་དཀར་གཉེར་མ་མེད བདེ་སྟོང་ཏིང་འཛིན་འཕེལ་ཅིང་ཚེ་ 
གཅིག་ལ༔ རྡོ་རྗེ་འཆང་དབང་གསང་སྔགས་དངོས་གྲུབ་ཐོབ༔ དེས་ནི་དུས་ཀྱི་རང་བཞིན་དངས་ 
མ་འཕེལཿ ཁམས་དང་བདེ་སྟོང་ཉམས་འཆར་རོ༔ རྐྱེན་གྱིས་འཕེལ་ཐབས་ཉམས་ལེན་དངོས༔ ཕྱག་ 
རྒྱ་བསྙེན་ཐབས་བཞིན་དུ་བྱ༔ དེས་ནི་མཆོག་ཐུན་ཡོན་ཏན་དཔག་མེད་དེ༔ བླ་མ་ཡིད་བཞིན་ནོར་
210

༄༅། །ཟབ་གཏེར་ཆོས་ཀྱི་མཛོད་ཁང་།
བུ་ཡི༔ རྫོགས་རིམ་ལྟ་བ་གསང་ཐིག་གི རྩ་རླུང་ཐིག་ལེའི་རྣམ་བཤད་དང༔ མན་ངག་ཉམས་སུ་ 
ལེན་པའི་ཐབས༔ ཨོ་རྒྱན་གུ་རུས་གསུངས་པ་ལྟར༔ མཚོ་རྒྱལ་བདག་གིས་ཡི་གེར་བཏབ༔ ཉམས་ 
སུ་བླངས་ནས་གཏེར་དུ་སྦས༔ མ་འོངས་བུ་དང་འཕྲད་པར་ཤོག༔ སེང་གེའི་གདོང་ཅན་བཀའ་འདི་ 
སྲུངས༔ ‧གྷསཾཊ༣རྒྱཐཝྃༀ ཀཿ
གླུ་ཧྱ༔ ཟབ་རྒྱ༔ གསང་རྒྱ༔
211

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
/༣ བླ་མའི་ཐུགས་སྒྲུབ་ཡིད་བཞིན་ནོར་བུའི་རྫོགས་རིམ་ལྟ་བ་གསང་ཐིག་ལསཿ 
གཏུམ་མོ་གསང་བའི་ལམ་ཁྲིད་ཐབས་ཤེས་རྒྱ་ཅན་ཨེ་ཝཾ་བཞུགས་སོ༔
/ 9རྠ།།སཿཨོཾནཿམཿགཿཤཿ ཥྱཎྜ།ཟེནཿ བླ་མ་ཡིད་བཞིན་ནོར་བུ་ལ་ཕྱག་འཚལ་ལོ༔ བླ་ 
མ་ཡིད་བཞིན་ནོར་བུ་ཡི༔ རྫོགས་རིམ་ལྟ་བ་གསང་ཐིག་གི བསྐྱེད་རྫོགས་ཟུང་འཇུག་གཏུམ་མོ་ནི༔ 
སྐལ་ལྡན་རྣལ་འབྱོར་བརྩོན་འགྲུས་ཅན༔ བདེ་བ་ལམ་དུ་ཁྱེར་བ་ཡིས༔ ཨོ་རྒྱན་ཌཱཀྐིའི་གཏུམ་མོ་ 
བཤད༔ དེ་ལ་ཕྱི་དོན་གཉིས་ཡིན་ཏེ༔ མཚན་བཅས་ལྷ་ཡི་གཏུམ་མོ་དང༔ མཚན་མེད་དངས་མའི་ 
གཏུམ་མོའོ༔ དང་པོ་ལྷ་ཡི་གཏུམ་མོ་ནི དབེན་པའི་གནས་སུ་བྱང་སེམས་བསྒོམ༔ སྐྱིལ་ཀྲུང་ 
བསྒོམ་འཁྱུད་གནད་ལྷན་བཅའ༔ བླ་མའི་རྣལ་འབྱོར་བསྒོམ་པར་བྱ༔ རང་ཉིད་ལྷར་གསལ་སྤྱི་བོ་ 
ཡི རྣམ་བཀོད་སུམ་བརྒྱ་དྲུག་བཅུ་དང༔ རོ་འདུས་མགྲིན་པར་བཅུ་དྲུག་གོ༔ སྙིང་ཁར་དྲན་འཛིན་ 
སུམ་ཅུ་གཉིས༔ སྐྱེད་བྱེད་དྲུག་ཅུ་རྩ་བཞི་དང༔ བདེ་བྱེད་གནས་སུ་ཉི་ཤུ་བརྒྱད༔ དེ་རྣམས་ 
འཁོར་ལོ་སོ་སོར་གསལཿ དབུས་ལྔ་བླ་མ་ཡབ་ཡུམ་བསྒོམ དབུས་སུ་སྲོག་ཤིང་རྩ་གསུམ་ནི༔ ཀུན་ 
དྷར་མ་ནི་ཡར་གྱི་རྩེ་མོར་ཟུག རྩ་བ་གསང་བའི་ནོར་བུར་ཟུག རོ་རྐྱང་གཉིས་ནི་ཙཀྲ་ལྔ་ནས་ 
གཡས་གཡོན་འཁྱུད༔ ཀླད་ཁང་སྟེང་ནས་ཚུར་བྱུང་སྨིན་མཚམས་ནས༔ མར་བྱུང་སྣ་བུག་གཉིས་ 
ལ་ཚུདཿ༔ དེ་གཉིས་མར་སྣེ་ལྟེ་འོག་སོར་བཞིའམ༔ ཡང་ན་གསང་གནས་རྩ་མདོར་ཡར་ཚུད་ 
བསམ༔ རྩ་གསུམ་ཕྲ་སྦོམ་མདའ་སྙུག་འབྲིང་པོ་ཙམ༔ ཁ་དོག་དམར་པོ་བཞི་ལྡན་དྲང་པོར་བསྒོམ 
རླུང་རོ་ལན་གསུམ་ཕྱི་རུ་བུས་པ་ཡིས༔ སྣ་བུག་གཉིས་ནས་འཇམ་རླུང་བཞི་ལྡན་དྲངས༔ དེ་ན་རྩ་ 
གཉིས་རྒྱུ་མ་ཕུས་བཏབ་ལྟར༔ རིམ་གྱིས་དབུ་མའི་གནས་སུ་སོང སྲབ་པ། དམར་བ། དྲང་བ། འདྲིལ་ 
བའོ། ། བར་དམིགས༔ ལྟེ་བའི་འོག་ཏུ་རླུང་བསྡམས་ལ༔ གསང་གནས་རྩ་མདོར་ཨཱཿདམར་མེ་ 
མདོག་བསྒོམ༔ དེ་ལ་རླུང་གིས་བུས་པས་མེ་འབར་རེག་བྱ་ཚ མར་མེ་ཆེ་འབྲིང་ཙམ་དུ་བསྒོམཿ༔ 
གསང་གནས་ཀརྨ་གུ་རུ་ཡབ་ཡུམ་གྱི སྦྱོར་མཚམས་ ཚ་བ། འཚིག་པ། རྣོ་བ། ངར་དང་ལྡན་པའོ། ། ཧཾ་མགོ་ 
ཐུར་དུ་བསྟན་པ་དང༔ སྦྱོར་བའི་མཚམས་སུ་མེ་དྲོད་ཕོགཿ༔ ཡབ་ཡུམ་བདེ་བའི་སྦྱོར་བ་མཛད་པ་
212

༄༅། །ཟབ་གཏེར་ཆོས་ཀྱི་མཛོད་ཁང་།
དང བྱང་སེམས་རྒྱུན་བབ་ཧཾ་ཡང་ཞུ༔ བདེ་བའི་བྱང་སེམས་མར་ཁུ་ཐིགས་པ་ལྟར༔ མེ་ནང་བབས་ 
པས་མེ་དང་མར་འཕྲད་ལྟར༔ མེ་དང་བྱང་སེམས་གསང་གནས་རྩ་མདུད་གང༔ རླུང་ནི་ཇི་ལྟར་ 
ཐུབ་ཐང་གཟུང་བར་བྱ༔ མ་ཐུབ་རྔུབ་ཆུང་བརྩེགས་ནས་མནན དེས་ཀྱང་མ་ཐུབ་ཕྱེད་བཏང་དེ་ 
ལྷག་བསྡམ༔ དེ་ནས་བཏང་དུས་དལ་ལ་རིང་བར་གཏང དམིགས་པ་རླུང་རྣམས་དབུ་མའི་ནང་ 
ན་ཞུགསཿ༔སྤྱི་བོར་ཚངས་བུག་སང་སང་སོང་བར་བསམ༔ དེ་ལྟར་རླུང་ཐུབ་བཟུང་བས་རབ་ཏུ་ 
གང༔ གསང་གནས་བདེ་དྲོད་འབར་བས་དྭངས་མ་ཤོར་སྙམ་ན༔ ལྟེ་བར་པདྨ་གུ་རུ་ཡབ་ཡུམ་གོང་ 
ལྟར་བསྒོམ༔ པདྨ་གུ་རུ་ཡབ་ཡུམ་མེ་ཡི་དྲོས༔ ལྟེ་བར་བདེ་དྲོད་བསྐྱིལ་བར་བྱ༔ དེ་རུ་བདེ་དྲོད་ 
འབར་བ་དང༔ སྙིང་ཁར་བྷུ་ྣ་གུ་རུ་ཡབ་ཡུམ་མེ་ཡིས་དྲོས༔ སྙིང་ཁར་བདེ་དྲོད་བསྐྱིལ་བར་བྱ༔ 
དེ་ནས་སྙིང་གར་བདེ་དྲོད་འབར་བ་དང༔ མགྲིན་པར་རཏྣ་གུ་རུ་ཡབ་ཡུམ་མེ་ཡི་དྲོས༔ མགྲིན་ 
པར་བདེ་དྲོད་བསྐྱིལ་བར་བྱ༔ དེ་ནས་མགྲིན་པར་བདེ་དྲོད་འབར་བ་དང༔ སྤྱི་གཙུག་བྷུདྡྷ་གུ་རུ་ 
ཡབ་ཡུམ་མེ་ཡིས་དྲོས༔ སྤྱི་བོར་བདེ་དྲོད་བསྐྱིལ་བར་བྱ༔
དེ་ལྟར་ཐུན་བཟུང་རབ་ཏུ་བསྒོམ༔ བུམ་པ་ཅན་གྱི་རླུང་བཟུང་ལ རླུང་ནི་ཆེ་ཆུང་འབྲིང་གསུམ་ 
ལས༔ རྣལ་འབྱོར་ལུས་དང་རྩ་སྣོད་ཆེ་ཆུང་བསྟུནཿ༔ དམིགས་པ་གོང་བཞིན་འདྲེས་ཤེས་བྱ༔ འཁོར་ 
ལོ་ལྔ་ཡི་ལྷ་ལྔ་ཡིས༔ དགྱེས་པས་རོལ་པའི་སྦྱོར་མཚམས་ནས༔ བྱང་སེམས་དཀར་དམར་རང་བཞིན་ 
ནི ལུས་ཀུན་མ་ལུས་ཁྱབ་པར་དམིགས༔ མེ་ལས་འོད་འཕྲོས་ཕྱོགས་བཅུའི་སངས་རྒྱས་དང༔ རྩ་བ་ 
གསུམ་ལ་མཉེས་མཆོད་འབུལ༔ ཚུར་འདུས་བྱིན་རླབས་མེ་རྣམས་དང༔ བདག་ཉིད་ལྟེ་བའི་ལྷ་ལ་ 
ཐིམ༔ འོད་འཕྲོས་འགྲོ་དྲུག་དུག་ལྔ་བསྲེགསཿ རྗེས་སུ་བ་སྤུའི་བུ་ག་ཐམས་ཅད་དུ༔ མེ་ཡི་ཚ་ཚྭ་ 
འུར་འུར་འབར༔ དེ་ནས་ལུས་ལ་མེ་ནི་ཆེ་རུ་འབར༔ བྱང་ཆུབ་བསྒྲུབ་ལ་བར་ཆད་ཀྱི༔ གདོན་ 
བགེགས་ལོག་འདྲེན་བསྲེགས་པར་བསམ༔ དེ་ནས་ཡུལ་སྣང་ཕྱི་རོལ་འབར༔ སྣང་སྲིད་ཐམས་ཅད་ 
མེ་དཔུང་གྱུར་པར་བསྒོམ༔ སྣང་སེམས་གཉིས་མེད་ངང་དུ་བཞག༔ དེ་ལྟར་བསྒོམས་པས་རྩ་ཁ་ 
འབྱེད་པ་དང༔ རྩ་ཁ་འབྱེད་པས་དངས་མ་རྒྱས༔ དངས་མ་རྒྱས་པས་བདེ་བ་མེ་ལྟར་འབར༔ ཐུན་ 
མོང་ཡོན་ཏན་མངོན་ཤེས་དང༔ བདེ་སྟོང་ཡེ་ཤེས་ཉམས་རྟོགས་འཆར༔ མཆོག་གི་ཡོན་ཏན་འབྱུང་
213

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
བའི་གཞི ཐུན་མོང་ཡོན་ཏན་དཔག་མེད་འབྱུང༔ ལས་ཀྱི་ཕྱག་རྒྱ་བརྟེན་དུ་རུང བདེ་སྟོང་ཟུང་ 
འཇུག་ལྷ་ཡི་གཏུམ་མོ་ཟབ༔ མྦིཿ གླུ་￼
གཉིས་པ་དངས་མའི་གཏུམ་མོ་ནི༔ དང་པོ་བླ་མའི་མོས་གུས་གོང་ལྟར་བསྟུན༔ རང་ཉིད་བླ་མ་ 
སྐུ་གསུམ་གྱི༔ ཏིང་འཛིན་ངང་དུ་ལུས་གནད་བྱ༔ ལག་གཉིས་པུས་ཁྱུད་དཔུང་གཤོག་ལྡིང༔ སྒལ་ 
ཚིག་བསྲང་དང་ཨོག་མདུད་མནན༔ རང་ལུས་སྟོང་པར་གསལ་བ་ཡིས༔ རྩ་གསུམ་དབུ་མ་ཚང་ 
བུག་གནསཿ གསང་བའི་གནས་སུ་ཡིན་པའོ ཐབས་ཤེས་རོ་རྐྱང་སྣ་བུག་ནསཿ ལུས་ཀྱི་དབུ་མ་ 
གཡས་གཡོན་ན༔ གསང་གནས་དབུ་མའི་ཁ་ཡི་ནང༔ གཡས་གཡོན་ཐབས་ཤེས་ཚུལ་དུ་ཚུདཿ༔ ལྟེ་ 
འོག་གསེར་གྱི་རྡོ་རྗེ་རྒྱ་གྲམ་ནི༔ ཆོས་འབྱུང་དམར་པོའི་འཕེལ་ཀ་རུ༔ ལྟེ་བར་ཡི་གེ་ཨཱཿདམར་པོ༔ 
མེ་དྲོད་ཏིལ་དམར་ལྟ་བུ་ནི༔ རེག་བྱ་ཚ་བ་མི་བཟོད་པ༔ དེ་ལ་དམིགས་པ་རྩེ་གཅིག་གཏད༔ རླུང་ 
རོ་ལན་གསུམ་ཕྱི་རུ་འབུད༔ དལ་འཇམ་རིང་བར་ནང་དུ་འཐེན༔ སྟེང་འོག་རླུང་གཉིས་རབ་ཏུ་ 
བཟུང༔ སེ་གོལ་བརྡབས་པའི་ཆ་ཙམ་ལས༔ རབ་འབྲིང་ཐ་གསུམ་བཟུང་བ་གཅེས༔ ལྟེ་འོག་མེ་ 
ལས་འོད་ཟེར་འཕྲོས༔ ཕྱོགས་བཅུའི་སངས་རྒྱས་བྱང་སེམས་དང༔ རྩ་གསུམ་ཆོས་སྐྱོང་དྲེགས་ 
བྱེད་རྣམས༔ མེ་ནི་འོད་ལྔ་མཉེས་མཆོད་འབུལ༔ དེ་དག་བྱིན་རླབས་ནུས་མཐུ་དང༔ འདས་དང་ 
མ་བྱོན་ད་ལྟ་དུས་གསུམ་གྱི ཆོས་སྐྱོང་སྲུང་མ་ཕོ་རྒྱུད་མོ་རྒྱུད་དང༔ ནུས་མཐུ་བྱིན་རླབས་ཐམས་ 
ཅད་ཀུན༔ ཡེ་ཤེས་མེ་ཡི་རྣམ་པར་བསྡུས༔ ཚུར་འདུས་ལྟེ་བའི་མེ་ལ་ཐིམ༔ སྣ་བུག་ཐབས་ཤེས་རླུང་ 
རྔུབ་འབུདཿ༔ ལྟེ་འོག་ཨཱཿལས་མེ་ཆེན་འབར༔ སྤྱི་བོར་བླ་མ་ཡབ་ཡུམ་སྦྱོར་མཚམས་རེག༔ བྱང་ 
སེམས་བབས་པས་མེ་ཆེན་འབར༔ ཁོང་པ་མེ་དཔུང་འབར་བས་ཁེངས གཉིས་འཛིན་རྣམ་རྟོག་ 
ཐམས་ཅད་བསྲེགས༔ ལུས་ཀྱི་བ་སྤུའི་བུ་ག་ཕྱི་རུ་འབར༔ འགྲོ་དྲུག་སེམས་ཅན་སྡིག་སྒྲིབ་དང༴ ཕྱི་ 
རོལ་རྣམ་རྟོག་ཐམས་ཅད་བསྲེགས༔ བུམ་ཅན་སྐད་པ་གཡས་གཡོན་བསྐོར༔ རླུང་ནི་ཐུབ་ཐང་ 
བསྒོམས་པ་ཡིས༔ མ་ཐུབ་ཡང་ཡང་བརྔུབ་ལ་བཟུང མ་ཐུབ་ཚད་ལས་དབབ་པའི་ཚེ ནད་གདོན་ 
སྡིག་སྒྲིབ་བག་ཆགས་རྣམས༔ ཚངས་བུག་དུ་བ་སྔོ་བུན་བུན༔ སང་སང་སོང་བར་དམིགས་བྱ་ཞིངཿ༔ 
ཚུར་བརྔུབ་དུས་སུ་གོང་ལྟ་བུར༔ བདེ་གཤེགས་རྩ་གསུམ་བྱིན་རླབས་བསྡུས དེ་ལྟར་ཐུན་བསྒོམས་ 
སྒྲུབ་མཆོག་བུ༔ རྩ་མདུད་གྲོལ་ཏེ་ལས་རླུང་དང༔ བག་ཆགས་དག་པས་ཡོན་ཏན་གནད་བསླངས་
214

༄༅། །ཟབ་གཏེར་ཆོས་ཀྱི་མཛོད་ཁང་།
ནས༔ འཁོར་འདས་སྣང་བ་སྣ་ཚོགས་ཉམས་སྣང་འཆར༔ མཆོག་ཐུན་ཡོན་ཏན་བཞི་ལས་གྲུབ༔ 
ཁྱད་པར་ལུས་སེམས་སྟོབས་རྒྱས་རྐང་མགྱོགས་པོ༔ ཟོ་བདེ་གཞོན་ཤ་བརྟེན་པ་དང༔ བདེ་དྲོད་ 
འབར་བས་གཅེར་བུར་ཚུགས༔ ཟས་ཞུ་དྲི་མེད་མདངས་དང་ལྡན༔ གཞན་གྱི་ཡིད་འཕྲོག་རྒས་ཁ་ 
སྲ༔ ངག་གི་ནུས་པ་འབར་བ་ནི༔ སྨྲ་བདེ་བསྟན་བཅོས་ཚིགས་བཅད་མཁས༔ སེམས་ལ་ཉམས་ 
དང་རྟོགས་པ་འཆར༔ བློ་གསལ་ཤེས་རབ་རྒྱས་པ་དང༔ རླུང་གི་འགྱུ་ལྡོག་དུ་མ་ཤེས༔ ཐུན་མོང་ 
མངོན་ཤེས་སྣ་ཚོགས་འཆར༔ ཕྱི་ནང་གསང་གསུམ་འདུ་བ་འབྱུང༔ ཕྱག་རྒྱ་བརྟན་པའི་དངས་མ་ 
དྲངས༔ གནས་ལུགས་བསྒོམ་པའི་ལམ་གྲོགས་མྱུརཿ
གཏུམ་མོ་སྒོམ་པའི་རྣལ་འབྱོར་པས༔ བྱིན་རླབས་བོགས་འདོན་བྱ་བའི་དུས༔ རྩ་སྦུག་ཡར་རྩེ་ 
ཚངས་བུག་གནས༔ བླ་མ་ཡབ་ཡུམ་ལོངས་སྐུའི་ཚུལ༔ གཞོན་ཚུལ་སྣ་ཚོགས་རྒྱན་ལྡན་བསྒོམཿ དེ་ 
ལས་འོད་ཟེར་འཕྲོས་པ་ཡིས༔ ཕྱོགས་བཅུའི་སངས་རྒྱས་བྱང་སེམས་དང༔ རྩ་གསུམ་ཆོས་སྐྱོང་ 
ཐམས་ཅད་ཀུན༔ མཚོ་ལ་ཁ་བ་བབ་པ་ལྟ བླ་མ་ཉིད་ལ་ཐིམ་པར་བསྒོམ དེ་རྣམས་བྱིན་རླབས་ 
ཡེ་ཤེས་བདུད་རྩི་བ༔ ལྟེ་བའི་མེ་ལ་ཕོག་པས་མེ་རུ་འབར༔ བདེ་དྲོད་ཤིན་ཏུ་རྒྱས་པར་བསྒོམ 
རྟོགས་པ་ཁྱད་པར་སྐྱེ་བར་འདོད་པ་ན༔ བླ་མ་ཆོས་སྐུ་ཡབ་ཡུམ་གོང་ལྟར་བསྒོམ༔ གཞན་སྣང་འགྲོ་ 
འདུལ་འདོད་པ་ནཿ བླ་མ་སྤྲུལ་སྐུ་ཡབ་ཡུམ་བསྒོམཿ༔ རླུང་སེམས་ལས་སུ་རུང་བའི་ཚེ གཏུམ་མོ་ 
ལས་ལ་སྦྱར་བ་ནི༔ གོང་ལྟར་བླ་མའི་ཏིང་འཛིན་ངང༔ ལྟེ་བར་མེ་ལས་འོད་འཕྲོས་པའི བྷུདྡྷ་བོ་ 
དྷི་ས་ཏུ་དང༴ རྩ་གསུམ་ཆོས་སྐྱོང་འདས་མ་འདས༔ སྐུ་ཡི་བྱིན་རླབས་ནུས་མཐུ་བཅས༔ ཚུར་ 
འདུས་རང་ལ་ཐིམ་པ་ཡིས༔ སྣ་བུག་གཉིས་དང་བ་སྤུའི་སྒོ༔ འོད་ཟེར་ཕྱིར་འཕྲོས་འགྲོ་དྲུག་གི༔ 
སྡིག་སྒྲིབ་བག་ཆགས་བསྲེག་པར་བསམ༔ ཐམས་ཅད་བླ་མ་སྐུ་གསུམ་ཐོབ་པར་བསྒོམ༔ ལྟེ་བར་མེ་ 
ལས་འོད་ཟེར་འཕྲོས༔ གོང་ལྟར་བྱིན་རླབས་བསྡུས་པ་ཡིས༔ སྣ་བུག་གཉིས་དང་བ་སྤུའི་སྒོ༔ མེ་ནི་ 
ལྕགས་ཀྱུ་ལྟ་བུར་འཕྲོས༔ སྣང་སྲིད་ལྷ་འདྲེ་མི་གསུམ་སྒོ་གསུམ་ཞུགས༔ ཁ་བ་བུ་ཡུག་འཚུབ་མ་ལྟ 
རང་དབང་མེར་པར་དབང་དུ་བསྡུསཿ རང་ཉིད་སྣ་བུག་གཡས་གཡོན་དུ༔ ཕོ་གཡས་མོ་གཡོན་ 
བསྟིམས་པ་ཡིས༔ གང་ལ་གཏད་པ་དབང་དུ་བསྡུས༔ ལྟེ་བར་མེ་ལས་འོད་འཕྲོས་པས༔ འཁོར་ 
འདས་གཉིས་ཀྱི་ཚེ་བཅུད་དང༔ འབྱུང་བ་བཞི་ཡི་དངས་མ་ནི༔ མེ་ཡི་རྣམ་པར་འུབས་འུབས་
215

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
འདུས༔ རང་གི་ཚེ་དང་བསོད་ནམས་རྒྱས་པར་བསྒོམ༔ ལྟེ་བར་མེ་ལས་མཚོན་ཆའི་རྣམ་པར་འཕྲོས 
བྱང་ཆུབ་ཐར་ལམ་གེགས་བྱེད་པའི༔ དགྲ་བགེགས་ཐམས་ཅད་བརླགས་པར་བསྒོམ༔ གཏུམ་མོའི་ 
ཉམས་ལེན་ལས་ཚོགས་ཟབ༔ སཱ་མཱ་ཡཱ༔ ནྡྲི
དེ་ལྟར་གསང་སྔགས་ལས་ཀུན་ནི༔ རྩ་བ་རླུང་གིས་བྱེད་པ་དང འཁོར་འདས་བདེ་སྡུག་སྣ་ཚོགས་ 
རྣམས༔ ཐམས་ཅད་རླུང་གི་འདུ་བྱེད་དོ༔ ངེས་ཚིག་རླུང་གིས་རྣམ་པ་ལྔ༔ རླུང་གིས་མ་ཁྱབ་གང་ 
ཡང་མེད༔ མ་དག་རྩ་བ་ཐམས་ཅད་ཀྱང འཕེན་བྱེད་རླུང་གི་འཕེན་ལེན་ནོ༔ དག་པ་མཆོག་དང་ 
ཐུན་མོང་རྣམས༔ ཐམས་ཅད་ཡེ་ཤེས་རླུང་གིས་བྱེད༔ ཡེ་ཤེས་རླུང་གིས་ཐམས་ཅད་ཁྱབ༔ ལས་ 
རླུང་འགྲོ་འོང་གཉིས་ལ་འདུས༔ ཡེ་ཤེས་རླུང་དང་སེམས་གཉིས་འདྲེས༔ སེམས་ནི་ལས་ཀྱི་རླུང་ 
དང་བསྡོངས༔ རླུང་སེམས་གཉིས་མེད་རྣམ་ཤེས་རླུང་རྟ་ཞོན༔ དེ་ཕྱིར་རྡོ་རྗེ་ཐེག་པར་རླུང་ཉིད་ 
གཙོ༔ འཁོར་འདས་འཕན་བྱེད་ལས་ཀུན་བསྡུས༔ དེའང་འགྲོ་འོང་སྲོག་རྩོལ་གཉིས་ལ་འདུས༔ སྣ་ 
གཡོན་རྒྱུ་བ་སྲོག་ཡིན་ནོ གཡས་སུ་རྒྱུ་བ་རྩོལ་བར་འདོད༔ ནང་དུ་འཇུག་པ་སྲོག་ཡིན་ནོ༔ ཕྱི་རུ་ 
བྱུང་བ་རྩོལ་བའོ༔ འདི་དག་སྲོག་གི་རླུང་ཡིན་ནོ༔ རྩོལ་བ་འགག་པར་བྱེད་པ་ཡིན༔ ཉིན་ཞག་ཕྲུག་ 
གཅིག་བར་དུ་ཡང༔ ས་རླུང་སུམ་སྟོང་འདབ་བརྒྱད་རྒྱུ༔ འབྱུང་བཞིའི་རླུང་ཡང་དེ་ལྟར་རྒྱུ༔ ཉི་ཁྲི་ 
ཆིག་སྟོང་དྲུག་བརྒྱ་རྒྱུ༔ བཟུང་བའི་ཡེ་ཤེས་ངོས་ཟིན་འགྱུར༔ མ་ཟིན་ལས་རླུང་རྗེས་སུ་འབྲངས 
དེ་ཉིད་བཟུང་བར་བྱེད་པའི་ཐབསཿ གོང་ལྟར་ཕོ་རླུང་མོ་རླུང་དང༔ མ་ནིང་རླུང་དང་བུམ་པ་ཅན༔ 
ལུས་གནད་ལྡན་པའི་རླུང་རོ་འབུད༔ དེ་ནས་ཆེ་ཆུང་རབ་འབྲིང་གསུམ་དུ་བཟུང༔ དང་པོ་ཆུང་བའི་ 
ཚད་ལ་བསླབ༔ སུམ་ཅུ་རྩ་བརྒྱད་ཆུང་ངུའི་རླུང༔ དེ་ནས་བདུན་ཅུ་རྩ་གཉིས་ཏེ༔ དེ་ནི་འབྲིང་ 
པོའི་ཚད་དུ་བསླབ༔ དེ་ནས་བརྒྱ་དང་རྩ་བརྒྱད་དོ༔ དེ་དག་གང་འབྲེལ་ཐུན་མགོར་བསླང༔ ཉོན་ 
མོངས་རྟོག་པའི་ལས་རྣམས་དང༔ གྱེན་རྒྱུ་ཐུར་སེལ་ཐམས་ཅད་སེལ༔ འཐས་པ་མ་ཡིན་སྲབ་པའི་ 
རླུང༔ ཤ་དང་ས་ཡི་འབྱུང་བ་སྙོམས་པར་བྱེད༔ གཡོ་བ་ལ་ཡིན་སྐྱེད་པའི་རླུང རླུང་དང་དབུགས་ 
ཀྱི་ཆ་སྙོམས་པའི༔ ཚ་བ་མ་ཡིན་སྲེག་པའི་རླུངཿ མེ་ད་ང་དྲོད་ཀྱི་ཆ་སྙོམས་པ༔ རླན་པ་མ་ཡིན་གཤེར་ 
བའི་རླུངཿ ཆུ་དང་ཁྲག་གི་ཆ་སྙོམས་བྱེད༔ མཐའ་ཆ་མ་ཡིན་ནམ་མཁའི་རླུང༔ སྟོང་དབྱིངས་ 
སེམས་ཀྱི་ངོ་བོར་ཤར༔ འབྱུང་བ་སོ་སོའི་རླུང་ཟིན་དུས༔ ཉམས་ཀྱི་སྣང་བ་སྣ་ཚོགས་འཆརཿ ཡེ་
216

༄༅། །ཟབ་གཏེར་ཆོས་ཀྱི་མཛོད་ཁང་།
ཤེས་རང་རླུང་ཟིན་པའི་དུས མཆོག་གི་ཡོན་ཏན་རང་ངོ་འཕྲོད༔ ཐམས་ཅད་རླུང་གིས་ཁྱབ་པ་སྟེ 
ལམ་གྱི་བསྐྱེད་རྫོགས་རིམ་པ་རྣམས༔ རླུང་ཉིད་འབྱོང་བའི་ཡོན་ཏན་འབྱུང༔ དྲོད་ཀྱིས་ཡོན་ཏན་ 
རྩལ་འབྱིན་བྱེད༔ རླུང་གིས་ལས་ཀུན་བྱེད་པའོ༔ དེ་ཕྱིར་ལས་རླུང་འབྱུང་བར་གཅེས༔ རང་སེམས་ 
རླུང་དང་གཉིས་མེད་འདྲེས༔ འཁོར་ལོ་ལྔ་དང་ཚོགས་དྲུག་དང༔ དུག་ལྔ་གང་ཤར་སྟེང་དུ་གཏད༔ 
ཕྱག་རྒྱ་ཆེན་པོའི་རླུང་ཞེས་བྱ༔ མ་ཡེངས་དམིགས་མེད་མཆོག་ཏུ་ཟབ༔ ཞྲི༔ ཟབ་རྒྱ༔ 
རྗེས་སུ་གེགས་སེལ་བྱེད་པའི་ཐབསཿ གལ་ཏེ་ལུས་དང་རྩ་ལ་གེགས་ཞུགས་ན༔ ལུས་ཀྱི་གེགས་ 
སེལ་མགོ་དང་ཡན་ལག་སྤྲུགཿ༔ སྐད་སྐོར་རོ་སྟོད་བསིག་སྤྲུག་བྱ སྨད་དབབ་འཁྲུལ་འཁོར་མང་དུ་ 
བྱ༔ འཁྲུལ་འཁོར་ཉིད་ལས་བྱུང་ལྟར་བརྩོན༔ རྩ་གེགས་དབང་པོ་མི་གསལ་ན༔ ལུས་ནི་ཁོལ་བུར་ 
ན་བ་དང༔ བདེ་བའི་ཉམས་དང་གསལ་ཉམས་ཆུབ༔ གང་ན་ས་རུ་བསྐུ་མཉེ་བྱ༔ དམིགས་པ་གཏུམ་ 
མོ་མེ་རུ་སྦར ལུས་ཀྱིས་འཁྲུལ་འཁོར་ངག་གིས་ཧི་ཧཱ་འདོན༔ རླུང་གི་གེགས་ནི་སྐྱ་སྦོས་དང ཤ་ 
འཁྱུག་འཁྲིག་འགུལ་ཚ་ཚག་སོགས༔ ཟུག་གཟེར་ལ་སོགས་མགོ་འཁོར་འབྱུང ཤེས་པ་འཕྱོ་དང་ 
ཡིད་མི་དགའ༔ འདུག་མི་ཚུག་དང་འགྲོ་སྙིང་འདོད༔ དེ་དག་རླུང་གསེང་སྐུ་མཉེ་བྱ༔ བཅུད་ཟན་ 
བཟའ་བཏུང་དག་ཏུ་བརྟེན༔ དམིགས་པ་ན་སར་གསང་བུག་བཏོནཿ ཞག་དང་ཐིག་ལེ་གང་བར་ 
བསམ༔ འཁྲུལ་འཁོར་འཕོངས་བརྡེབ་ཧ་ཡིས་འདོན༔ ཤེས་པ་འབོལ་ལེ་ཤིགས་སེ་ཀློདཿ དམིགས་ 
པས་སྨད་དུ་ཕབ་ལ་གཟུང༔ གེགས་སེལ་བོགས་ཐོན་བདེ་དྲོད་རྒྱས༔ རྩ་རླུང་གེགས་ལ་མི་དམིགས་ 
དྲག་ཏུ་བཟུང༔ སྐབས་སུ་ངག་ཏུ་ཧ་རྒྱི་གདབ༔ དེ་ཡིས་གེགས་སེལ་བོགས་ཐོན་ནོ༔ རླུང་ཟུག་མེད་ 
པ་རིག་པ་གསལ༔ ས་མཱ་ཡ༔ གུ་ཧྱ༔
རིག་པ་རླུང་གི་བསྟུད་འཁོར་བསྟན༔ འཁྲུལ་པའི་ཡུལ་རྣམས་ཀུན་གཅོད་པའི༔ ལས་འདི་ཟད་ 
དམ་དབས་འདུས་ན༔ སེམས་ནི་མི་གྲོལ་མི་སྲིད་དོ༔ དེ་ཕྱིར་རླུང་གི་འཁྲུལ་འཁོར་གཅེས༔ དབེན་ 
པར་འབོལ་སྟན་ལུས་གནད་བྱ༔ དཔྲལ་བ་རླུང་སེམས་འདྲེས་པའི་དོན༔ ཧ་གཅིག་འོད་དུ་ཞུ་བ་ 
ལས༔ རླུང་སེམས་འོད་ཀྱི་ཐིག་ལེ་ནི༔ དཀར་གསལ་ཤེལ་སྒོང་འོད་འདྲ་ཡི༔ སྲན་མ་ཙམ་ལ་ཤེས་ 
པ་གཏད༔ ཐབས་ཤེས་དུས་སུ་དེ་གཏད་བསྒོམ༔ དེ་ཉིད་གསལ་བརྟན་སེམས་ཟིན་ནས༔ རང་གི་སྣ་ 
བུག་ཕར་བཏང་ཚེ༔ རླུང་སེམས་དབྱེར་མེད་ཐིག་ལེ་ཡང༔ བར་སྣང་ཕར་ལ་ཧྲི་ལི་ལི སོང་བར་
217

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
བསམ་ཞིང་རང་ལུས་ཀྱང༔ དེ་བཞིན་ཕྱལ་ཕྱལ་སོང་བར་བསམ༔ ཤེས་པ་རང་བཞིན་མེད་པ་རུ 
སྟོང་པ་སངས་སངས་གསལ་བར་བཞག༔ ཚུར་རླུང་རྔུབ་ཚེ་ཐིག་ལེ་དེ༔ ཚུར་ལ་ཧྲིལ་ཧྲིལ་བྱུང་ནས་ 
ཀྱང༔ རང་ཉིད་དཔྲལ་བར་འདུག་པའི་ཚེ༔ ཚ་ཤས་ཆེ་ན་གྲང་བར་བསྒོམ༔ གྲང་བ་ཤས་ཆེ་ཚ་ 
བར་བསྒོམ༔ ཐིག་ལེ་གནས་པའི་དུས་ཉིད་དུཿ༔ གསལ་སྟོང་འཛིན་མེད་དམིགས་མེད་བཞག༔ དེ་ 
འདྲའི་འཁོར་ལོ་སྐོར་ལོག་ཏུ༔ ཡང་ཡང་ནན་ཏན་སུས་བསྒོམས་ན རླུང་སེམས་ལས་སུ་རུང་ 
རྟགས་སུ༔ ཕྱི་རྟགས་ལུས་པོ་ཡོད་མི་ཚོར༔ ལུས་ནད་འབུ་སྲིན་རང་ཞིར་འགྲོ༔ འཇིག་རྟེན་སྣང་ 
བའི་བློར་མི་འཇུག ནང་རྟགས་ཐིག་ལེ་གང་བསམ་དུ༔ སྣང་བའི་དུས་བྱེད་ནུས་པ་ཡིན༔ དེ་ཉིད་ 
བསིལ་བར་བསྒོམས་པ་ཡིས༔ ལུས་ནད་ཚད་པ་གསར་རྙིང་འཇོམས༔ ཚ་བར་བསྒོམས་ན་ལུས་ 
དྲོད་འབར གྲང་རླུང་ཁྲག་མཁྲིས་མཁལ་ནད་དང སྙིང་རླུང་ལྡན་ན་ཐམས་ཅད་འཇོམས༔ ནུས་ 
པ་ཐིག་ལེ་ཕར་སོང་ཚེ༔ ལུས་ཀྱང་བར་སྣང་མཆོང་བར་མངོན༔ རྟགས་ཚད་མངོན་སུམ་འཕགས་ 
པ་འབྱུང༔ ཐིག་ལེ་ལུས་ལ་གསལ་བའི་ཚེ༔ ཚ་བར་བསྒོམས་ན་དྲོད་སྐྱེ་སྟེ གོས་ཀྱི་སྤྲོས་པ་འཇོག་ 
པར་ངེས༔ གྲང་བར་བསྒོམས་ན་བསིལ་བར་ངེས༔ དེ་ཚེ་རླུང་རིག་གར་གཏད་འགྲོ༔ འགྲོ་ཞིང་ 
བཞག་ན་སྡོད་པར་ངེས༔ ཐུན་མོང་ལྟ་སྟངས་ལས་འགྲུབ་པའི ལས་ཚོགས་ཇི་ལྟར་བསམ་པ་འགྲུབ 
དེ་ལ་འཛིན་པ་ཆ་མི་བྱ༔ དེ་ཚེ་འཁྲུལ་རྟོག་རང་ཟད་དོ༔ ཆོས་ཉིད་རྣམ་དག་ཟད་མི་ཤེས གལ་ 
ཏེ་ཤེས་པ་འཕྱོ་གྱུར་ན༔ གཉིད་ལོག་རྩ་དེ་ཡུན་དུ་མནན༔ ཤ་མར་རྙིང་བའི་ཁུ་བ་བཏང༔ གསལ་ 
ལ་རྟོག་མེད་སླར་བསྟན་ནོ༔ རིག་པ་འཁྲུལ་འཁོར་གང་བསྒྱུར་ཉན༔ གང་འདོད་ས་དེར་མཁའ་ལ་ 
འགྲོ༔ རླུང་སེམས་རིག་པར་དབང་ཐོབ་རྟགསཿ མེ་ཡིས་མི་འཚིག་ཆུར་མི་བྱིང༔ འབྱུང་བ་ཀུན་གྱིས་ 
མི་ཚུགས་སོ༔ ཤིན་ཏུ་ཟབ་བོ་མཚོ་རྒྱལ་མ༔ ཉམས་སུ་ལོངས་ལ་གཏེར་དུ་སྦོས སཱ་མཱ་ཡཿ ཧྲཱིཿ༔ གྲུ་ 
ཧྱ༔ ཟབ་རྒྱ༔ རྒྱ་རྒྱ་རྒྱ༔
218

༄༅། །ཟབ་གཏེར་ཆོས་ཀྱི་མཛོད་ཁང་།
༧ བླ་མའི་ཐུགས་སྒྲུབ་ཡིད་བཞིན་ནོར་བུའི་རྫོགས་རིམ་ལྟ་བ་གསང་ཐིག་ལསཿ 
ལམ་འབྲས་ཀྱི་ཕྱག་རྒྱ་བརྟག་པའི་རིམ་པ་ཌཱཀྐི་གསལ་བའི་མེ་ལོང་བཞུགས་སོ
རྀ 0633ཊརྱཞ༔ ཆུག།། བདེ་སྟོང་ཟག་པ་མེད་པའི་སྐུ༔ བླ་མ་ཡིད་བཞིན་ནོར་བུ་ལ་ 
ཕྱག་འཚལ་ལོ༔ ཡི་དམ་དགོངས་པ་འདུས་པ་ཡི༔ བཅུད་ཀྱི་སྙིང་ཁུ་བདེ་བའི་ལམཿ༔ བླ་མ་ཡིད་ 
བཞིན་ནོར་བུ་ཡི༔ རྫོགས་རིམ་ལྟ་བ་གསང་ཐིག་ལསཿ ལམ་འབྲས་གསང་བའི་ཡང་གསང་མཆོགཿ 
དམར་ཁྲིད་སྙིང་ཁྲག་དངས་མའི་སྐོར༔ ཨོ་རྒྱན་ཆེན་པོའི་དགོངས་ཟབ་བཏུས༔ མཚོ་རྒྱལ་མ་ལ་ 
གདམས་པའི་སྐོར ཐུན་མོང་མ་ཡིན་གུད་དུ་སྦས གྲུ་ཧྱ༔ སྠི༔ kwm ཨེ་མ་ཧོ༔ ཨོ་རྒྱན་ 
ཆེན་པོས་བཀའ་བསྩལ་པ༔ ཉོན་ཅིག་སྣོད་ལྡན་རྣལ་འབྱོར་མ༔ གང་ཟག་ལས་ལྡན་བློ་ཅན་གྱི༔ ཟུང་ 
འཇུག་བདེ་སྟོང་ལམ་གྱི་བོགས་འདོན་མཆོགཿག༔ བདེ་བ་ལམ་སློང་ཕྱག་རྒྱུ་བརྟེན༔ བདེ་བ་ལམ་སྦྱངས་ 
ཐར་ལམ་ཉེ༔ བསྐལ་པ་སྟོང་དུ་ཁྲིམས་བསྲུངས་བས༔ མཚན་ལྡན་ཕྱག་རྒྱ་གཅིག་རེག་མཆོགཿ༔ ས་ 
བཅུར་གནས་པའི་མགོན་པོ་ཡངཿ༔ ཤེས་རབ་ནུ་མ་ཅན་ལ་བརྟེན༔ སྐྱེ་བ་ཐོབ་པའི་མཚན་ལྡན་ནི 
འཇིག་རྟེན་ཁམས་ན་རེ་རེ་ཙམ༔ གཞན་དབང་སོང་དང་ནད་རོ་ཅན༔ ལམ་བོགས་ཐོན་པའི་ཕྱག་ 
རྒྱ་ནི པདྨ་ཅན་དང་དུང་ཅན་མཿ གླང་ཆེན་མ་དང་རི་མོ་ཅན༔ རི་དྭགས་མ་དང་ལྔ་ཡིན་ཏེ དེ་ལྔ་ 
བརྟེན་ནས་མཆོག་གི་དངོས་གྲུབ་ནི༔ ཚེ་གཅིག་ཐོབ་པར་གདོན་མི་ཟ༔ དེ་ཕྱིར་བརྟགས་ཤིང་བཙལ་ 
བ་མཆོགཿ མྦིཿ གླུ་ཧྱ རིག་མ་མཚན་ལྡན་ཕྱག་རྒྱ་ལྔ་པོ་ནི༔ བརྟག་པར་བྱ་བའི་རིམ་པ་འདི་ལྟར་ 
རོ༔ ཕྱི་དབྱིབས་རྟགས་དང་ནང་གི་ཕྱག་རྒྱ་བརྟག༔ གསང་བ་རྩ་སྒོ་ལྔ་ལ་བརྟག་པའོ༔ རེ་རེ་ལའང་ 
རབ་འབྲིང་གསུམ་གྱིས་ཕྱེ༔ སྤང་བླང་གཉིས་ཀྱིས་ཞིབ་པར་བརྟག དང་པོ་པདྨ་ཅན་གྱི་དབྱིབས་ 
རྟགས་ནི༔ ཧ་ཅང་རིང་མིན་ལུས་ཐུང་མིནཿ བྱད་དབྱིབས་པདྨ་གེ་སར་འདྲ༔ མདོག་ནི་སྔོ་བསངས་ 
ཨུཏྤལ་མདངས༔ ཡང་ན་དམར་ཞིང་དཀར་ལ་གསལཿ སྐྲ་བཟང་དཔྲལ་བར་གཉེར་མ་གསུམ༔ གྱེན་ 
འགྲེངས་འཛུམ་མདངས་ཆེ་བ་ཡོད༔ ལུས་ཀྱི་སྤྱོད་ལམ་རབ་ཏུ་མཛེས༔ ངག་ནི་ཡིད་འོང་དལ་ 
བུར་༔ ཤེས་རབ་ཆེ་ཞིང་སྙིང་རྗེ་ཆེ༔ རྐང་ལག་དུང་དང་པདྨ་ཡིས༔ རབ་ཏུ་རྒྱས་འདྲ་གོམ་གཡོན་
219

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
འདོརཿ གར་འདུག་ས་རུ་པདྨ་བྲིས༔ ནུ་མ་པདྨ་རྒྱས་པ་འདྲ ནུ་མའི་བར་དང་གསང་གནས་གོང 
གཉེར་མ་གསུམ་གསུམ་གྱེན་འགྲེངས་ཡོད༔ འདོད་ཆགས་ཆེ་ལ་ཞེན་པ་ཆུང བྷ་ག་དོག་ཅིང་སྤྱོད་ 
ལམ་ཞིབ་ལ་མཁསཿ སྦྱོར་དུས་འཁྱུད་མཁས་བདེ་བ་རྒྱས༔ ལུས་ལ་པདྨའི་དྲི་ཞིམ་བྲོ༔ སངས་རྒྱས་ 
མཁའ་འགྲོ་མི་ལུས་བླངས༔ དེར་བརྟེན་མཆོག་གི་དངོས་གྲུབ་མྱུར་དུ་འཐོབ༔ དེ་ནི་ཕྱི་ཡི་དབྱིབས་ 
རྟགས་སོ༔ ནང་རྟགས་དཔལ་བེའུ་འཁོར་ལོའི་གཟུགས༔ རྟགས་འཛིན་སངས་རྒྱས་མཁའ་འགྲོ་ 
ཡིན༔ དེ་ལ་བྲམ་ཟེ་མ་ཞེས་བྱ གསང་རྟགས་ཆོས་འབྱུང་རྩ་སྣའི་ནང༔ གསང་མཚན་རྡོ་རྗེ་རྣལ་ 
འབྱོར་མཿ གླང་ཆེན་སྣ་ལྗགས་ལྟ་བུས་གཡོན་ནས་འཁྱུདཿ རྩ་སྣ་པདྨ་ལྟར་དུ་ཡོད པདྨ་ཅན་ལ་རྣམ་ 
པ་གསུམ༔ རབ་ནི་བྱད་དཀར་ཤ་རྩ་དམར༴ ལུས་རགས་ཤ་ནི་མཉེན་ཅིང་འཇམ༔ མིག་རྩ་དམར་ 
ཞིང་སྨིན་མ་སྔོ ལུས་ནི་ཕྲ་ཞིང་ལྡེམ་ལ་མཛེས༔ ཁྱད་པར་སྐེད་པ་ཕྲ་ཞིང་རབ་ཏུ་འཁྲིལ༔ དུར་བྱ་ལྟ་ 
བུར་རྐང་ལག་དམར༔ བྱད་ཀྱི་མདོག་དམར་མཆུ་ནི་པདྨ་འདྲ༔ ལུས་དང་ཡན་ལག་པདྨས་བརྒྱན༔ 
དད་པ་ཆེ་ཞིང་འདོད་ཆགས་ཆེ ད་པའ་བོ་སྒྲུབ་པ་པོ་ལ་གུས༔ དེ་ནི་རབ་ཀྱི་དེ་བཞིན་རིགས༔ དེ་ 
འཕྲད་རྣལ་འབྱོར་ཚེ་འདིར་དངོས་གྲུབ་ཐོབ༔ འབྲིང་ནི་ཤ་དཀར་རུས་ཁྱིམ་ཆེ༔ རུས་མགོ་རགས་ 
ལ་ཁོང་དམ་ཆེ༔ སྤྱོད་ལམ་རྩིང་ཞིང་བྱད་བཞིན་མཛེས༔ བློ་བཅོས་དཀའ་ཞིང་དད་པ་ཆེ༔ འཇིག་ 
རྟེན་བྱ་བ་ཀུན་ལ་མཁས༔ སྐྱེས་གནས་ཐམས་ཅད་བུ་སྐྱེ་ལཿ དེ་ནི་བདེ་སྟེར་མ་ཞེས་བྱ༔ དེ་འཕྲད་ 
རྣལ་འབྱོར་དངོས་གྲུབ་ནི༔ ལོ་མི་འགྱང་བར་ཐོབ་པ་འབྱུང༔ ཐ་མ་མདོག་དཀར་བྱད་ལེགས་ཀྱང 
འགྲོགས་ཤིང་སྙིང་རུས་མི་སྡུག་པའི༔ གསང་མི་ཐུབ་ཅིང་འཕྱོར་ལ་དགའ༔ ཕྱི་དོར་བྱེད་ཅིང་རྩིང་ 
ལས་ཆེ མིག་ཆེ་ཐལ་མོ་བརྡབ་ལ་དགའ སྐྱེས་པ་བསྡུ་ཞིང་ཉོན་མོངས་ཆེ དཀར་པོ་མིག་རླུང་ 
མ་ཞེས་བྱ༔ དེ་ནི་སྤང་བྱར་ཤིན་ཏུ་འཛེམ བརྡ་ཐིམ༔ མྦིཿ གླུ་ཧྱ༔
དུང་ཅན་མ་ཡི་དབྱིབས་རྟགས་ནི༔ མདོག་དཀར་ཤ་འཇམ་ལུས་སྟོབས་ཆེ༔ ལུས་རྒྱས་སྐད་ཕྲ་ 
སྙན་པའོ༔ ངོ་རྣོ་བྱང་སེམས་སྙིང་རྗེ་ཆེ༔ སྤྱོད་ལམ་དལ་ཞིང་གསང་ཚིག་དམ༔ དད་པ་ཆེ་ལ་གཡོ་ 
སྒྱུ་མེད༔ སོ་དང་སེན་མོ་མདངས་དཀར་གསལ༔ ལྟེ་བ་གསང་གནས་བར་དག་ཏུ༔ སེའུ་རི་མོ་གཡས་ 
གཡོན་ཡོདཿ ནུ་མ་དུང་གི་མགོ་ལྟར་འཁྱིལཿ༔ ཆགས་པ་ལ་དགའ་འདོད་པ་ཆུང༔ ཐེག་ཆེན་ཆོས་ 
མོས་སྒྲུབ་པ་པོ་ལ་གུས༔ སྦྱོར་བའི་དུས་སུ་ངག་བསྙེན་འབྱིན༔ དུང་ཅན་མ་ཞེས་བྱ་བའོ༔ ལུས་
220

༄༅། །ཟབ་གཏེར་ཆོས་ཀྱི་མཛོད་ཁང་
གསལ་ག་པུར་དྲི་ཞིམ་བྲོ རྡོ་རྗེ་ཌཱཀྐི་མི་ལུས་བླངས༔ དེ་བསྟེན་རྣལ་འབྱོར་ཚེ་འདིར་དངོས་གྲུབ་ 
ཐོབ༔ དེ་ནི་དུང་ཅན་ཕྱི་དབྱིབས་རྟགས༔ ནང་རྟགས་བདེ་ཆེན་གནས་དག་ཏུ༔ ཟླུམ་པོ་དུང་དང་ 
རྡོ་རྗེའི་དབྱིབས༔ རྟགས་འཛིན་རྡོ་རྗེ་ཌཱཀྐི་ཡིན༔ དེ་ལ་གཡུང་མོ་ཞེས་བྱའོ༔ གསང་རྟགས་གསང་ 
གནས་ཆོས་འབྱུང་དུཿ༔ རྩ་སྣ་དུང་གི་མགོ་ལྟར་འཁྱིལ་ནས་ཡོད༔ དུང་ཅན་མ་ལ་རྣམ་པ་གསུམ༔ རབ་ 
ནི་ཤ་བཀྲག་སེར་རམ་དམར༔ འོད་འབར་མདངས་དང་ལྡན་པའོ༔ སྤྱོད་ལམ་ཀུན་ལ་མཁས་པ་ 
དང འདུག་ན་ལེགས་ཤིང་ངག་སྙན་གསྋ༔ ཤེས་རབ་ཆེ་ཞིང་ཚིག་ཟུར་རྣོ༔ འཁོར་འདས་བྱ་བ་གང་ 
ལའང༔ བག་ཙམ་མཐོང་བ་ཙམ་གྱིས་གོ ཐབས་ལྡན་རྣལ་འབྱོར་མཐོང་བའི་ཚེ༔ ཆགས་པའི་ཚུལ་ 
དུ་ཟུར་མིག་ལྟ༔ དེ་རབ་སྙན་དབྱངས་མ་ཞེས་བྱ༔ དེ་འཕྲད་ཚེ་འདིར་དངོས་གྲུབ་ཐོབ༔ འབྲིང་པོ་ 
ལུས་ཀྱི་དབྱིབས་ལེགས་ཤིང༔ རྒྱབ་ནས་བལྟས་ན་སྒུར་བ་འདྲ༔ ཁྱད་པར་སྨིན་མཚམས་རབ་ཏུ་ 
ལེགས༔ མང་ཚོགས་གང་དུ་མགོ་འཕང་དམའ༔ ཨོས་ལྐོ་བྲང་ལས་ཕྱི་ལ་དགྱེ༔ རོལ་པར་སྙོམ་དུས་ 
སྙིང་ཉེ་ཞིང བདག་ལ་དད་ཅིང་གདུང་བ་ཆེ༔ དེ་ནི་འདོད་སྦྱིན་མ་ཞེས་བྱ དེར་འཕྲད་རྣལ་འབྱོར་ 
ཐ་མ་ལས༔ མི་ཐོགས་དངོས་གྲུབ་མྱུར་དུ་འཐོབ༔ ཐ་མ་ཤ་རྩ་རབ་ཏུ་སེར༔ མིག་འཁོར་ཆེ་ཞིང་མ་ 
མཆུ་མཐོ བློ་རྣོ་དྲན་པ་རབ་ཏུ་གསལཿལ༔ འགྲོ་འདུག་མང་ཞིང་སྡོད་མི་ཚུགས༔ ཁྱད་པར་ལག་པ་ 
སྒུལ་སྤྱོད་མང༔ ངག་རྩུབ་མི་སྙན་བརྗོད་ལ་དགའ༔ གཞན་དུ་བློ་གཏད་མེད་པའོ༔ སྐྱེས་པར་མི་ 
ཆགས་ཕྱི་ལ་འབྲང༔ མིག་གིས་འཚོ་ཞིང་ངོ་ཚ་མེད༔ དེ་ནི་གསུང་འགྲོགས་མ་ཞེས་བྱ༔ མ་སྤངས་རྣལ་ 
འབྱོར་དམ་ཚིག་ཉམས༔ འདི་ཕྱི་གཉིས་ཀ་འཕུང་བར་འགྱུརཿ སྒྲི གླུ་ཧྱ༔
*ཀཊīཊ7ཊ: གླང་ཆེན་མ་ལ་ཕྱི་ཡི་དབྱིབས་རྟགས་ནི༔ ཤ་རྒྱས་ལུས་ 
སྟོབས་རབ་ཏུ་ཆེ༔ ཡན་ལག་ཐུང་ལ་སྦོམ་ལག་འཛེམ༔ ཁོག་ཡངས་བློ་རྒྱ་ཤིན་ཏུ་ཚེ སྤྱོད་ལམ་ 
དལ་ཞིང་ཧུར་གཏུམ་ཆེ༔ གསུས་ཁྱིམ་ཆེ་ཞིང་ཉ་སུག་རགས༔ མིག་འཛུམ་ཆེ་ཞིང་གདངས་མིག་ 
བལྟ༔ སྨྲ་བ་ཆད་བཙན་སེམས་གཤིས་བཟང༔ བློ་བརྟན་ཅི་བྱེད་ཁོང་དུ་ཆུད༔ ཤིན་ཏུ་འཇམ་ཞིང་ 
ཡིད་ཀྱང་གཞུང༔ ཁྱད་པར་བུང་བའི་ཚོགས་རྣམས་ལྡིང༔ ནུ་ཤ་ལྷོད་ཅིང་འོ་མ་མང༔ རཀྟ་འབབ་ 
དུས་ཆགས་པ་ཆེ༔ སྦྱོར་བ་བྱེད་དུས་ཤ་མགོ་ལྷོད༔ ངང་རྒྱུད་རིང་ཞིང་སྦྱོར་ཐབས་མཁས༔ དེ་ 
འཕྲད་རྣལ་འབྱོར་དངོས་གྲུབ་འབྱུང དེ་ནི་ཕྱི་ཡི་དབྱིབས་རྟགས་སོ ནང་རྟགས་གྲུ་བཞི་ཟླུམ་པོ་
221

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ནོར་བུའི་གཟུགསཿ༔ རྟགས་འཛིན་རིན་ཆེན་མཁའ་འགྲོ་ཡིན༔ དེ་ལ་གདོལ་པ་མ་ཞེས་བྱ གསང་ 
རྟགས་རྩ་སྣ་རིང་བའོ༔ སྣ་ལྗགས་ལྟ་བུ་ལྟེབས་ནས་ཡོད༔ གླང་ཆེན་མ་ལ་རྣམ་པ་གསུམ༔ རབ་ནི་ 
ཤ་དཀར་ལུས་སྟོབས་ཆེ ཤ་རྒྱས་ཡན་ལག་མཉེན་ལ་འཇམ༔ སྐད་ཀྱང་གདངས་ཆེ་སྙན་པར་སྨྲ 
བྱ་བ་ཀུན་མཁས་དད་པ་ཆེ༔ སྦྱོར་ཐབས་མཁས་ཤིང་ངང་རྒྱུད་རིང༔ ལུས་ལ་གྷི་ཧཾ་ཙནྡན་བྲོ༔ དེ་ 
ནི་རབ་ཀྱི་ཀུན་འགྲུབ་མ་ཞེས་བྱ༔ དེ་རྙེད་རྣལ་འབྱོར་མྱུར་དུ་དངོས་གྲུབ་ཐོབ༔ འབྲིང་པོ་ཤ་སེར་ 
མཁུར་ཚོས་འབུརཿ རྣ་བ་དམར་ཞིང་སྣ་རྩེ་རྣོ༔ རྣམ་བཞག་དམ་ཞིང་དད་པ་ཆེ༔ ལུས་མཛེས་གྷི་ 
ཝཾ་དྲི་མ་བྲོ༔ དེ་ནི་གདོལ་པ་མ་ཞེས་བྱ དེ་འཕྲད་རྣལ་འབྱོར་སྙན་གྲགས་ཕྱོགས་བཅུར་རྒྱས༔ ཐ་ 
མ་ཤ་སྨུག་མིག་ཕུག་ནག༔ བ་སྤུ་ཆེ་ཞིང་བསེ་དྲི་བྲོ འགྲོགས་མི་བདེ་ཞིང་གྲོགས་ལ་སྡང༔ སྣ་རྩེ་ 
གྱེན་བརྫིས་དཔྲལ་བ་འབུར གཉིད་ཚེ་བྱད་རྩིང་གོ་བ་ཆུང༔ སྙིང་རྗེ་མེད་ཅིང་དད་པ་ཆུང༔ ཐ་ 
མ་རླན་བྱེད་མ་ཞེས་བྱ སྤང་བྱ་ཡིན་ནོ་བརྟེན་མི་རུང བརྟེན་ན་རྣལ་འབྱོར་མི་ཁ་འབར ཁ་མཆུ་ 
བྱེར་ཞིང་རང་བརླག་འགྱུ༔ ཧྲཱིཿ བྷུ་ཧྱ གཊ་རྒྱམཿ
རི་མོ་ཅན་ཞེས་ཕྱི་དབྱིབས་རྟགས༔ ལུས་དང་ཡན་ལག་མཉེན་ཞིང་འཇམ༔ དཔྲལ་བར་རི་མོ་ 
གྱེན་འགྲེངས་ཡོད༔ དཔྲལ་བའི་ཐ་མ་ཐོད་ལྟ་བུར༔ མཛེས་པའི་རི་མོས་རབ་ཏུ་བརྒྱན༔ ལྟེ་བའི་ 
དཀྱིལ་འཁོར་རི་མོ་གསུམ༔ ཡན་ལག་མཐིལ་རྣམས་རབ་ཏུ་དམར༔ སྣ་བཟང་སྨིན་མ་ཆ༔ ནུ་མ་ཆུང་ 
ཞིང་རི་མོ་མང༔ སྐྱེས་པས་རེག་ན་ཆགས་པ་སྐྱེ ལུས་ལ་གུར་ཀུམ་དྲི་བཟང་བྲོ༔ སྙོམས་འཇུག་ 
བྱེད་དུས་མགོ་འཕང་དམའ༔ པདྨ་ཌཱཀྐི་མི་ཡུལ་བབ༔ དེར་བརྟེན་དངོས་གྲུབ་ཐམས་ཅད་སྟེར༔ རི་ 
མོ་ཅན་གྱི་ཕྱི་དབྱིབས་སོ༔ ནང་རྟགས་ཟླ་གམ་གཡུང་དྲུང་འདམ་སྐྱེས་གཟུགས༔ ལུས་ལ་རྟགས་ 
འཛིན་པདྨ་ཌཱཀྐི་མཿ དེ་ལ་གར་མཁན་མ་ཞེས་བྱ༔ གསང་རྟགས་རྩ་སྣ་ལྕག་ཀྱུ་ལྟ་བུར་འཁྱུདཿ རི་ 
མོ་ཅན་ལ་རྣམ་པ་གསུམ༔ རབ་ནི་ཤ་སྔོ་བྱད་དཀྱུས་རིང༔ མཆུ་ནི་སྐོར་ཆེ་རི་མོ་མང༔ ཡན་ལག་ 
ཚིགས་ལ་རི་མོ་སྣ་ཚོགས་གཟུགས༔ དབྱིབས་ལེགས་སྣ་བཟང་སྐད་སྙན་གསལ༔ ཞི་དལ་ཆེ་ལ་སྤྱོད་ 
ལམ་མཛེས མི་ཆོས་ལྷ་ཆོས་གང་ལའང༔ ཞེ་ས་མཁས་ཤིང་དད་པ་ཆེ༔ དེ་ནི་རེ་སྐོང་མ་ཞེས་བྱ་ 
བ་ཡིན༔ དེར་འཕྲད་རྣལ་འབྱོར་དངོས་གྲུབ་ཐོབ་ཅིང་བསོད་ནམས་འཕེལ༔ འབྲིང་ནི་ཤ་རྒྱས་དཀར་ 
སེར་མདོགཿ༔ ལྟེ་བའི་དཀྱིལ་དུ་རྩེ་གསུམ་རིསཿ ཏྲི་ཤུ་ལ་ཡི་རི་མོ་གནས༔ དཔྲལ་བར་རི་མོ་གྱེན་
222

༄༅། །ཟབ་གཏེར་ཆོས་ཀྱི་མཛོད་ཁང་།
འགྲེངས་ཡོད༔ རྩ་གཉིས་ཐོད་ཀྱི་རི་མོ་ལྟརཿ སྨིན་མའི་སྟེང་དུ་ཕར་ལ་གནས༔ ཡར་རྐན་སོ་གཅིག་ 
ལྷག་མ་སྐྱེསཿ དེ་ནི་གསང་བའི་རྩ་སྟོན་ནུས དེ་ནི་དགའ་མ་ཞེས་བྱ་འབྲིང་ཡིན་ནོ༔ དེར་འཕྲད་ 
རྣལ་འབྱོར་ཡོན་ཏན་དཔག་མེད་ཐོབ༔ ཐ་མ་ཤ་ནག་དཔྲལ་བ་སེར༔ མ་མཆུ་རུས་པའི་གཏིང་གནས་ 
ལྟར སྐྱེས་པའི་བསླུས་ན་དུམ་ཁ་ཡང འདོད་ཆགས་ཆེ་ཞིང་བཀྲ་མི་ཤིས༔ དད་པ་ཆུང་ཞིང་ཁྲོ་ 
ལ་དགའ༔ དེ་ནི་ལོག་འདྲེན་མ་ཞེས་བྱ ཐ་མ་ཡིན་པས་སྤང་བར་བྱ༔ ཧྲཱིཿ གླུ་ཧྱ 
རི་དྭགས་མ་ཡི་ཕྱི་ཡི་དབྱིབས་རྟགས་ནི༔ ལུས་ཀྱི་སྟོད་སྨད་རྒྱས་པ་རི་དྭགས་འདྲ༔ སྐེད་པ་ཕྲ་ 
ལ་རི་དྭགས་ལྟ་བུར་འཁྱིལཿ མིག་དཀྱུས་རིང་ཞིང་མིག་འགབ་མཐོ༔ སྤྱོད་ལམ་དལ་ཞིང་ཤིན་ཏུ་ 
མཛེས༔ ཤ་སེར་མངོན་ཅིང་སྐྲ་ལོ་འབོལ༔ འཛུམ་ཚིག་རི་དྭགས་གཉེཪ་མ་འདྲ༔ སྐེད་ཞབས་རི་ 
དྭགས་འགྲོས་དང་ལྡན་པའོ༔ ནུ་མ་གཉིས་རྒྱས་རི་དྭགས་འདྲ༔ གཅིག་པུར་འདུག་དུས་ཆགས་པ་ 
ཚེ༔ གླ་རྩི་རི་དྭགས་དྲི་བྲོ་ཞིང སྦྱོར་བ་བྱེད་དུས་ལུས་སྤྱོད་དགའ༔ ལས་ཀྱི་ཌཱ་ཀྐིའི་རྣམ་འཕྲུལ་ 
ཡིན༔ དེར་འཕྲད་རྣལ་འབྱོར་ས་གསུམ་དངོས་གྲུབ་ཐོབཿ རི་དྭགས་མ་ཡི་ཕྱི་རྟགས་སོ ནང་རྟགས་ 
ཟུར་གསུམ་རལ་གྲི་རྒྱ་གྲམ་གཟུགས༔ རྟགས་འཛིན་ལས་ཀྱི་མཁའ་འགྲོ་མཿ དེ་ལ་ཚེས་མཁན་མ་ 
ཞེས་བྱ གསང་རྟགས་གསང་རྩ་བྱ་རོག་མཆུ་བཞིན་དུ༔ རི་དྭགས་སྣ་ལྟར་རྩ་སྣ་མཛེས་ནས་ཡོད༔ 
རི་དྭགས་མ་ལ་རྣམ་པ་གསུམ་ཡིན་ཏེ༔ རབ་ནི་ལུས་རིང་ཁོང་དལ་ཆེ ཐུང་ཡང་རི་དྭགས་ལྟ་བུའི་ 
གཟུགས༔ སྨིན་ཕྲག་རིང་ཞིང་རབ་ཏུ་མཛེས༔ སྤྱོད་ལམ་རྩིང་ཞིང་རབ་ཏུ་དལ༔ ཁ་ཁུག་སྨིན་ 
མཇུག་གྱེན་དུ་ལྟ༔ རི་དྭགས་སྒྲ་བཞིན་གཅིག་པུར་འདུག༔ དད་པ་ཆེ་ཞིང་གཏོང་ཕོད་ལྡན༔ བྱ་བ་ 
ཀུན་ཤེས་རིག་པ་གསལ༔ སྙོམས་འཇུག་དུས་སུ་འཁྱུད་ལ་མཁས༔ སྒྲུབ་པ་པོ་ལ་གུས་ཤིང་གདུང་བ་ 
ཆེ རབ་ཡིན་རིག་འཛིན་མ་ཞེས་བྱ༔ དེར་འཕྲད་རྣལ་འབྱོར་དངོས་གྲུབ་ཐམས་ཅད་འཐོབ༔ འབྲིང་ 
ནི་བྱད་ངོམ་བཟང་ཞིང་དད་པ་ཆེ༔ ཁོང་ཤེས་ཆེ་ལ་སྤྱོད་ལམ་མཛེས༔ གདོང་དང་ལུས་དབྱིབས་ 
ཡིད་འོང་ལེགས༔ གཞན་གྱི་བསྡུ་བར་མི་ནུས་པ༔ སྐྱེས་པ་མེད་ཀྱང་གཞན་དག་གིསཿ བྲིད་པས་མི་ 
ཐུབ་ངང་སྤྲོ་རིང༔ དོན་དམ་མི་ཤོར་རང་དོན་བརྩོན༔ འབྲིང་དེ་དུར་ཁྲོད་མ་ཞེས་བྱ༔ དེར་འཕྲད་ 
ཐུན་མོང་དངོས་གྲུབ་བརྒྱད་ཐོབ་བོ༔ ཐ་མ་སྤྱོད་ལམ་མི་བརྟེན་ཅིང༔ མཐོ་དམན་ཚིག་ངན་སྨྲ་ལ་ 
དགའ༔ སྨྲ་མཁས་དོན་ཆུང་གཡོ་སྒྱུ་ཆེ༔ གཡེལ་ཞིང་མགུ་སླ་ཉོན་མོངས་གནས༔ ལག་དམ་གཞན་
223

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ལ་འདོད་པ་མང༔ སྐྱུར་དད་ཆེ་ཞིང་དམར་ལ་རྔམ༔ ཏ་ར་ཧ་ཏ་མ་ཞེས་བྱ༔ བཀྲ་མི་ཤིས་པས་རབ་
ཏུ་སྤངཿ ས་མཱ་ཡ༔ གླུ་ཧྱ༔ ཐོབཐམ
ཁྱད་པར་སྣ་ཚོགས་མ་ཞེས་ཕྱི་ཡི་དབྱིབས་རྟགས་ནི༔ རིགས་ནི་ལྔ་ཀ་རབ་ཏུ་ཚང་བ་ཡིན༔ ནང་ 
རྟགས་གྲི་ཁུག་ཐོད་ཁྲག་ཁ་ཊཱཾ་ཀཿཆོས་འབྱུང་རྟགས་འཛིན་རིག་འདུས་མཁའ་འགྲོ་མ༔ དེ་ལ་སྣ་ 
ཚོགས་མ་ཞེས་བྱ ཁྱད་པར་དཔྲལ་བ་སྲིན་ལག་ནུ་མའི་བར༔ ལྟེ་བར་སྟེང་འོག་བར་དག་ཏུ 
དཔྲལ་བའི་སྤུ་དང་རི་མོའི་བར་ རི་མོ་དབྱིབས་སུ་སོ་སོར་ཤརཿ སྣ་ཚོགས་མ་ལ་རྣམ་པ་གསུམ 
རབ་ནི་གོང་ལྟར་རྟགས་ལྔ་ཚངཿ རིགས་འདུས་མཁའ་འགྲོ་ཞེས་བྱ་ཡིན༔ དེར་འཕྲད་རྣལ་འབྱོར་ 
དངོས་གྲུབ་མ་ལུས་ཐོབ༔ འབྲིང་ནི་རྟགས་ལྔ་ཚང་བ་ལས༔ ཁྱད་པར་མིག་དཀྱུས་ཆེ་ལ་མིག་ཕུག་ 
རིང༔ ངག་སྙན་གད་རྒྱང་ཧ་ཧ་སྒྲོག༔ སྣང་བ་འགྱུར་ཞིང་ཟིལ་ཡང་ཆེ༔ ཞིང་སྐྱོང་མཁའ་འགྲོ་མི་ལུས་ 
བླངས༔ དེར་འཕྲད་རྣལ་འབྱོར་བརྟུལ་ཞུགས་ཐོགས་མེད་འགྲུབ༔ ཐ་མའི་རྟགས་ལྔ་བསྟན་པ་ནི 
འཇིག་རྟེན་ཕྲ་མེན་མ་ཞེས་བྱ༔ མི་རུང་མི་ཤེས་སྤང་བ་ཤིན་ཏུ་གཅེས༔ ནྡྲི
མཆོག་ཏུ་སྤྱིར་མཚོན་བྱེ་བྲག་ནི རིགས་བཟང་ཡོན་ཏན་ལྡན་པ་ནི༔ རིང་བ་མ་ཡིན་ཐུང་བ་ 
མིན ལུས་ཀུན་དབྱིབས་དང་ཆགས་ཚད་ལྡན༔ དཀར་དང་ནག་དང་སེར་བ་མིན སྔོ་བསངས་ 
དམར་བ་པདྨའི་མདངས༔ ནུ་མ་གཉིས་རྒྱས་བྷི་དུ་ལྡན༔ དེ་ལ་དབུགས་ལ་དྲི་ཞིམ་མོ༔ རྔུལ་མང་ 
རི་དྭགས་ལྟེ་བའི་དྲི་དང་མཚུངས༔ བྷ་ག་ཆོས་འབྱུང་དབྱིབས་ལ་པདྨ་དབང་མཆོག་དྲི༔ སྐད་ཅིག་ 
པདྨ་ལྟ་བུར་འབྱུང༔ མཁས་པས་དྲི་བཟང་མཚོན་པར་བྱ ཨུཏྤལ་ལྟ་བུར་དྲི་ཞིམ་ཞིང༴ ཨ་ཀ་རུ་ 
ནི་ནག་པོ་བྲོ དལ་ཞིང་མི་གཡོ་ཉིད་དང་ལྡན༔ སྙན་པར་སྨྲ་ཞིང་ཡིད་འོང་མཿ༔ སྐྲ་བཟང་དཔྲལ་ 
བར་གཉེར་མ་གསུམ༔ སྨིན་མའི་བར་འབྲེལ་མིག་དཀྱུས་རིང༔ སྣ་བཟང་མཆུ་ནི་པདྨ་འདྲ སོ་བཟང་ 
ལྕེ་རིང་མགྲིན་པ་འདྲ༔ ལུས་དང་ཡན་ལག་པདྨས་བརྒྱན༔ རྐང་པ་ཆོས་འབྱུང་སྟབས་སུ་འགྲོ༔ གར་ 
འདུག་ས་རུ་པདྨ་བྲི༔ ཆགས་པ་ཆེ་ཞིང་བདེ་བ་ཆེ༔ དད་ལྡན་གསང་སྔགས་ཆོས་ལ་མོསཿ ཕལ་ 
ཆེར་པདྨ་ཅན་ཞེས་བྱ༔ ལྷན་ཅིག་སྐྱེས་པའི་གཟུགས་ཅན་ལ༔ དེ་རྙེད་རྣལ་འབྱོར་དངོས་གྲུབ་འབྱུང༔ 
དེ་འདྲའི་ཕྱག་རྒྱ་སྙེད་པར་དཀའ༔ འོན་ཀྱང་མཆོག་བསྡུས་ཕྱག་རྒྱ་ནི༔ ཤིན་ཏུ་བཞིན་བཟང་མིག་ 
ཡངས་མ༔ དཀར་དམར་སྔོ་བའི་མདངས་ལྡན་མ༔ འཛུམ་ལྡན་སྐད་ནི་སྨྲ་བ་བརྟན༔ སྐྲ་བཟང་
224

༄༅། །ཟབ་གཏེར་ཆོས་ཀྱི་མཛོད་ཁང་།
དཔྲལ་བ་གཉེར་མ་འཛིན༔ ལུས་ལ་ག་བུར་དྲི་མ་བྲོ༔ ཆུ་ཞེང་གབ་ཅིང་ཟླུམ་པ་དང༔ པདྨ་ལྟ་བུའི་ 
མདངས་ལྡན་པའི༔ སྨིན་མ་འཁྱུག་ཅིང་འཛུམ་མདངས་ཆེ༔ གང་འོག་སྐེད་སྐབས་མགུལ་པ་ལེགས€ 
སྐད་ཀྱང་ངང་པ་གཞོན་ནུ་འདྲ༔ གང་ནས་བལྟས་ཀྱང་སྐྱོན་དང་བྲལ༔ མཐོང་བ་ཙམ་གྱིས་ཡིད་དུ་ 
འོང༔ རེག་པ་ཙམ་གྱིས་བདེ་བ་སྐྱེད༴ ལྷན་ཅིག་འདུག་ན་ཉམས་དགའ་ནུས༔ ལང་པོར་འདུག་སྟེ་ 
སྤྱོད་ལམ་མཛེས༔ གཅིག་པུར་འདུག་ན་དངས་བ་ཆེ༔ གསང་སྤྱོད་བྱེད་དུས་ངོ་ཚ་བྲལ༔ གདུང་ 
སེམས་ཆེ་ཞིང་སྙིང་རྗེ་ལྡན སོག་ཞེང་ཆེ་ཞིང་སྐེད་པ་ཕྲ ཤ་རྒྱས་ནུ་མ་འབུར་ཞིང་སྲ༔ ཁོག་སྨད་ 
དྲིལ་བུའི་དབྱིབས་ལྟར་དབུབ༔ བྷ་ག་རྒྱས་ཤིང་བདེ་བ་ཆེ༔ འདོད་ཆགས་ཆེ་ཞིང་ཞེན་པ་ཆུང༔ དཔའ་ 
བོ་སྒྲུབ་པ་པོ་ལ་གུས༔ ལྷན་ཅིག་སྐྱེས་མ་དེ་རྙེད་ནས༔ རང་གིས་དབང་བསྐུར་སྨིན་པར་བྱ༔ གསང་ 
བའི་སྤྱོད་པ་བརྩམ་བྱའོ༔ དེ་དག་སྐྱེ་བ་ཐོབ་པའི་རིགས་ལའོ༔
ལུས་ཀྱི་སྐྱེ་མཆེད་བརྟགས་པ་ནི༔ སྣུམ་ཞིང་དཀར་མདངས་ཆེ་བ་དང༔ མིག་རྩ་དམར་ལ་ 
དཀར་ནག་ཕྱེ༔ མིག་དཀྱུས་རིང་ལ་སོ་ཞོ་དཀར མ་མཆུ་དམར་ལ་བག་ཙམ་རིང ལག་མཐིལ་ 
དམར་ལ་སོར་མོ་ཟངས མཐོང་བ་ཙམ་གྱིས་ཡོན་ཏན་ཏིང་འཛིན་སྐྱེ སྐད་ལ་བརྟག་པའི་རིམ་པ་ 
ནི༔ རིམ་གདངས་ཕྱེད་ཅིང་སྙན་པ་དང གོར་དང་འཛེར་པའི་སྐྱོན་མེད་པ༔ ངང་པ་ངུར་བའི་སྐད་ 
གདངས་འདྲ༔ ཡང་ན་གླ་བའི་སྐད་ལྟར་དལ་འགྱུར་སེང་བག་ལྡན སྨྲ་བརྗོད་ཚིག་གསལ་གོ་སླ་སྨྲ 
དྲི་མ་བརྟག་པ་ཙན་དན་དེ་ཝ་ ཡང་ན་ཆུ་ཀླུང་དྲི་མ་བྲོ དྲི་ངན་མེད་པར་དྲི་ཞིམ་ལྡན༔ སྤྱོད་ 
ལམ་དག་ནི་ཁོང་དལ་མཛེས༔ རྒྱབ་བལྟས་དགྱེ་ལ་སྔོན་བལྟས་སྒུར༔ ཟུར་བལྟས་དྲང་ལ་རེག་པས་ 
བདེ་བ་སྐྱེ༔ རིག་པ་གསལ་ཞིང་གང་མཐོང་འཛུམ་མདངས་སྟོན༔ ཀུན་གྱི་ཡིད་འོང་དོང་ཁ་གཙང༔ 
རིགས་ཆེ་བསོད་རྒྱས་དབང་མི་ཆུང༔ ཚོགས་བསགས་ཟས་ནོར་བག་ཀྱིས་འཐིབ༔ གང་དུ་སྡོད་ཀྱང་ 
མཁའ་འགྲོ་འདུ༔ ནུ་པར་དོག་ན་དམ་ཚིག་གཙང༔ བདེ་བ་སྙིང་ནས་སྤར་ནུས་པའི༔ དེ་ནི་ཡེ་ཤེས་ 
མཁའ་འགྲོ་ཡིན༔ ཕོ་མོ་གཉིས་ཀའི་དངོས་གྲུབ་ཐོབ༔ དེ་རྣམས་བརྟེན་པའི་རིགས་མའོ༔ སྤྱིར་ནི་ 
གཟུགས་དང་སྤྱོད་ལམ་ལེགས༔ སྐྱེས་པ་མཐོང་ནས་གདོང་མིག་ལྟ གཙང་སྦྲ་ཆེ་ཞིང་ཡིད་འོང་མཿ༔ 
གསང་ཐུབ་གཏམ་སྣ་ཐུང་བར་སྨྲ༔ སྙིང་ཉེ་གདུང་སེམས་ཆེ་བ་དང བློ་རྣོ་འགྱུར་མེད་བརྟེན་པ་ 
དང གང་མཐོང་མི་མཐུན་མེད་པར་དང་བ་འདྲེན དེ་ཡང་ཡེ་ཤེས་མཁའ་འགྲོ་ཡིན༔ དེར་འཕྲད་
225

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
རྣལ་འབྱོར་ཚེ་འདིར་དངོས་གྲུབ་ཐོབ༔ ཟས་ནོར་འགྲོ་བ་དབང་དུ་འདུས༔ མཆོག་གི་ཏིང་འཛིན་ 
ཉམས་རྟོགས་འཆར༔ ཡོན་ཏན་ཡིད་བཞིན་ནོར་བུ་འདྲ༔ དེ་རྣམས་སྦྱངས་པའི་རིམ་པ་ནི༔ ཐེག་ 
ཆེན་གསང་སྔགས་རྒྱུད་སྡེ་རྣམས༔ མང་དུ་ཐོས་པའི་དོན་གོ་བ༔ ཆོས་ལ་རབ་ཏུ་མོས་པའི་ཕྱག་རྒྱ་ 
ཆེ༔ གསང་དབང་རིག་མའི་དབང་བཞི་ཐོབ་པ་ཡིས༔ དེ་ཡི་དོན་ལ་གོ་ཞིང་མོས་པ་བྱ ཡང་ན་ 
རྣལ་འབྱོར་སྦྱང་བའི་རིག་མ་ནི༔ དབང་བཞི་ཞུ་བའི་བླ་མ་ལ༔ ཁྲིད་དང་མན་ངག་སྙན་རྒྱུད་ཀྱི༔ རྒྱུད་ 
དང་དབང་ཚིག་ཐོབ་པ་ཡིས༔ སྨོན་ལམ་དབང་ཐོབ་གདམས་པས་གྲོལཿ ལོ་ནི་བཅུ་དྲུག་རྩ་ལྔའི་ 
བར་ཡན་ཆད༔ སོ་གཉིས་ཞེ་ལྔའི་བར་མན་ཆད༔ ནད་ཅན་གཅོང་སྡུག་མ་ཡིན་པ ལུས་མཛེས་སྨྲ་ 
ན་ཅུང་ཟད་དེལ༔ ཤ་རྒྱས་ནུ་མ་འབུར་ཞིང་སྲ༔ མིག་ཡངས་ཁ་ཉུང་གསང་ཐུབ་པའི བླ་མ་ཡི་དམ་ 
ཆོས་ལ་དང༔ ཁྱད་པར་སྒྲུབ་པ་པོ་ལ་གུསཿ ཤེས་རབ་སྙིང་རྗེ་ཆགས་པ་ཆེ༔ སྐལ་ལྡན་ལུས་ལ་དྲི་ 
ཞིམ་བྲོ༔ རིག་མ་ཡིན་པས་བརྟེན་པར་བྱ སྤྱིར་ཡང་བུད་མེད་བདུན་འདུས་ན༔ དེའི་ནང་དུ་རིག་ 
མ་གཅིག༔ ཡོད་པར་རྡོ་རྗེ་མཁའ་འགྲོས་གསུངས༔ བརྟེན་པས་མྱ་ངན་འདས་པར་འགྱུར 
༼9 གླུ་ཧྱ༔ རྒྱན་ྷ།ཧཧཞ༔ གླུ་ཧྱ༔ རྒྱ་རྒྱ་རྒྱ༔ དེ་ལས་ལྷག་པའི་རིགས་ངན་ལ 
ལམ་གྱི་སྤང་བྱའི་ཕྱག་རྒྱ་ནི མ་དག་ཚང་པའི་བུ་མོ་ནི༔ ཅོ་ཏོ་ནག་ལ་གཟུགས་ངུར་ཐུང འདོད་ 
ཆགས་ཆེ་ལ་སྨྲ་མི་མཁས༔ ཆོས་ལ་མི་དད་སྡིག་མི་འཛེམ༔ མཛའ་བོ་བཙལ་རྐྱེན་གདུང་སེམས་ 
ཆུང༔ གོ་བ་ཤེས་རབ་ཆུང་བ་དང༔ ཕྱིན་ཅི་ལོག་ལ་དབང་པོ་རྣོ༔ དྲིན་བཞག་ཁྱོ་ལ་རྔམས་པ་དང༔ 
བདེན་པ་ཁྱད་དུ་བསད་པ་དང༔ ལེགས་ཉེས་ངོ་དགའ་སྙོམས་པ་དང༔ བཟང་ལེན་ངན་གྱིས་འཇལ་ 
བ་དེ༔ བདུད་མོའི་དམ་སྲིའི་རིགས་ཡིན་སྤོངས༔ མདོག་ནག་སྐྲ་ནི་རྩུབ་པ་དང༔ ཉྭ་སུག་ཧྲག་ཅིང་ 
གོམ་པ་མགྱོགས༔ དྲག་ལ་འཇིགས་ཤིང་ཟུར་མགོ་མཐོ༔ མིག་སེར་ཁོང་ནང་ཚེར་བཅུག་འདྲ༔ འཁོན་ 
འཐབ་འཛེམ་བག་མེད་པ་དང༔ གང་དང་འགྲོགས་ཀྱང་འཁོན་པ་དང༔ སུ་དང་ཉེ་དང་འཚིག་པ་ 
དང༔ གཙང་སྦྲ་ཆུང་ཞིང་དམར་ལ་རྔམ༔ སྨྲ་ཕོད་ཆེ་ལ་ཀོ་ལོང་དམ༔ རྣམ་རྟོག་རགས་ལ་ཁྲོ་གཏུམ་ 
ཆེ༔ ཁོང་ཁྲོ་ཆེ་བས་ཀུན་ལ་འཛིང༔ ཀླུ་སྲིན་རིགས་ཡིན་སྤང་བྱའོ༔ བློ་ཤོ་རྒོད་ལ་གོམ་པ་རྒྱུག བློ་ 
ནི་མི་བརྟན་འགྱུར་ལྡོག་ཆེ༔ མིག་སེར་ཚད་ནད་ལང་བ་འདྲ༔ ཟ་བྱེད་གཞན་ལ་རློམ་པ་ཆེ༔ ཁ་ 
དང་མཆུ་ལ་དྲི་ངན་བྲོ༔ གསང་གནས་ཞེན་ལོག་དྲི་ངན་མནམ༔ ཕྲ་ངན་གནོད་སྦྱིན་རིགས་ཡིན་
226

༄༅། །ཟབ་གཏེར་ཆོས་ཀྱི་མཛོད་ཁང་།
སྤང མཆེ་བ་རྣོ་ལ་མིག་དམར་ཞིངཿ མིག་ཕུག་ཟབ་ལ་མཚུལ་པ་མཐོ འདོད་ཆགས་མིག་ནང་ 
གྲ་མ་འདྲ༔ རྐན་ཕུག་ནག་ལ་གདོང་དྲེག་འཆར མཁུར་ཚོས་ཆེ་ལ་ཨོལ་སྐོག་མཐོ ཤ་བསྐམ་སྭོ་ 
དང་སེན་མོ་རིང༔ མདའ་གཏམ་ཕུར་ཁྱེར་བུ་གཏམ་མདའ་ལ་སྒྲོགཿ ཡུལ་དཀྲུག་རྫུན་དང་ཁ་ལྕེ་སྨྲ་ 
བ་ཆེ༔ ལས་ཀྱི་ཤ་ཟའི་རིགས་ཡིན་ཤིན་ཏུ་སྤང༔ མདོག་ནི་ལྕགས་ཚོན་ཁམ་ཟན་མ༔ ལུས་ལ་མེ་ 
རིས་དམར་ཞལ་མཿ མིག་གདོང་སྣ་ནག་གྱེན་དུ་བརྫེས སྟག་རིས་ཆུ་རིས་རུས་མུར་ལ༔ མིག་གི་ 
ལྟ་སྟངས་གྱེན་ཐུར་མཿ༔ དྲི་ངན་བྲོ་ཞིང་བྲང་རྒུ་མ༔ ལོ་ཀའི་བདུད་མོ་འདྲེ་སྲིན་རིགས༔ རེག་པས་ཚེ་ 
བསྟུང་བཀྲ་མི་ཤིས༔ རྣལ་འབྱོར་བསྐལ་པར་བསྒོམས་བསྒྲུབས་ཀྱང༔ སྐད་ཅིག་དུང་ཕྱིས་བཞིན་ 
དུ་འགྱུར༔ མནར་མེད་ཁྲིད་པའི་ལམ་མཁན་བྱེད༔ རེག་ཏུ་མི་རུང་སྤང་བྱའོ༔ བརྡ་ཐིམ༔ གླུ་ཧྱ༔ 
རྒྱ་རྒྱ་རྒྱ
ཁྱད་པར་ཡེ་ཤེས་མཁའ་འགྲོའི་རིགས༔ ལུས་ཅན་ཡེ་ཤེས་མཁའ་འགྲོ་ལ༔ དབང་རྫོགས་རྣལ་ 
འབྱོར་མཐོང་བའི་ཚེ ལུས་དང་དབང་པོ་གནས་ལུགས་དང༔ སྐྲ་དང་རྟགས་ཀྱི་བྱེ་བྲག་རྣམས༔ རང་ 
རང་མཚན་ཉིད་གང་ཡིན་པ༔ སྦ་བར་ནུས་པ་མ་ཡིན་ནོ༔ རང་དབང་མེད་པར་སྟོན་པའོ༔ དབང་ 
མ་རྫོགས་ལ་ངེས་པ་མེདཿ རིགས་ཅན་ཕྱག་རྒྱ་གང་ཡིན་པ༔ འཁྱུད་དང་དབང་པོའི་སྒོ་སྦྱོར་བའི༔ 
མཁའ་གསང་སྤྲད་པ་རྣལ་འབྱོར་པ༔ བདེ་བ་རྒྱས་ནས་གསང་རྩ་གྲོལ༔ རྡོ་རྗེ་གསང་བར་འཕྲོད་པ་ 
ཡིན༔ མ་ལས་ཐོབ་པའི་དགའ་བ་བཞི༔ ཉམས་མྱོང་བདེ་སྟོང་བཟང་པོ་འདྲ༔ ཡུམ་གྱི་གསང་རྩ་ 
རབ་འབྲིང་གསུམ༔ རབ་ནི་རྩ་སྦུག་རྡོ་རྗེར་ཚུདཿ འབྲིང་ནི་རྩ་ཉིད་རྡོ་རྗེར་ཚུད་པ་ཙམཿ༔ ཐ་མ་རྩ་ 
སྣ་རྡོ་རྗེ་ཐུག་ཕྲད་ཙམ༔ སྤྱིར་ནི་ཆགས་པ་ཆེ་བའི་མོ་རིགས་ལས༔ གསང་རྩ་བཟང་ཞིང་རིང་པོ་ 
ཡོད་པར་འདོདཿ༔ དེ་ལ་བདེ་ཆེན་ལྔ་ཡི་འཆར་ཚུལ་བསྟན་པ་ནི༔ ཤེས་རབ་རིག་མ་ཕྱག་རྒྱ་མཿ 
མཐོང་དང་ལྟ་དང་འཛུམ་པ་དང༔ འོ་དང་འཁྱུད་པ་ཙམ་གྱིས་ནི༔ འཁོར་ལོ་ལྔ་ནས་བདེ་བ་འཆརཿ 
ཆོས་ཀྱི་འཁོར་ལོར་གྱུར་ནས་ཀྱང༔ རྡོ་རྗེ་གཡུང་མོ་ཉིད་དུ་བརྟགསཿ༔ སྤྱི་བོ་བདེ་ཆེན་འགྱུར་ན་ 
བྲམ་ཟེ་མོ༔ སྤྲུལ་པའི་འཁོར་ལོ་གདོལ་པ་མོ༔ ལོངས་སྤྱོད་འཁོར་ལོ་གར་མཁན་མ༔ བདེ་སྤྱོད་ 
འཁོར་ལོ་ཆོས་མའོ༔ འཁོར་ལོ་ལྔ་ལ་བདེ་བ་ལྔ་འབར་བར༔ གང་ཡིན་འབར་བར་ཐེ་ཚོམ་མེད༔ 
མ་ཤེས་བརྟེན་ཐབས་ཤེས་པར་བྱ དེ་རིགས་མཐུན་པའི་གསང་མཚན་བརྟགཿ རིགས་འཆལ་ལ་ལ་
227

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
དངོས་གྲུབ་མེདཿ ཐབས་ཀྱིས་བརྟེན་པས་དངོས་གྲུབ་འབྱུང༔ དངོས་གྲུབ་རྩ་བ་རིག་མ་ནི༔ མ་ནོར་ 
བརྟག་པ་ཤིན་ཏུ་གཅེས༔ བརྟག་ཐབས་མེ་ལོང་འདི་མེད་ནཿ མཚོ་ཁའི་མེ་ཏོག་འཐུ་འདོད་འགའ 
མཚོ་ལ་ལྕེབས་པ་མང་པོ་མཐོང༔ རྨ་བྱ་མདངས་རྒྱས་མཐོང་བའི་ཚེ༔ བདག་ཀྱང་མདངས་འདོད་ 
བཙན་དུག་ཟོསཿ དུག་གིས་ཤི་བའི་རོ་ལང་མཐོང ཐེག་ཆེན་གྲུབ་པ་བརྒྱད་བརྙེས་ཤིངཿ མཆོག་ 
ཐོབ་རྣལ་འབྱོར་མཐོང་བའི་ཚེ༔ ཐ་མའི་སྐྱེ་བོ་འདོད་པ་ཅན༔ འདོད་ཆགས་རྟོག་པའི་དབང་བསྒྱུར་ 
ནས༔ ཕྱག་རྒྱ་འཆོལ་མར་སྤྱོད་པ་ཡིས༔ རྡོ་རྗེ་ཐེག་པའི་དམ་ཚིག་ཉམས མནར་མེད་རྡོ་རྗེ་དམྱལ་ 
བ་རུ༔ སྐྱེས་པའི་འགྲོ་བ་འགའ་འགའ་མཐོང དེ་ཚེ་གནད་ཀྱི་མེ་ལོང་བཞག༔ ཡེ་ཤེས་མཚོ་རྒྱལ་ 
ཐུགས་ལ་སློནཿ༔ མ་འོངས་དོན་དུ་གཏེར་དུ་སྦོས༔ སཱ་མཱ་ཡཱཿ རྒྱ་རྒྱ་རྒྱ མྦིཿ གླུ་ཧྱ
228

༄༅། །ཟབ་གཏེར་ཆོས་ཀྱི་མཛོད་ཁང་།
༩༧ བླ་མ་ཡིད་བཞིན་ནོར་བུའི་རྫོགས་རིམ་ལྟ་བ་གསང་ཐིག་ལས༔ ལམ་འབྲས་ 
དངོས་གཞི་ཟབ་ལམ་ཉམས་སུ་ལེན་པའི་ཐབས་གསང་ཐིག་བཞུགསཿ
/425།ཏཏཿ བླ་མ་ཡིད་བཞིན་ནོར་བུ་ཡི༔ རྫོགས་རིམ་ལྟ་བ་གསང་ཐིག་གི༔ ལམ་ 
འབྲས་ཉམས་སུ་བླང་བའི་ཐབས༔ མན་ངག་ཟབ་མོའི་གསང་ལམ་བསྟནཿ སྟྲྀ གླུ་ཧྱ༔ ས་བྷི བརྡ་ 
ཐིམ༔ འདི་ལ་སྔོན་འགྲོ་དངོས་གཞི་ད་ང རྗེས་དང་ཕན་ཡོན་རིམ་པའོ དང་པོ་སྔོན་དུ་འགྲོ་བ་ནི 
དབང་རྫོགས་རྣལ་འབྱོར་སྒྲུབ་པ་པོ༔ ཚོགས་གྲལ་འཁོར་ལོ་ཤེས་རབ་མཿ བདུན་ནམ་ཉེར་གཅིག་ 
བསགས་ལ་ཚོགས་འཁོར་ལོ༔ ཤ་ཆེན་སིནྡྷུ་ར་དང་གསང་དབང་རྫས༔ ཚོགས་ཁང་སྟེང་དུ་དགའ་ 
འཁྱིལ་བྲིས༔ དེ་མཐོང་མཁའ་འགྲོ་རིག་མ་མ་ནོར་ཡིན༔ འོན་ཀྱང་མཚན་ལྡན་ཕྱག་རྒྱ་ཡིན་པའོ༔ 
ནད་ཀྱིས་རྩ་ཞ་སྡུག་བསྔལ་རྩ་འཁྲུགས་དང༔ རྒས་དང་བུ་མང་རྩ་གུད་ཟད་པའི་རིགས༔ བདེ་བ་ 
མེད་པས་ཡོན་ཏན་མི་སྐྱེ་སྤངཿ༔ རིག་མ་མཚན་ལྡན་མི་མོ་དེ༔ མཐོང་བ་ཙམ་གྱིས་ཉམས་དགའ་བ༔ 
སྐྱོན་བྲལ་དེ་དང་ལྷན་ཅིག་ཏུ དབེན་པའི་གནས་སུ་གཞན་མཐོང་སྦས༔ བླ་མའི་རྣལ་འབྱོར་གནད་ 
དུ་བསྣུན༔ ཡབ་ཡུམ་ལྷར་བསྐྱེད་སྐད་ཅིག་གིས༔ རྟ་ཕག་གུ་རུ་ཡབ་ཡུམ་བསྒོམ༔ དབང་བླངས་ 
འོད་དུ་ཞུ་བ་ལས༔ སྐད་ཅིག་གུ་རུ་སྐུ་མདོག་དམར༔ གྲི་ཁུག་ཐོད་ཁྲག་རྒྱན་དྲུག་བསྐྱེདཿ ཡབ་ཀྱི་ 
གནས་ལྔར་ལྷ་ལྔ་བསྐྱེད༔ གྲི་ཁུག་ཐོད་ཁྲག་རྒྱན་ཆ་ལུགསཿ གཙོ་བོ་ལྟར་དུ་བསྐྱེད་པའོ༔ ཡུམ་ཡང་ 
མཚོ་རྒྱལ་སྐུ་མདོག་དཀར༔ གྲི་གུག་ཐོད་ཁྲག་རྒྱན་དྲུག་གསོལ༔ གནས་ལྔར་མཁའ་འགྲོ་སྡེ་ལྔ་བསྐྱེདཿ༔ 
ཆ་ལུགས་གཙོ་མོ་ལྟར་དུ་གསལཿ༔ ཡབ་ཀྱི་རྡོ་རྗེ་བྱིན་བརླབ་ནི༔ ཧཱུྃ་ལས་རྡོ་རྗེ་རྩེ་ལྔར་བསམ༔ རྩེ་ 
མོ་ནོར་བུ་ཨཾ་གིས་མཚནཿ བུ་གར་ཧཱུཾ་སེར་མགོ་བོ་ནང་དུ་བསྟན༔ བཀག་པའི་དམིགས་པ་དྲག་ཏུ་ 
གཟིར རྡོ་རྗེ་རྭ་ལྔ་རིགས་ལྔ་ཡབ་ལྔར་བསྒོམ༔ ཡུམ་གྱི་པདྨ་བྱིན་བརླབ་ནི ཨེ་ལས་ཆོས་འབྱུང་ 
པདྨ་འདབ་བཞིར་བསྐྱེད༔ ཟེའུ་འབྲུའི་སྟེང་དུ་ཧྲཱིཿགཅིག་བསྐྱེད༔ པད་འདབ་བཞི་ལ་རིགས་ཀྱི་ཡུམ་ 
ལྔར་བསྐྱེདཿ ཧཱུྂ་སེར་མགོ་བོ་ནང་བསྟན་བུམ་པ་བཀག༔ པད་འདབ་བཞི་དང་དབུས་སུ་ཡུམ་ལྔ་ 
བསྐྱེད༔ དེ་ནས་དང་པོར་ཡབ་ཀྱིས་ཡུམ་མཁའ་བྱིན་བརླབ་ནི༔ ཨོཾ་པདྨ་ཁ་སུ་དྷ་རཿ མ་ཧཱ་སུ་ཁ་དྷ་
229

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ར༔ ཙ་ཏུར་ནན་ཏཿ བྷ་ག་བྷི་ཤོ་ཧཱུྃ་ཧཱུྃཿ ཀ་ཏྱཾ་ཀུ་རུ་ཤ་མེ ལན་གསུམ་བརྗོད་ལ་བྱིན་གྱིས་རླབསཿ 
ཡུམ་གྱིས་ཡབ་ཐབས་བྱིན་བརླབ་ནི༔ ཨོཾ་མ་ཧཱ་བཛྲ་དྷ་ཤ་ཙ་ཏུར་ཨ་ནན་ཏ༔ ཡ་ཁ་མུ་ཁ་རོ ས་ན་ 
བླ་ཧཱུྃ་ཧཱུྃ་ཧཱུྃཿ ཀ་ཏྱཾ་ཀུ་རུ་ཤ་མེཿ ལན་གསུམ་བརྗོད་དེ་རྡོ་རྗེ་བྱིན་གྱིས་བརླབསཿ དེ་ཚེ་ཏིང་འཛིན་ 
རིམ་པ་ནི༔ ཕྱོགས་བཅུའི་སངས་རྒྱས་བྱང་ཆུབ་སེམས་དཔའ་དང༔ དཔའ་བོ་མཁའ་འགྲོ་སྤྱན་ 
འདྲེན་ཡབ་ཡུམ་གཉིས་ལ་བསྟིམས༔ ཡབ་ཡུམ་ལྷར་བསྒོམས་ཟབ་མོ་སྔོན་ལྟར་དུཿ༔ ཡུམ་གྱི་པདྨ་ 
བདེ་ཆེན་དག་པའི་མཁའ་ཀློང་དུ༔ ཕྱོགས་བཅུའི་བྷུདྡྷ་བོ་དྷི་ས་ཏྭ་ཌཱཀྐ་ཌཱཀྐི་དང་ བསྐལ་བཟང་སངས་ 
རྒྱས་སྟོང་རྩ་གཉིས༔ རྡོ་རྗེ་འཆང་ཆེན་ཡབ་ཡུམ་རྣམ་པར་བསྐྱེད༔ གཉིས་མེད་ཡེ་ཤེས་ངོ་བོ་ཟག་ 
མེད་ཀྱི༔ མཆོད་པ་འབུལ་སྙམ་སྙོམས་འཇུག་པསཿ རང་ལུས་མཆོད་སྤྲིན་མི་ཟད་པ༔ རྡོ་རྗེ་མཆོད་ 
ཡོན་ཟད་མེད་བས༔ དེ་ལྟར་ལྡན་པའི་བྱིན་གྱིས་བརླབ༔ ཐ་མ་ཆགས་སྲེད་ལྟུང་མི་ཕོགཿ༔ རྒྱུ་ཚོགས་ 
འབྲས་བུ་ཡེ་ཤེས་འཐོབ༔ དེ་ནི་སྔོན་འགྲོའི་རིམ་པའོ༔ སཱ་མཱ་ཡཱ ཙིཏྟ་ཐཿ གླུ༌ཧྱ༔
གཉིས་པ་དངོས་གཞིའི་རིམ་པ་ནི༔ ཡབ་ཡུམ་ལྷར་བསྐྱེད་སྙོམས་འཇུག་བྱ༔ རྡོ་རྗེ་པདྨ་འོ་འཁྱུད་ 
སྦྱོར༔ བདེ་བསྐྱེད་འབེབས་བཟུང་བཟློག་བཀྲམ་ལསཿ༔ དང་པོ་ལུགས་མཁན་ཞུན་ཆུ་ལྟར༔ དལ་ 
བུའི་དབབ་པ་དགའ་བ་ངོས་གཟུང་ཐབས༔ དབེན་པར་གདན་ལ་ཡབ་ཡུམ་ལྷན་ཅིག་སྡོད༔ རྣལ་ 
འབྱོར་ལུས་སྟོབས་རྒྱས་པ་ན༔ ཕྱག་རྒྱའི་ལུས་རེག་ནུ་མཉེ་འོ་འཁྱུད་བརྩམ༔ རྡོ་རྗེ་ལངས་ཤིང་ཐིག་ 
ལེ་གཡོ་བར་ནུས༔ ལུས་སྟོབས་འབྲིང་ན་རྡོ་རྗེ་པདྨ་ནཿ རེག་པས་ལངས་ཤིང་ཐིག་ལེ་གཡོ་ནུས་བ་ 
སྤུ་གཡོ༔ བསྲུབ་དང་སྦྱོར་བ་འཁྲུལ་འཁོར་གཅིག༔ སྡོང་པོ་བསྒུལ་བས་ཡལ་ག་འགུལ་བ་ལྟར ལུས་ 
ཀྱི་རྩ་རྣམས་གསང་བར་འདུས༔ དེ་རྣམས་འགུལ་བས་རྩ་རྣམས་དྲོས རྩ་ནང་ཐིག་ལེ་གཡོས་པས་ 
ཡིད་དགའ་ཞིང༔ ལུས་འདི་སྐྱི་བུན་དབུགས་རྒོད་ཅིང༔ ལུས་ལ་བདེ་བ་སྐྱེས་པས་གསང་བའི་འཁོར་ 
ལོ་རུ༔ ཐིག་ལེ་འཕེལ་ནས་ཕྱི་རོལ་རྟོག་པ་འགགས༔ ཡབ་ཡུམ་གཉིས་པོ་བདེ་བ་ལྷན་ཅིག་སྐྱེས 
དེ་ཉིད་མིན་པ་གཞན་སྣང་འགགས་པ་ཡིན ལྷན་སྐྱེས་སྤྲུལ་སྐུའི་བདེ་བ་ཞེས་བྱའོ༔ སངས་རྒྱས་ 
དངོས་པོ་ངོ་བོ་དེ་ཀ་ཡིན༔ ངོ་བོ་དག་པའི་ཡེ་ཤེས་ལས༔ མྱོང་བ་ཁོང་སེམས་བདེ་སྐྱེས་དེར༔ གཅེར་ 
གྱིས་བལྟས་པའི་ངོས་གཟུང་མེད༔ གསལ་སྟོང་དབྱེར་མེད་བདེ་བ་དེ་ཀའི་ངང་དུ་གཞགཿ མཆོག་ 
ཏུ་དགའ་བའི་ཡེ་ཤེས་ངོས་གཟུང་ནི༔ རྡོ་རྗེ་པདྨར་དཀྲུགས་པ་ཡིས ཕྱག་རྒྱ་ཆགས་པའི་བདེ་རྒྱས་
230

༄༅། །ཟབ་གཏེར་ཆོས་ཀྱི་མཛོད ཁང་།
རྟགས༔པདྨ་རླན་དང་དབུགས་རྒོད་སྐད་ངན་འབྱིན༔ རྩ་དང་ལུས་པོ་གཡེང་ཞིང་ལུས་འགྱུར་ 
བྱེད༔ དེ་དུས་རྩ་མིག་ཐིག་ལེ་གཡོ་ཞིང་རྒྱས༔ བདེ་བ་རྒྱས་ནས་ཐིག་ལེ་གཟུང་བར་བྱ༔ ཆང་རྫ་ཐེམ་ 
བུ་དགག་པ་ལྟ༔ བདེ་བ་མ་སྐྱེས་པ་ལ་གཟུང་མི་བྱ༔ སྐྱེས་ནས་བཟུང་ཞིང་བདེ་བའི་ངོ་བོར་བལྟ༔ 
བདེ་བ་རྫོགས་ནས་མི་གཡོ་བཟུང སྲུབ་དུས་མི་གཟུང་བསྲུབས་འཕྲོ་བཅད་ནས་གཟུང༔ ནོར་བུའི་ 
རྩེ་མོར་མི་གཟུང་རྩ་བར་གཟུང༔ འཛིན་པའི་རླུང་བཟུང་འཁྲུལ་འཁོར་བྱ༔ ཐིག་ལེ་བཟུང་བས་མ་ 
ཐུབ་བདེ་བ་ཡལ་འགྲོ་བས༔ དེ་ཉིད་ཐིག་ལེ་ཉག་གཅིག་བདེ་བར་གཟུང༔ ནང་གི་རྣམ་རྟོག་འཛིན་ 
པ་གྲོལ་ནས་སུ༔ སྣང་སྲིད་བདེ་བ་གཅིག་གི་ངོ་བོར་འཆར༔ བདེ་བ་ཡལ་ཁ་ཁམས་གཡོ་བདེ་བ་ 
སྦར༔ བདེ་བའི་ངོ་བོ་གནས་ལུགས་བསྲེ་ཞིང་སྐྱོང༔ པདྨའི་ནང་དུ་རྡོ་རྗེ་ནུད་ཙམ་ཕྱུང༔ སྤྱོད་འཕྲོ་ 
གཅོད་ཅིང་ཉྭ་བཞི་རྩ་སྒོ་ལྷོདཿ༔ འོག་རླུང་འཐེན་ལ་སྟེང་རླུང་དྲག་ཏུ་མནན༔ དབང་པོ་གྱེན་བཟློག་ 
རིག་པ་མཁའ་ལ་གཏད༔ དེ་དུས་ཕྲ་བ་བག་ཉལ་ཉོན་མོངས་པ༔ ལྐོག་འགྱུར་གནས་པ་ཐམས་ཅད་ 
རྣམས༔ སྙོམས་པར་ཞུགས་པས་མངོན་གྱུར་ལྡང ཉོན་མོངས་ཐོལ་སྐྱེས་ཆགས་མཁན་ཆགས་ཡུལ་ 
དང༔ མ་གྲུབ་བདེ་སྟོང་གསལ་སྟོང་དབྱེར་མེད་ངང༔ བློ་ལས་འདས་པ་བཅོས་མེད་ངང་དུ་བཞག 
འདོད་ཆགས་རྐྱེན་གྱིས་བསྐྱེད་ཀྱང་ངོ་བོ་ཡེ་ཤེས་སོ༔
དུས་དེར་རྣམ་པར་སྨིན་པའི་བདེ་བ་སྐད་ཅིག་མ༔ ཡེ་ཤེས་མཆོག་ཏུ་དགའ་བའི་ཡེ་ཤེས་པ༔ བདེ་ 
བ་ཆེན་པོ་ལོངས་སྤྱོད་རྫོགས་སྐུ་ཟིན༔ སྲོག་ལ་བབ་ཀྱང་ཐིག་ལེ་མི་གཏོང་སྙམ༔ བདེ་བ་ཡལ་ན་ཁ་ 
གསོ་དལ་བུས་བསྲུབ༔ དེས་ནི་སྔོན་ལྟར་བདེ་བ་ཕྲིལ་ཕྲིལ་འབྱུང༔ བདེ་སོར་བཟུང་ལ་བདེ་བའི་ངོ་ 
བོར་བལྟ༔ དེ་ལྟར་ཡང་ཡང་ཚོད་ལ་སྦྱར་བར་བྱ༔ ན་སོ་རྒུད་དང་ཁ་ཟས་ངན་པ་ནཿ ཐིག་ལེ་ཕེབས་ 
དཀའ་བཟུང་དྲགས་ཕབ་ཀྱང་དཀའ༔ དེ་དུས་བདེ་བ་བསྐྱེད་ཅིང་དྲག་ཏུ་དབབ༔ དཀྲུག་ཅིང་ 
དམིགས་པ་ཕྱག་རྒྱའི་པདྨར་གཏད རྐང་ལག་ཉྭ་བཞིའི་རྩ་བསྒྲིམས་སྟེང་རླུང་འཐེན༔ འོག་རླུང་ 
འཐེན་ཅིང་དལ་བུས་དཀྲུགཿ བསྲུབས་དྲགས་མགྱོགས་ན་མ་ཐལ་བདེ་བ་མེད༔ རིམ་བཞིན་ཆེར་ 
བསྐྱེད་ལུས་ལ་བདེ་དྲོད་རྒྱས༔ བདེ་བ་རྒྱས་རྟགས་ཕྱག་རྒྱ་ངུ་དགོད་བྱེད༔ ཆགས་པའི་སྒྲ་དང་ 
སྐད་འབྱིན་སྣ་ཚོགས་བྱེད༔ དེ་དུས་ཟག་བཅས་བདེ་བ་གཡོ་ཚབས་འབྱུང༔ དེ་དུས་བདེ་ལ་ཆགས་ 
མཁན་རྩད་ནས་གཅོད༔ གསལ་སྟོང་འཛིན་མེད་བདེ་སྟོང་གཉིས་མེད་ངང་དུ་བཞག༔ དུས་གསུམ་
231

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
རྣམ་རྟོག་བདེ་ཆེན་ངང་དུ་གཞག༔ བརྗོད་དུ་མེད་པའི་བདེ་བ་ཉམས་མྱོང་དེ༔ བློ་ལས་འདས་ 
པའི་དཔེ་བྲལ་དོན་རྟོགས་ཤརཿ དེ་ནི་ལྷན་ཅིག་སྐྱེས་པའི་ཡེ་ཤེས་སོ༔ བདེ་བ་ཆེན་པོའི་ངོ་བོ་ཆོས་ 
སྐུ་ཡིན༔ དེ་ཡི་ངང་དུ་ཡུན་རིང་མཉམ་པར་གཞག་པར་བྱ༔ བདེ་བ་ཆེ་བས་དྲན་ཤོར་ཐིག་ལེ་མ་ 
ཐུབ་ན༔ ནོར་བུའི་རྩེ་མོའི་ཧཱུྃ་གིས་ཐིག་ལེ་བཟློགཿག༔ ཧཱུཾ་རིང་གཅིག་གི་དྲག་ལ་རིང་བ་ཡིས༔ གསང་ 
བའི་གནས་ནས་སྤྱི་བོའི་གཙུག་ཏུ་དྲངས༔ དེ་ཀ་ཉིད་དུ་བསྲུབ་འཕྲོ་བཞག་ལ་རླུང་སེམས་བཟུང 
དེ་ནས་གསང་བ་རྡོ་རྗེ་ཅན་གྱི་འགྲོ རླུང་སྟོབས་ཆེ་ན་ཕྱག་རྒྱའི་ཐིག་ལེའང་དྲངས རྒྱུ་ཡི་ཐིག་ལེ་ 
དངས་མའི་ནང་དུ་བཀྲམ༔ སེམས་ཉིད་བདེ་སྟོང་ཡེ་ཤེས་ཆེན་པོར་འཆ སྙིགས་མའི་ལུས་ཀྱི་ 
བཀྲག་དང་ཁ་དོག་བསྐྱེད༔ གཉེན་པོས་མ་ཟིན་བསྲུབས་ན་ཐིག་ལེ་ཉམས་གྱུར་ན༔ ཐ་མལ་པ་ཡི་ 
འདོད་ཆགས་ལས་གྱུར་ཏེ༔ དེ་རྐྱེན་ཐིག་ལེ་དངས་མའི་བརྟན་པ་ནི༔ ཡེ་ཤེས་ངོ་ནི་གཟུང་རྒྱུ་མེདཿ 
ཐིག་ལེ་ནང་དུ་བཟློག་པའི་ཚེ༔ ཡབ་ཡུམ་བདེ་བའི་ཟུག་ཡལ་ཏེ༔ དགའ་བདེ་བྲལ་བའི་དགའ་བྲལ་ 
ལོ༔ དགའ་བྲལ་ཡེ་ཤེས་ཆོས་སྐུ་ཡིན ཐིག་ལེ་ཟིན་རྟགས་ཡུམ་གྱི་པདྨ་སྐམ་སེང་འགྲོ༔ པདྨ་ཆུང་ 
ཞིང་རྡོ་རྗེ་སྲང་ཐང་ཧྲིལ་ལེ་འགྲོ རྡོ་རྗེ་སྟོབས་རྒྱས་ངར་སྐྱེ་འཁྲིག་པར་འོང༔ དགའ་བཞི་འདས་ 
པའི་ཡེ་ཤེས་ཉིད༔ སྐད་ཅིག་བདེ་བ་ས་བཅུ་ཐོབཿ༔ ཧྲཱིཿ བྷུ་ཧྱ༔
གཉིས་པ་ཐིག་ལེ་བཟློག་བཀྲམ་ནི༔ ཉོན་ཅིག་སྣོད་ལྡན་རྣལ་འབྱོར་མཿ༔ ཐིག་ལེ་བཟློག་ཅིང་བཀྲམ་ 
པ་ཡང ཁྲོན་ཆུ་སྤྱངས་ལ་དྲངས་པ་ལྟར༔ འོག་རླུང་འུབས་ཀྱིས་ཡར་འཐེན་ྋ༔ རྒྱུ་ཞབས་བརྡེབས་ 
ལ་སྒལ་ཚིགས་སྦྱར༔ རྐང་ལག་སོར་བཅུ་ནང་དུ་བསྐུམཿ༔ མགྲིན་པ་ཨོལྐོ་མར་མནན་ནོ༔ ལྕེ་རྩེ་ཡར་ 
ལྟེབས་ལྕེ་ཞབས་རྐན་ལ་སྦྱར༔ མིག་གཉིས་གྱེན་ལྡོག་མཁའ་ལ་ཧྲིག་གེར་བལྟ འོག་ཏུ་ཧཱུྃ་རིང་ཧཱུཾ་ 
ཐུང་ཧིག་བཅས་ཡར་ལ་དྲངས༔ འོག་སྒོ་གཉིས་ནས་ཡར་འཐེན་སྟེང་རླུང་མནན ཁོང་ནི་རླུང་གིས་ 
ཡར་མར་འགྲོ་བ་བསུབ་ལ་ཉེ༔ རྡོ་རྗེ་སྦུབས་སུ་ཧཱུྃ་དམར་ནུས་པ་ཅནཿ བདེ་བའི་ངོ་བོ་ཐིག་ལེ་ཡར་ 
འདྲེན་པའི༔ ཕྱག་རྒྱ་བདེ་བས་ཐིག་ལེ་ལྟེམ་གྱིས་ཞུ༔ མེར་མེར་ངང་ལྟེམ་གྱུར་པ་རྡོ་རྗེའི་སྦུ་གུ་ཡིས༔ 
འོ་མ་འཐུང་བཞིན་ཡར་ལ་ནར་གྱིས་དྲངས༔ དབུ་མའི་ནང་ནས་སྤྱི་བོའི་ཧཾ་ལ་བསྟིམ༔ དེ་ནས་ཕྱག་ 
རྒྱའི་ཐིག་ལེ་གཅིག་ཏུ་གྱུར༔ སྤྱི་བོར་ཐོན་ཏེ་ནམ་མཁར་འཕང༔ ལུས་གནད་རྩ་བཟང་རླུང་སྦྱངས་ 
ཆེ་བ་ན༔ ལུས་གནད་དམིགས་པ་རླུང་ཐེབ་གསུམ་གྱིས་དྲངས༔ ཡང་ན་ལྔའམ་བདུན་གྱིས་འདྲོང་
232

༄༅། །ཟབ་གཏེར་ཆོས་ཀྱི་མཛོད་ཁང་།
བ་གདོན་མི་ཟ ཧྲཱིཿ དྷུ་ཏི༔ དེ་ནས་བཟློག་པའི་ཐབས་ལ་ཡང༔ འཁྲུལ་འཁོར་དྲུག་གི་བཟློག་པ་ 
ནི དང་པོ་ལྷ་དབང་གཉེན་པོའི་འཁྲུལ་འཁོར་ནི༔ མཐེ་བོང་ཆེ་བས་སོར་མོའི་སྲིན་ལག་རྩ་བ་བསྡོནཿ༔ 
ལག་པ་གཡས་གཡོན་བསྣོལ་བ་ཡིསཿ དཔུང་པ་ཐད་ཀར་གདེང་བའོ༔ གཉིས་པ་གླང་པོ་སྣ་འཛིང་ 
ནི༔ རྡོ་རྗེ་ཁུ་ཚུར་བཅའ་ལ་གྲུ་མོ་གཉིས༔ རྩིབས་སྟེང་མནན་ཏེ་མཆན་གཉིས་དྲག་ཏུ་བརྡེབ༔ གསུམ་ 
པ་རྣམ་འགྱེངས་རོལ་པ་ནི༔ ལག་གཉིས་རྡོ་རྗེ་ཁུ་ཚུར་བཅས༔ རང་གི་མདུན་གྱི་ས་ལ་གཟུགསཿ 
ལག་ངར་ཐད་བརྐྱངས་སྲིང་སྲིང་བྱེད་པའོ༔ མདུན་རྒྱབ་གཡས་གཡོན་དེ་བཞིན་བྱ༔ བཞི་པ་རྡོ་རྗེ་ 
གཙུག་དོར་ནི༔ ལག་གཉིས་སོར་མོ་བརྒྱད་བསྣོལ་ཏེ༔ གུང་མོ་རྩེ་སྤྲོད་ཐུར་བཟློག་སྤྱི་བོར་བཙུགས་ 
པའོ༔ ལྔ་པ་གྱད་ཀྱི་སྟོབས་འཛིན་ནི༔ ལག་པ་གཡས་གཡོན་གྲུ་ཚིགས་དཔུང་ལྷུ་འཇུ༔ གྲུ་མོ་གྱེན་ 
ཐུར་རེས་མོས་སྟོན་པའོ༔ དྲུག་པ་རྩེ་གསུམ་གདེངས་ཀ་ནི༔ རྡོ་རྗེ་ཁུ་ཚུར་བཅས་ཏེ་མདུན་དུ་ཤད་ཀྱིས་ 
བརྐྱང༔ གྱེན་ལ་ནར་ནར་དྲངས་ཏེ་སྟག་གི་སྟེང༔ ནམ་མཁར་སོར་མོ་ཤད་ཤད་བརྐྱང༔ དེ་རྗེས་རྡོ་རྗེ་ 
སྐྱིལ་ཀྲུང་བཅའ་ཞིང་གདབ༔ བཟློག་རྟགས་རྡོ་རྗེ་ང་ར་ཆག་ཆུང་ནས་སྦུབས་སུ་ནུབ༔ ལུས་ཡང་སེམས་ 
བདེ་འབོལ་ལེ་ཤིགས་སེ་འོང༔ དབང་པོ་བདེ་བ་མཉེན་ལྡན་འབྱུང༔ སཱ་མཱ་ཡཱ༔ ཧྲཱིཿ
གསུམ་པ་ཐིག་ལེ་ལུས་ལ་བཀྲམ་པ་ནི༔ སྦྱིན་ཤུགས་ཡོ་ལང་འགྱེད་པ་ལྟར རླུང་དང་དམིགས་པ་ 
འཁྲུལ་འཁོར་གྱི༔ སྔོན་དུ་ཕབ་ལ་ཕེབས་ནས་བཟུང༔ ཟིན་ནས་བཟློག་ལ་བཟློག་ནས་བཀྲམ༔ རླུང་ 
གནད་སྔོན་དུ་འོག་རླུང་འཐེན༔ སྟེང་རླུང་མནན་ནས་འོག་གི་འཁྲུལ་འཁོར་དུཿ བྱང་ཞིང་ལུས་ཀྱི་ 
རྩ་གནས་ཐམས་ཅད་ཀྱི༔ ནང་དུ་སྟོང་པ་གསེང་ཡོད་པ༔ ཐིག་ལེ་འཁྲུལ་འཁོར་སིབ་སིབ་ཐིམ་པ་ 
ཡིས༔ ཐིག་ལེ་རྩ་མིག་ཆིལ་གྱིས་ཁེངས་པ་ཡིས༔ བ་སྤུའི་བུ་གར་ཉིག་ཉིག་ཐོན་པར་བསམ༔ སྤྲུག་ 
དང་བསིང་དང་འཚམ་པ་དང༔ བརྡེབ་དང་འཕར་དང་མཆོང་རྒྱུག་བྱ༔ རླུང་དང་དམིགས་པ་སྔོན་ 
དུ་སོང༔ རྗེས་སུ་དམིགས་མེད་འཁྲུལ་འཁོར་རྒྱས་གདབ་ནི ༡ རྐང་གཉིས་སྐྱིལ་གྲུང་ལག་གཉིས་ 
ཁུ་ཚུར་བསྣོལ༔ སིག་སིག་ལུས་པོ་ཐམས་ཅད་ཧུ་ཐོན་སྤྲུག༔ གསིག་པ་ལག་གཉིས་ཁུ་ཚུར་སྙིང་ཁར་ 
བསྣོལཿ གུ་ལུ་ལུ་བསྒུལ་ཞིང་སིག་སིག་གསིག༔ ༢ འཆམ་པ་ལག་གཉིས་བསྣོལ་ལ་དཔུང་ལྷུ་འཇུ༔ 
གཡས་གཡོན་མདུན་གསུམ་འཆམ་འཆམ་དང༔ མཆན་འོག་གཡས་གཡོན་གྲུ་མོ་བརྡེབ༔ ༣ བརྡེབ་ 
པ་རྐང་པ་སྐྱིལ་ཀྲུང་བཅའ༔ ལག་གཉིས་རྡོ་རྗེར་འཇུས་ནས་ཡར་འཕར་འཕང་པར་བརྡེབ༔ མགོ་
233

༄༅། །ཨོ་རྒྱན་རྗེ་འབངས་འདུས་པཔའི་ཟབ་ཆོས་ཀྱི་སྙིང་པོ་གཅེས་བཏུས།
བསྒྲིལ་མགོ་སྤྲུག་མགོ་བོ་ཅོག་ཅོག་བྱ༔ ༤ འཕཪ་ལ་སྐྱིལ་ཀྲུང་བཅས་ཏེ་རྡོ་རྗེ་གྱེན་དུ་བཏོནཿ ལག་ 
གཉིས་མཛུབ་ཚིགས་ས་ལ་བཙུགས་ནས་ཕན་ཚུན་དུ༔ འཕན་འཕན་རྒྱང་རྒྱང་བྱེད་པའོ༔ ༥ མཆོང་ 
རྒྱུག་རླུང་བཟུང་ཕན་ཚུན་དུ༔ མཆོང་ཞིང་རྒྱུག་པར་བྱེད་པའོ༔ དེ་དག་ཐམས་ཅད་དུས་སུ་རླུང་ 
གཟུང་བྱ༔ རླུང་མི་ཐུབ་པའི་དུས་སུ་འཁྲུལ་འཁོར་བཞག་ལ་རླུང་གཏང་ངོ༔ དེ་ནས་ཡང་ནི་རླུང་ 
བཟུང་འཁྲུལ་འཁོར་འཕྲོ་མཐུད་བྱ༔ བཀྲམ་པའི་འཁྲུལ་འཁོར་འཕར་དང་མཆོང་རྒྱུག་གཉིས༔ མིན་ 
ཀྱང་བཞི་པོ་ནན་ཏན་ཆོགཿ དགྲམ་པ་ནན་ཏན་ཆེ་བར་བྱ དགྲམ་པའི་རྟགས་ནི་ལུས་པོ་སྐད་བཅག་ 
པའི༔ ཧྲུག་ཧྲུག་ཟེར་བའི་སྒྲ་འབྱུང་ངོ༔ ཁོང་པར་བཅུད་ལེན་ཟས་ཁེངས་ལྟར སྐྱུག་ཞེན་མེ་རེ་རེ་ 
འབྱུང་བའོ༔ ལུས་སེམས་བདེ་གཉེན་རིག་པ་གསལ༔ མི་རྟོག་པ་ཡི་བདེ་ཉམས་འཆར༔ མི་ཁྲིམས་ 
པ་དང་མི་བདེ་བ ན་བ་རྒྱུ་ཞབས་གེགས་བྱུང་ན དེ་རུ་མཉེ་བརྡུང་སྤྲུག་པར་བྱ༔ སྤྱིར་ནི་དབབ་ 
མ་ཐག་ཏུ་གཟུང་བར་བྱ༔ ཟིན་མ་ཐག་ཏུ་བཟློག་པར་བྱ བཟློག་མ་ཐག་ཏུ་དགྲམ་པར་བྱ ཕྱི་ 
བཤོལ་ལའུ་རིང་ན་བདུད་ཀྱིས་འཁྱེར༔ ཕྱི་ཤོལ་བྱས་ན་ཐིག་ལེ་འཆོར རག་ཆུ་འཁྱག་པའི་ལུགས་ 
མི་འགྲིམ༔ དཔེ་དང་འདྲ་བའི་བརྩོན་འགྲུས་བྱ༔ ཐིག་ལེ་བཟློག་དགྲམ་བདེ་བའི་ངང་ཉིད་དུཿ 
ཤེས་པ་མ་བཅོས་གནས་ལུགས་རང་སར་བཞགཿ སྲེད་ཞེན་སྐྱེས་ན་འཁོར་བར་བཟློགཿ༔ ཆགས་ 
མེད་སྒྱུ་མའི་རང་བཞིན་གྱི དྲན་མེད་འཛིན་མེད་ཡེངས་མེད་གཞག༔ བདེ་སྟོང་ངང་དུ་ཐམས་ 
ཅད་གྲོལ༔ ཆོས་སྐུ་ཐིག་ལེ་ཉག་གཅིག་མངོན་དུ་འགྱུར༔ འཁོར་འདས་ཐམས་ཅད་འདི་ཀས་གྲོལ་ 
བ་ཡིན༔ དེ་ལྟར་ཀུན་རྫོབ་རྒྱུ་ཡི་ཐིག་ལེ་ལ༔ བརྟེན་ནས་ཉམས་སུ་ལེན་པ་ཡིསཿ འབྲས་བུ་བདེ་ 
ཆེན་གྲོལ་ནས་དོན་དམ་གྱི ཆོས་སྐུ་ཐིག་ལེ་ཉག་གཅིག་རྟོགས་པ་གནདཿ དང་པོ་ལུས་ཀྱི་གཞི་ནི་ 
བདེ་ལས་གྲུབཿ བར་དུ་བདེ་བ་ཉམས་བླངས་པས༔ འབྲས་བུ་བདེ་ཆེན་གྲོལ་ནས་སངས་རྒྱས་པས༔ 
ཡིད་དཔྱོད་མ་ཡིན་མངོན་སུམ་ཉམས་སུ་མྱོང གསང་སྔགས་བླ་མེད་འབྲས་བུ་མྱུར་བའི་ལམ༔ དོན་ 
མཆོག་འདི་ནི་གནད་དུ་ཤེས་པ་ཟབ༔ སྲེད་ཞེན་འཆིང་ན་འཁོར་བ་ངན་སོང་ཡིན༔ ཞེན་མེད་བདེ་ 
བ་ཉམས་བླངས་སངས་རྒྱས་པའི༔ མྱུར་མགྱོག་ལམ་མཆོག་ཟབ་མོའི་སྙིང་ཁྲག་འདི༔ མཁའ་འགྲོའི་ 
སྙིང་གི་སྲོག་བཅུད་ཡིན༔ སྐལ་མེད་ཐེག་དམན་རྣམ་ལ་གསང༔ རླུང་ཕྱོགས་འཕྲིག་པར་མ་བྱེད་ 
ཅིག ཡེ་ཤེས་མཚོ་རྒྱལ་ཐུགས་ལ་ཞོག༔ མ་འོངས་དོན་དུ་གཏེར་དུ་སྦོས༔ ཟབ་ལམ་དངོས་གཞིའི་
234

༄༅། །ཟབ་གཏེར་ཆོས་ཀྱི་མཛོད་ཁང་།
རིམ་པ་རྫོགས༔ 61མྱམྱ44(6དམགརྒྱ ༼ཨྠ༔ གླུ་ཧྱ༔ སཱ་མཱ་ཡཱ༔ རྒྱ་རྒྱ་རྒྱ༔ ཟབ་ལམ་ 
བསྒོམ་པའི་གེགས་སེལ་ནི༔ ཐིག་ལེའི་གེགས་ནི་ལུས་ཟུངས་ཤོར༔ བདེ་བ་མེད་པའི་ཆགས་པ་སྐྱེ 
མཁལ་སྐད་ན་ཞིང་རྒྱུ་ཞབས་བསྡོམ ནད་རིགས་གང་དག་ཅི་བྱུང་ཡང བླ་མའི་རྣལ་འབྱོར་སྐྱོ་ཤས་ 
བྱ༔ དྲག་རླུང་གནས་གོས་ཟས་རྣམས་དྲོ་བར་བྱས༔ འཁྲུལ་འཁོར་སྔོན་རྒྱབ་གོང་ལྟར་ཐམས་ཅད་ 
བྱ༔ འཁྲུལ་འཁོར་ཐམས་ཅད་དོ་མཉམ་བྱས༔ གང་འཁྲེགས་པ་རུ་དམིགས་གཏད་འཁྲུལ་འཁོར་ 
བྱ༔ ཐིག་ལེ་སྤྱི་བོའི་གཙུག་ཏུ་དྲོངས པདྨ་མཁའ་འགྲོའི་དམ་རྫས་གཉེན༔ རྩ་བཤལ་ལ་སོགས་ 
སྨན་གྱིས་སེལ༔ གདོན་གྱི་གེགས་ནི་སྙིང་མི་དགའ༔ དགེ་སྦྱོར་མི་ནུས་འཇོག་སྙིང་འདོདཿ༔ ཤེས་པ་ 
མི་བདེ་ཁྲོ་སྙིང་འདོད༔ དེ་ལ་བླ་མའི་རྣལ་འབྱོར་མོས་གུས་བྱ༔ ཁྱད་པར་རང་གི་སྙིང་གི་དཀྱིལ༔ 
གུ་རུ་བསྒོམས་པའི་སྐུ་ལུས་ལ༔ མེ་འབར་རང་ལུས་གདོན་བགེགས་བསྲེགསཿ རང་སེམས་བླ་མར་ 
གྱུར་པར་བསམ༔ ཤེས་པ་རང་སར་ཀློད་པས་སེལ༔ ཡང་ན་དུར་ཁྲོད་གཉེན་པོར་འགྲོ༔ སུ་འདོད་ 
ལུས་སྦྱིན་དམིགས་པ་བྱ༔ དེ་ཡིས་གེགས་སེལ་གདོན་མི་ཟ༔ ཟབ་ལམ་ཐིག་ཆེན་གེགས་སེལ་ལོ༔ 
སྒྲི གྲུ་ཧྱ སཱ་མཱ་ཡཱཿ རྒྱ་རྒྱ་རྒྱ༔ དྷནགྒཡཿ
སྤྱི་དོན་གསུམ་པ་ཟབ་ལམ་རྗེས་ཀྱི་བྱ་བ་ནི༔ རྗེས་དང་ཕན་ཡོན་རིམ་པའོ༔ དང་པོ་རྗེས་ཀྱི་ 
བྱ་བ་ནི༔ མཚན་ལྡན་ཕྱག་རྒྱར་གཏང་རག་གཏོང བསྔོ་བ་སྨོན་ལམ་རྒྱ་ཡིས་གདབ༔ ཨེ་མ་ཧོ 
རྣལ་འབྱོར་བདག་གིས་ཟབ་ལམ་ཉམས་བླངས་པའི༔ ཐེག་ཆེན་དགེ་བ་འདི་ཡི་རྩར་བརྟེན་ནས 
མཚན་ལྡན་ཕྱག་རྒྱ་མཚམས་སྦྱོར་གྲོགས༔ ཚེ་རབས་སྐྱེ་བ་ཐམས་ཅད་དུ༔ ཚོམས་བུ་འབུམ་བཅས་ 
སྟོང་དང་བརྒྱ་རྩ་སོགས༔ ཕྱིར་མི་ལྡོག་པའི་སངས་རྒྱས་ཀྱི༔ འབྲས་བུ་མངོན་པར་ཐོབ་པར་ཤོགཿ 
ཅེས་པ་ཡབ་ཡུམ་གཉིས་ཀ་ཡིས༔ ཐེག་པ་ཆེན་པོའི་སྨོན་ལམ་བཏབ༔ ཨེ་མ་ངོ་མཚར་རྨད་ཀྱི་ཆོས 
འབྲས་བུ་ལམ་དུ་བྱ་བ་འདི༔ ཚེ་གཅིག་རྡོ་རྗེའི་སྐུ་འཐོབ་འགྱུར༔ ཟབ་པར་འཆང་དང་སྐལ་ལྡན་ 
ཀུན ཧྲཱིཿ གཉིས་པ་མཚན་ལྡན་ཕྱག་རྒྱ་བརྟེན་པའི་ཕན་ཡོན་ནི༔ ཕར་ཕྱིན་དྲུག་དང་དབང་ 
བཞིའི་དོན༔ ཡབ་ཡུམ་ལྷར་བསྐྱེད་ཚོགས་གཉིས་རྫོགསཿ༔ སྦྱིན་པའི་ཕ་རོལ་ཕྱིན་པ་རྫོགས༔ སྙོམས་ 
འཇུག་གནད་ལ་ལེ་ལོ་མེད་པ་ཡིས༔ བརྩོན་འགྲུས་ཕ་རོལ་ཕྱིན་པ་རྫོགསཿ བདེ་སྟོང་ངང་ལས་ 
སེམས་གནས་པས བསམ་གཏན་ཕ་རོལ་ཕྱིན་པ་རྫོགས༔ ཐིག་ལེ་མ་ཉམས་འཛིན་པ་ཡིས༔ ཚུལ་
235

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཁྲིམས་ཕ་རོལ་ཕྱིན་པ་རྫོགསཿ སྣང་བ་བདེ་བའི་ཉམས་ཤར་བསཿ བཟོད་པའི་ཕ་རོལ་ཕྱིན་པ་ 
རྫོགས༔ བདེ་སྟོང་བདེ་བ་མཐར་ཕྱིན་པས༔ ཤེས་རབ་ཕ་རོལ་ཕྱིན་པ་རྫོགས༔ ཡབ་ཡུམ་ལྷར་བསྐྱེད་ 
བུམ་དབང་ཐོབ༔ སྙོམས་འཇུག་བྱས་པས་གསང་དབང་ཐོབ༔ བདེ་སྟོང་ཉམས་ཤར་ཤེས་རབ་ཡེ་ 
ཤེས་དབང༔ བློ་འདས་མཐའ་བྲལ་དོན་དབང་ཐོབ༔ ཁྱད་པར་ས་ཡང་ནོན་པ་ནི༔ རིག་མ་ཕྱག་རྒྱ་ 
མཐོང་བས་དགའ་ཉམས་སྐྱེས༔ དང་པོ་རབ་ཏུ་དགའ་བའི་ས་ཐོབ་བོ༔ ཡབ་ཡུམ་སྒྱུ་མ་ལྟ་བུའི་ 
ལྷར་བསྐྱེད་པས༔ ས་གཉིས་དྲི་མ་མེད་པ་ཐོབ༔ དེ་ནས་སྙོམས་འཇུག་ཐིག་ལེ་རྩར་གཡོས་པས༔ ས་ 
གསུམ་འོད་འབྱེད་ཐོབ་པའོ༔ ཡེ་ཤེས་རྩ་ནས་འཕྲོས་པས་བདེ་བ་འབར༔ ས་བཞི་འོད་འཕྲོའི་ས་ 
ཡང་ཐོབ༔ ཐིག་ལེ་རྩ་ལ་ཟིན་རྫོགས་བཟློག་དཀའ་བས ས་ལྔ་སྦྱངས་དཀའི་ས་ཡང་ཐོབ་པའོ༔ ཐིག་ 
ལེ་ཟིན་དུས་ཡེ་ཤེས་ཉམས་བླངས་པས༔ ས་དྲུག་མངོན་དུ་གྱུར་པ་ཐོབ༔ ཐིག་ལེ་ཡར་ལྡོག་བཀྲམ་ 
པ་ཡིས༔ ས་བདུན་རིང་དུ་སོང་བ་ཐོབ༔ བློ་འདས་ངང་དུ་ལྷན་ནེར་བཞགཿ ས་བརྒྱད་མི་གཡོ་ཐོབ་ 
པར་འགྱུར དེ་ལས་མྱོང་བ་མངོན་གྱུར་པསཿ ས་དགུ་ལེགས་པའི་བློ་གྲོས་ཐོབ༔ སྣང་བ་གང་ཤར་ 
བདེ་སྟོང་གྲོལཿ ས་བཅུ་ཆོས་ཀྱི་སྤྲིན་ཐོབ་བོ༔ དབང་བཞིའི་ཉམས་ལེན་རྣལ་འབྱོར་པ༔ སྐྱེ་བ་ 
བདུན་པའི་བུད་མེད་དང༔ འབྲེལ་བ་ཙམ་གྱིས་གྲོལ་བར་འགྱུར༔ ཡབ་ལ་བརྟེན་པས་ཡུམ་སངས་ 
རྒྱས༔ ཡུམ་བརྟེན་ཡབ་དེ་སངས་རྒྱས་སོ༔ ནུབ་གཅིག་འབྲེལ་བ་ཙམ་གྱིས་ཀྱང༔ ཕྱག་རྒྱ་དེ་ལས་ 
གྲོལ་བར་འགྱུར༔ རྟག་བརྟན་ཕྱག་རྒྱ་སྨོས་ཅི་དགོས༔ ཡབ་ཡུམ་ཚེ་འདིར་དངོས་གྲུབ་ཐོབ༔ འབྲིང་ 
ནི་བར་དོ་མངོན་སངས་རྒྱས ཐ་མ་འགྲོ་བའི་དོན་དགོངས་ནས༔ སྐྱེ་བ་ཕྱི་མའི་དུས་ཀྱི་ཚེ༔ གཅིག་ 
གི་ཕྲིན་ལས་གཅིག་གིས་བསྒྲུབ༔ ཐེག་ཆེན་གསང་སྔགས་འཕྲིན་ལས་ཀྱིསཿ ཐེག་ཆེན་འགྲོ་དོན་ 
ཕྱོགས་མེད་མཛད༔ མི་རྟོག་རིག་འཛིན་ས་ལ་འགྲོ༔ དེ་ལྟར་རིག་མ་ཕྱག་རྒྱ་རྣམས༔ མཁས་པས་ 
བརྟགས་ནས་དགུག་པ་དང༔ གསང་ཞིང་སྤྱོད་པ་ཤིན་ཏུ་གཅེས༔ རྒྱས་པ་དཀྱུས་ཀྱི་ཨ་ནུའི་སྐོར༔ 
གསང་ལམ་བདེ་བ་པདྨ་སྤྱི་བསྡུས་ལྟར༔ ཤེས་སོ་སྐལ་ལྡན་ལས་འཕྲོ་ཅན༔ འདི་ནི་རང་གིས་ཉམས་ 
ལེན་ཏེ ལམ་ཟབ་གསང་སྔགས་ཐུགས་བཅུད་འདི མ་སྨིན་ལོག་ལྟ་བློ་ཆུང་དང༔ མཚན་ཉིད་ཁ་ 
འཛིན་གཤེ་སྐུར་ཅན༔ སྐལ་མེད་ཐེ་ཚོམ་ཅན་དག་ལ༔ རླུང་གི་ཕྱོགས་ཙམ་མ་བསྟན་ཅིག༔ ལས་ 
འཕྲོ་ཅན་གྱིས་ཉམས་སུ་ལོངས༔ ཁ་གསག་མཁན་ལ་མ་ཤོར་ཅིག༔ ས་མཱ་ཡ༔ རྒྱ་རྒྱ་རྒྱ༔ ཞེས་
236

༄༅། །ཟབ་གཏེར་ཆོས་ཀྱི་མཛོད་ཁང་།
རྫོགས་རིམ་ཟབ་མོ་ལྟ་བ་གསང་ཐིག་གི་ལམ་འབྲས་ཀྱི་ཡོངས་སུ་རྫོགས་པམཁའ་འགྲོའི་སྙིང་ཁྲག་
དངས་མའི་སྐོར་རྫོགས་སོ གཏེར་རྒྱ༔ སྦས་རྒྱ ཟབ་རྒྱ༔ གསང་རྒྱ༔ གཉེན་རྒྱ༔ གཏད་རྒྱ༔
གྷུ་ཧྱ སཱ་མཱ་ཡཱ རྒྱ་རྒྱ་རྒྱ༔ མངྒ་ལཾ་བྷ་ཝནྟུ
237

༄༅། །ཨོཾ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
༩༣༣ བླ་མ་ཡིད་བཞིན་ནོར་བུའི་རྫོགས་རིམ་ལྟ་བའི་གསང་ཐིག་ལས༔ རྩ་རླུང་ 
ཐིག་ལེའི་གེགས་སེལ་སྤྱི་གྲོལ་རིམ་སེལ་སྨན་དང་བཅས་པ་བཞུགས་སོ
༼༈།ཕངམབརྞྞ(3ཊཌྜྷྱ།⌘ངག ཏྲཾཊཋ།སཿ།བླ་མ་ཡིད་བཞིན་ནོར་བུ་ལ་ཕྱག་འཚལ་ལོ༔ བླ་མ་ཡིད་ 
བཞིན་ནོར་བུ་ཡི རྫོགས་རིམ་ལྟ་བ་གསང་ཐིག་གི རྩ་རླུང་གཏུམ་མོ་ཐིག་ལེ་ཡི གེགས་རྟགས་ 
སེལ་བའི་མན་ངག་མཆོག༔ སྤྱི་གྲོལ་ལམ་ཁྱེར་རིམ་པ་བསྟནཿ ཨོ་རྒྱན་ཆེན་པོས་བཀའ་བསྩལ་པ༔ 
ཉོན་ཅིག་སྣོད་ལྡན་རྣལ་འབྱོར་མཿ ཉམས་སུ་ལེན་པའི་གང་ཟག་ནི༔ འབྱུང་བའི་དངས་མ་ལུས་ 
གྲུབ་པསཿ ལུས་ཀྱི་ཟུངས་སེམས་སྲོག་བརྟེན་འབྲེལ་བ་ཡིན༔ འབྱུང་བ་རྟེན་ཤས་ཆེ་ཆུང་དང༔ 
ཉོན་མོངས་དུག་ལྔ་བདུད་བཞི་དང༔ དེ་ཡི་རྐྱེན་གྱིས་རྩ་རླུང་འཁྲུག༔ འབྱུང་བ་མ་འདྲེས་སོ་སོར་ 
གནས དེ་དག་ཀུན་ལ་རླུང་གིས་ཁྱབ་པས་ནཿ ནད་རྣམས་ཐམས་ཅད་རླུང་གིས་འཇུག་ཅིང་སྐྱེདཿ 
ཉོན་མོངས་རྐྱེན་གྱིས་རྩ་རླུང་འཁྲུག༔ འདོད་ཆགས་རྐྱེན་གྱིས་ཚ་ནད་འབྱུང༔ མེ་རླུང་སྟོབས་རྒྱས་ 
འབྱུང་བ་ཆ་མི་སྙོམས༔ ཞེ་སྡང་སེམས་ཀྱིས་བསླངས་པས་རླུང་ནད་སྐྱེད༔ ཆུ་རླུང་མཐུ་རྒྱས་འབྱུང་ 
བ་ཆ་མི་སྙོམས གཏུ་མུག་རྐྱེན་བྱས་གྲང་བ་བད་ཀན་བསྐྱེད༔ ས་རླུང་རྒྱས་པས་འབྱུང་བ་ཆ་མི་ 
སྙོམས༔ ཆ་མ་སྙོམས་ན་གང་མཐོང་ནད་དུ་འགྱུར༔ གསུམ་ཆ་གསུམ་མཉམ་ཆ་གཅིག་ནད་འཇུག་ 
གོ གཉིས་མཉམ་གཉིས་མ་མཉམ་ན་ནད་འདུ་འཇུག༔ བཞི་ཆད་འབྱུང་བ་མཉམ་ན་ནད་མི་འབྱུང 
རླུང་ཤས་ཅན་ལ་ཉིན་མོར་གཉིད་ལོག་ནཿ རླུང་གི་ནད་རྣམས་འཇུག་པར་བྱེདཿ རླུང་ལ་ཚ་གྲང་ 
འདུས་ནད་ཡོད༔ ཆུ་ཤས་ཅན་ལ་ཚད་པ་འཇུག༔ ས་ཤས་ཅན་ལ་བད་ཀན་དང༔ དེ་དག་འདུས་ 
པའི་ནད་ཡོད་པས༔ ཉིན་མོར་གཉིད་པའི་འབྱུང་བ་མཐའ་རྒྱས་པའི ཆ་མ་སྙོམས་པས་འབྱུང་ 
བཞི་དགྲར་ལངས་སོ༔ མཚན་མོར་མ་གཉིད་དེ་ཆ་མཐུནཿ གཅིག་དགྲ་གཅིག་གིས་འཁྲུག་པའི་ནད༔ 
དེ་ལས་མི་མཐུན་ཁ་ཟས་གཉིད་ལོག་སྤང༔ དེ་ལ་ཉོན་མོངས་རང་བྱུང་འཛིན་པའི་ནད༔ འབྱུང་བ་ 
དངས་མ་འཁྲུག་པའི་རྒྱུན་ཡིན་སྤང༔ དུག་ལྔའི་རྟོག་པ་གང་སྐྱེས་དུས༔ རང་རྒྱུད་མི་གཏང་ཆོས་ 
ཉིད་རོ་མཉམ་བྱ༔ ནད་འབྱུང་རྒྱུ་ཉིད་བརྟགས་ཤིང་སྤང་ཐབས་སོ༔ ༔ དེ་དག་ལམ་ཁྱེར་
238

༄༅། །ཟབ་གཏེར་ཆོས་ཀྱི་མཛོད་ཁང་།
ཕན་པའི་ཐབས༔ བདེ་སྡུག་འཁོར་བའི་རླུང་སེམས་དེ༔ ཉོན་མོངས་དུག་ལྔ་གང་སྐྱེས་དུསཿ གཉེན་ 
པོ་རླུང་གིས་ཕྱི་རུ་འབུད༔ སེམས་ཅན་ཀུན་གྱི་ཞེ་སྡང་བསྡུས༔ མ་ལུས་བདག་ལ་ཐིམ་པར་བསམ༔ 
རླུང་རོ་ཕྱི་རུ་འབྱིན་པའི་ཚེ སེམས་ཅན་ཐམས་ཅད་ཞེ་སྡང་རང་དག་སྨོན་ལམ་བཏབ༔ དམིགས་ 
པ་བྱ་ཞིང་འོག་མ་ཀུན་ལ་འགྲེས༔ དེ་ལྟར་མ་ཤེས་ཕོ་གདོན་ཚད་ནད་འཇུག༔ འཁོར་དང་སློབ་བུས་ 
འཁྲུག་པ་བྱེད༔ ཉོན་མོངས་འདོད་ཆགས་སྐྱེས་དུས་སུ༔ གཉེན་པོ་རླུང་ནི་ཕྱིར་འབུད་ལ༔ ཁམས་ 
གསུམ་སེམས་ཅན་ཐམས་ཅད་ཀྱི འདོད་ཆགས་བདེ་བར་ཤར་བར་དམིགས༔ དེ་ལྟར་མ་ཤེས་མོ་ 
གདོན་གྲང་བར་ཞུགས༔ སྡོམ་པ་མི་ཐུབ་འཁོར་བའི་ཁྱི་རྐུན་འོང༔ ཉོན་མོངས་གཏི་མུག་སྐྱེས་དུས་ 
སུ༔ གཉེན་པོ་རླུང་གིས་ཕྱི་རུ་དབྱུང༔ ཁམས་གསུམ་སེམས་ཅན་ཐམས་ཅད་ཀྱི༔ གཏི་མུག་རང་ 
སར་རང་གྲོལ་དམིགས༔ དེ་ལྟར་མ་ཤེས་བད་ཀན་དྲེག་ནད་དང༔ ས་བདག་གདོན་དང་འཁོར་ལ་ 
ནད་འཇུག་འབྱུང༔ ང་རྒྱལ་རློམ་སེམས་སྐྱེས་དུས་སུ༔ གཉེན་པོ་གོང་ལྟར་ཕྱི་རུ་འབྱུང༔ ཁམས་ 
གསུམ་སེམས་ཅན་ཐམས་ཅད་ཀྱི༔ ང་རྒྱལ་རང་སར་གྲོལ་བའི་སྨོན་ལམ་བཏབ༔ དེ་ལྟར་མ་ཤེས་ 
རྒྱལ་འགོང་སྨྱོ་འབོག་འོང༔ རང་དང་འཁོར་སློབ་སྡོད་མི་ཚུགཿ ཉོན་མོངས་ཕྲག་དོག་སྐྱེས་དུས་སུ 
གཉེན་པོར་རླུང་ནི་རྒྱབ་ཏུ་འབུད༔ ཁམས་གསུམ་སེམས་ཅན་ཐམས་ཅད་ཀྱི ཕྲག་དོག་རང་གྲོལ་ 
སྨོན་ལམ་བཏབ༔ དེ་ལྟར་མ་ཤེས་རྦོད་གཏོང་ནད་ཡམས་འབྱུང༔ འཁོར་སློབ་གཞན་གྱི་དབང་དུ་ 
འགྲོ ཕོ་ཡི་བདུད་ནི་ཤ་དང་རུས་ལ་གནས༔ ཉིན་ཕྱེད་ས་བདག་བསྡོངས་ནས་རྒྱུ དེ་དུས་ཁམས་ 
མྱོག་ཤེས་པ་བྱིང༔ བླ་མ་སྤྱི་བོར་བསྒོམ་ཞིང་རླུང་ནི་ཕྱི་རུ་འབུད༔
ཉོན་མོངས་བདུད་ནི་ཁུ་ཁྲག་ཐིག་ལེ་གནས༔ དགོང་མོར་མོ་གདོན་བསྡོངས་ཏེ་རྒྱུ༔ དེ་དུས་སྙིང་ 
མི་དགའ་བར་འོང༔ བླ་མ་ལྟེ་བའི་ཙཀྲར་བསྒོམ་པར་བྱ༔ གཉེན་པོ་རླུང་གི་གོང་ལྟ་བུ༔ འཆི་བདག་ 
བདུད་ནི་རླུང་ལ་གནས༔ ནམ་འཇིངས་རྦོད་གཏོང་བསྡོངས་ཏེ་རྒྱུ༔ བྲེད་དང་སྡངས་དང་འཇིགས་ 
སྐྲག་འོང བླ་མ་ཙིཏྟའི་འཁོར་ལོར་བསྒོམ་པར་བྱ གཉེན་པོ་རླུང་ཡང་གོང་ལྟ་བུ༔ ལྷ་བུའི་བདུད་ 
ནི་མིག་ལ་གནས༔ རྒྱལ་འགོང་དང་བསྡོངས་ནམ་ལང་རྒྱུ༔ ཤེས་པ་འཕང་མཐོ་འགྲོ་སྙིང་འདོད༔ རྩ་ 
མིག་ཐམས་ཅད་བླ་མ་བསྒོམ་པར་གཅེས༔ གཉེན་པོ་རླུང་ནི་གོང་ལྟ་བུར༔ མ་དག་ངན་རྟོག་གང་སྐྱེས་ 
དུས༔ སྙིང་རྗེ་བསྒོམ་ཞིང་རླུང་ནི་ཕྱི་རུ་འབུད༔ བཟང་རྟོག་བསམ་པ་སྐྱེས་དུས་སུ༔ དགོས་མེད་སྒྱུ་
239

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
མར་བསྒོམས་བྱས་ནས༔ ནང་དུ་རླུང་བཟུང་ཐུན་མོང་ཡོན་ཏན་སྐྱེ༔ མོས་གུས་དག་སྣང་འཆར་དུས་ 
སུ༔ ནང་དུ་བཟུང་ན་བླ་མའི་ཐུགས་ལ་བཏག སྙིང་རྗེ་སྐྱེས་དུས་རླུང་ནི་ནང་དུ་བཟུང༔ དེ་ལ་ 
འགྲོ་དོན་རྒྱ་ཆེན་འབྱུང༔ ཞེན་ལོག་སྐྱེ་དུས་ནང་དུ་བཟུང༔ དེ་ལ་འགྲོ་དོན་རྒྱ་ཆེན་འབྱུང ཞེན་ 
ལོག་སྐྱེས་དུས་ནང་དུ་བཟུང དེ་ལ་མི་དང་ཟས་ནོར་འདུཿ བདེ་གསལ་སྐྱེས་དུས་ནང་དུ་བཟུང༔ ཏིང་ 
འཛིན་བོག་འདོན་དྲོད་རྟགས་སྐྱེསཿ བསྐྱེད་རིམ་དུས་སུ་ནང་དུ་བཟུང༔ དེ་ཡིས་ལྷ་འགྲུབ་དྲོད་ 
རྟགས་ཐོན༔ སྔགས་བཟླས་དུས་སུ་ནང་དུ་བཟུང༔ དེ་ཡིས་དྲོད་རྟགས་ནུས་པ་ཆེ༔ ཚེ་སྒྲུབ་དུས་སུ་ 
ནང་དུ་བཟུང༔ དེ་ཡིས་ཚེ་དབང་ལོངས་སྤྱོད་རྒྱས༔ བཟང་རྟོག་ཐམས་ཅད་ནང་དུ་བཟུང༔ ངན་ 
རྟོག་ཐམས་ཅད་ཕྱི་རུ་འབུད༔ འཁོར་འདས་བདེ་སྡུག་སྐྱོན་ཡོན་ནི༔ ཐམས་ཅད་རླུང་གི་བྱེད་ལས་ 
ཡིན༔ བདེ་སྡུག་འཕེལ་འགྲིབ་བཟང་ངན་ལ༔ རང་རྒྱུད་མི་གཏང་ཆོས་ཉིད་ངང་དུ་སྦྱང༔ དགོས་ 
མེད་གདེང་བསྐུལ་སྒྱུ་མར་འཁྱེར༔ རླུང་སེམས་ཉོན་མོངས་གེགས་སེལ་ལས༔ རྐྱེན་བཟློག་རིམ་ 
སེལ་རིམ་པའོ༔ གླུ་ཧྱ༔
གཉིས་པ་འབྱུང་བ་འཁྲུགས་པ་ལ༔ ཕན་བྱེད་སྨན་དམིགས་བསྟན་པ་ནི ལུས་ནི་འབྱུང་བཞིར་ 
བརྟེན་བཅས་ཏེ༔ འབྱུང་བཞིའི་དངས་མ་ཕོ་བའི་སྟེང་དུ་ཚང དེ་དག་འཁྲུགས་པས་ནད་འཇུག་ 
པསཿ དེ་ཡི་གེགས་རྣམས་བསལ་བ་ནི༔ ལུས་ནད་བསྒོམ་འཁྱུད་རླུང་རོ་བསིངས༔ དང་པོ་ལུས་ནི་ 
སྟོང་པར་བསྒོམ༔ ལྟེ་བའི་ཙཀྲ་དྲུག་ཅུའི་དབུསཿ པདྨ་གུ་རུ་ཡབ་ཡུམ་གཉིས༔ མཛེས་ཤིང་ཡིད་ 
འོང་གཞོན་ནུའི་ཚུལ༔ མེ་ཡི་རྣམ་པ་རེག་བྱ་ཚ་བ་གཉིས༔ སྙོམས་འཇུག་བྱས་པའི་སྦྱོར་མཚམས་ 
གནས༔ འབྱུང་བཞིའི་དངས་མ་མེ་ཡི་རྣམ་པ་གཅིག བྱང་སེམས་བྱུང་ནས་ལྟེ་བའི་རྩ་འདབས་ 
ཁེངས༔ དེ་ནས་འཁོར་གྱི་མཁའ་འགྲོ་ཡབ་ཡུམ་རྣམས༔ བདེ་བ་རྒྱས་ནས་སྙོམས་འཇུག་བྱས༔ ལྟེ་ 
བའི་རྩ་མདུད་བྱང་སེམས་མེ་ཡིས་ཁེངས༔ འབྱུང་བཞིའི་དངས་མ་ཕོ་བའི་མེ་དྲོད་བསྐྱེད༔ ཟས་ 
ཀྱི་འཇུ་བ་ལུས་སྟོབས་བསྐྱེདཿ༔ གང་གི་ནད་ཀྱིས་མི་ཚུགས་སོ ཚད་པའི་ནད་ལ་རྩེ་མོ་རྣམ་བཀོད་ 
དབུས༔ བཛྲ་གུ་རུ་ཡབ་ཡུམ་ཆུ་ཡི་རྣམ་པ་གཅིག དཀར་ལ་བསིལ་བ་ཡབ་ཡུམ་སྦྱོར་མཚམས་ 
ནས༔ འབྱུང་བཞིའི་དངས་མ་ཆུ་ཡི་རྣམ་པར་དཀར༔ མང་དུ་རྩ་འདབས་ནང་དུ་ཁེངས་པར་བབ༔ 
ལྟེ་བ་ཡན་ཆད་ཐམས་ཅད་གྲང་ལྟེམ་གང༔ ཚད་ནད་རྩ་ནང་དམར་སོང་འོག་སྒོར་བུད༔ དེ་ནས་
240

༄༅། །ཟབ་གཏེར་ཆོས་ཀྱི་མཛོད་ཁང་།
ལུས་གནས་རྩ་འདབ་རྣམས༔མེ་ཏོག་ཆུ་སྐྱེས་དཀར་པོ་དུ་མར་འགྱུར་བའི་སྟེང༔ ཟླ་གདན་གང་ 
གི་གཙོ་བོ་ཡབ་ཡུམ་དང༔ རྩ་འདབས་གྲངས་ཙམ་ཡབ་ཡུམ་སྦྱོར་བའི་མཚམས༔ དངས་མའི་རེག་ 
བྱ་བསིལ་བ་ཡིས༔ ལྟེ་བ་ཡན་ཆད་ཐམས་ཅད་ཁེངས་པར་བསྒོམཿ དངས་མ་བསིལ་བས་མེ་རླུང་ 
སྟོབས་དེ་འཇོམས༔ དེ་ཡིས་ཚད་པ་མྱུར་དུ་སོསཿ འདུས་པའི་ནད་ལ་སྙིང་ཁའི་ཙཀྲའི་དབུས༔ རིག་ 
པའི་རྒྱལ་པོ་པདྨ་འདུས་པ་རྩལ༔ བུདྡྷ་གུ་རུ་ཡབ་ཡུམ་གཙོ་འཁོར་རྣམས༔ རྩ་འདབ་གྲངས་ཙམ་ 
ཡབ་ཡུམ་སྦྱོར་མཚམས་ནས༔ དངས་མ་ལྔ་ཡི་བྱང་སེམས་བདུད་རྩི་བབ༔ ལུས་གནད་ཐམས་ཅད་ 
ཞོ་རྐྱལ་བཞིན་དུ་གང ལྟེ་འོག་ཁ་སྦྱོར་བུམ་པ་ཅུང་ཟད་བཟུང༔ དེ་ཡིས་འདུ་བའི་ནད་རྣམས་ 
སེལཿ༔ གྲང་བའི་ནད་ལ་ལྟེ་བའི་རྩ་འདབས་སུ༔ པདྨ་དམར་པོའི་གདན་ལ་ཉི་དལ་ཏེ པདྨ་གུ་རུ་ 
ཡབ་ཡུམ་མེའི་རྣམ་པ༔ སྦྱོར་མཚམས་དངས་པ་མེ་ཡི་རང་བཞིན་ལས༔ ཐུར་དུ་འབར་ཞིང་གཡས་ 
གཡོན་མེ་ལྕེ་འཁོར༔ ལྟེ་བ་མན་ཆད་མེ་དམར་གང་བར་བསམ༔ སྟེང་རླུང་མནན་ཅིང་འཁྲུལ་འཁོར་ 
བྱ༔ དེ་ཡིས་གྲང་ནད་མྱུར་དུ་སོསཿ༔ རླུང་ནད་གསང་བའི་ཙཀྲའི་དབུས༔ ཀརྨ་གུ་རུ་ཡབ་ཡུམ་ 
བསྒོམ༔ སྐུ་མདོག་ལྗང་ནག་འཁོར་བཅས་ཀྱི༔ དངས་མའི་ཐིག་ལེ་ནག་པོ་ཟླུམ་པོའི་ནང༔ སེམས་ 
ཚུད་བསམ་ལ་རིག་པ་གཏདཿ དེ་དག་རླུང་ནད་མྱུར་དུ་སོསཿ༔
དེ་ལྟར་འབྱུང་བ་འཁྲུགས་པ་ལ༔ ཚ་གྲང་གང་ལའང་སྦྱར་བ་གནད༔ དེ་ལ་དངས་མ་འདུས་པས་ 
ལུས་ཆ་སྙོམས ལུས་ཀྱི་ཟུངས་སྲོག་འཚོ་བ་ཡིན༔ དེ་ཡང་ལྟེ་བར་དམིགས་པའི་དུས༔ ལུས་བསྲངས་ 
ལག་གཉིས་པུས་མོར་འཁྱུད༔ རོ་སྟོད་ཀློད་ཅིང་འོག་རླུང་འཐེན༔ ལྟེ་བའི་གནས་སུ་བསྐྱིལ་བར་ 
བྱེད༔ དེ་ཡིས་ཐུར་སེལ་དབང་བྱེད་དོ གྲང་བའི་ནད་རྣམས་སེལ་བར་བྱེད༔ འོག་སྒོ་ཀློད་ཅིང་ 
སྟོད་ཆ་བསྒྲིམཿ ཅུང་ཟད་རིང་བ་སྣ་ནས་དྲངས༔ ལྟོ་བར་ཕོ་རླུང་མནན་ཅིང་ཆེ་ཆུང་གསུམ༔ གང་ 
ཐུབ་བཟུང་སྟེ་འཇམ་དལ་གཏདཿ དེ་ཡི་རླུང་སྦྱོར་བྱེད་པ་གནད༔ ཚད་པ་དང་ནི་བད་ཀན་འཇོམས༔ 
ཁྱད་པར་གྱེན་རྒྱུ་སྲོག་འཛིན་དབང་བྱེད་དོ སྟེང་འོག་ཆད་དུ་མི་བྱ་བར༔ བར་རླུང་ཐད་དཀར་ 
བརྒྱང་བར་བྱེད༔ ལྟེ་བའི་ཙཀྲ་གཅུན་ མ་ནིང་རླུང་། པས་བསྐྱིལཿ༔ ཁ་སྦྱོར་གྱིས་ནི་ཁྱབ་བྱེད་དབང་ 
དུ་བྱེད༔ མཁྲིས་པ་དང་ནི་འདུ་བའི་ནད་སེལ་ལོ༔ དེ་ཡིས་དངས་མ་འབྱུང་བ་སྙོམས་པའོ༔ སྟེང་ 
འོག་བར་ཆ་ཆ་ནས་བསྒྲིམ༔ ཕོ་རླུང་མོ་རླུང་ལྟེ་བར་ཁ་སྦྱོར་འཛིནཿ༔ བུམ་པ་ཅན་གྱི་རླུང་སྦྱོར་ཟེར༔
241

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
རྩ་བ་དང་ནི་ཡན་ལག་གི༔ རླུང་རྣམས་ཀུན་གྱི་དབང་བྱེད་དོ༔ ནད་རིགས་ཐ་དག་གཉེན་པོའོ༔ རླུང་ 
བཞི་འཛིན་པས་དངས་མ་སྙོམས༔ དངས་མ་མཉམ་པས་ནད་མི་འབྱུང༔ ཁམས་དང་བདེ་གསལ་ 
ཉམས་མྱོང་འཆར༔ གེགས་སེལ་རླུང་སྨན་བདུད་རྩི་ཡིན༔ སྨན་གྱི་སྦྱོར་བ་ཧྲཱིཿ གླུ་ཧྱ༔ ཟབ་རྒྱ
242

༄༅། །ཟབ་གཏེར་ཆོས་ཀྱི་མཛོད་ཁང་།
༥ བླ་མ་ཡིད་བཞིན་ནོར་བུ་ལས༔ རྫོགས་རིམ་ལྟ་བ་གསང་ཐིག་གི་ཐོད་རྒལ་ 
གཅིག་ཆོད་ཀུན་གྲོལ་བཞུགས་སོ༔ གསང་རྒྱ་དམ་པོ་ཧྲཱིཿ
༣༦ ཟླ་རཾགུརུལོངྒཧནཧཱནམཧ།གཟརྀ།བླ་མ་ཡིད་བཞིན་ནོར་བུ་ལ་ཕྱག་འཚལ་ལོ༔ བླ་མའི་ 
ཐུགས་སྒྲུབ་ཡིད་བཞིན་ནོར་བུ་ལསཿ རྫོགས་ཆེན་ལྟ་བ་གསང་ཐིག་གི ཐོད་རྒལ་གཅིག་ཆོད་ཀུན་ 
གྲོལ་བསྟནཿ གསང་རྒྱ་ཙིཏྟའི་རུས་ལ་གནག༔ ས་མ་ཡ༔ ཙིཏྟ་གླུ་ཧྱ་དམ་རྒྱ༔ ཉོན་དང་ཇོ་མོ་མཚོ་ 
རྒྱལ་མ རྫོགས་ཆེན་ལྟ་བ་གསང་ཐིག་ལསཿ ཐོད་རྒལ་འདི་ལ་དོན་གསུམ་སྟེ སྔོན་འགྲོ་དངོས་ 
གཞི་རྗེས་དང་གསུམ༔ སྔོན་འགྲོ་ལུས་ངག་ཡིད་གསུམ་པོ༔ འཁོར་འདས་རུ་ཤན་དབྱེ་བར་བྱ དང༌ 
པོ་ལུས་ཀྱི་འདུག་སྟངས་ནི༔ རྡོ་རྗེ་རྩེ་གསུམ་ཕྱག་རྒྱ་བཅའ༔ རང་ལུས་རྡོ་རྗེ་སྔོན་པོར་བསམ༔ ལྟེ་ 
བའི་ཧཱུྃ་ལ་ཤེས་པ་གཏོདཿ༔ ཐང་ཆད་དུས་སུ་གང་བདེར་བསྡོད༔ གཉིས་པ་རྡོ་རྗེ་སྐྱིལ་ཀྲུང་བཅའ༔ 
རང་ལུས་གསེར་གྱི་ཤཱཀ་ཐུབ་བསམ༔ གཉིས་པ་ངག་གི་སྔོན་འགྲོ་ནི རིགས་དྲུག་བསྲེག་སྦྱང་ཉིད་ 
དང་ནི༔ རིང་བསྲེལ་འོད་དཔག་རིགས་ལྔ་ལྟརཿ རྟགས་ཚད་བར་དུ་སྦྱང་བར་བྱ༔ གསུམ་པ་ཡིད་ 
ནི་ཨཱཿཆོས་ལྟར སྔོན་འགྲོའི་ཁྲིད་ལ་ལེགས་པར་སྦྱོངས༔ དེ་ནས་ཞག་གསུམ་བར་དག་ཏུ༔ ལུས་ 
ངག་ཡིད་གསུམ་དགེ་མི་དགེ༔ བྱ་བ་དགུ་ཕྲུག་བཏང་ལ་བསྒྲུབ༔ དེ་ནས་སྒོ་གསུམ་གནད་སྟོན་ཏེ༔ 
དངས་ཤིང་མཐོ་ལ་དབེན་པའི་སར༔ དབྱར་མ་སྟོན་དང་དཔྱིད་ཀྱི་དུས༔ ཤར་དུ་ཁ་བསྟན་གསོལ་ 
བ་བཏབ༔ ཆོས་སྐུའི་བཞུགས་སྟངས་སེངྒེ་ནི༔ ལུས་འགྱེལ་རྐང་མཐིལ་ས་ལ་བབ༔ ལག་སོར་རྐང་ 
པའི་ནང་པར་གཟུགས༔ རོ་སྟོད་སེངྒེ་ལྟར་དགྱེ་ནས༔ ལྗིད་ནི་འཇིང་ལ་བཀལ་བྱས་ནས༔ ཆོས་ཀྱི་ 
སྤྱན་གཉིས་མཁའ་ལ་བལྟ༔ ལུས་གནད་འདི་ཡི་ཡོན་ཏན་ནི༔ ལས་རླུང་འགགས་ཏེ་ཡེ་ཤེས་རྒྱུ༔ ཆོས་ 
ཀྱི་སྣང་བ་ལྷུག་པར་འཆར༔ འདི་ནི་གང་ཟག་ཚ་ཤས་ཆེ་ཞིང་ཤེས་པ་བྱིང༔ གནས་ཡུལ་ཁ་དམའ་ 
དག་ལ་མཆོག༔ ལོངས་སྐུའི་བཞུགས་སྟངས་གླང་ཆེན་ནི༔ ཁ་སྦུབས་པུས་མོ་བྲང་ལ་སྦྱར༔ རྐང་སོར་ 
ཕྱིར་འཕུལ་གྲུ་མོ་ས་ལ་བཙུགས༔ ལག་མཐིལ་ཨོག་སྟེང་འགྱིང་བག་དགྱེ༔ མིག་ནི་བར་སྣང་མཁའ་ 
ལ་ཟུར་ཧྲིག་བལྟ༔ ལུས་གནད་འདི་ཡི་ཡོན་ཏན་ནི ལུས་ལ་དོ་འབེབས་པོ་བྱེད་རྟོག་པ་ནུབ༔ དབྱིངས་
243

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
རིག་དབྱེར་མེད་དགོངས་པ་ལྡནཿ
གང་ཟག་ལུས་ནི་ཚ་གྲང་སྙོམས་པ་དང༔ གནས་ཀྱང་མཐོ་དམའ་སྙོམས་པ་རྣམས་སུ་མཆོགཿ སྤྲུལ་ 
སྐུའི་བཞུགས་སྟངས་རྩོག་དུས་དྲང་སྲོང་ནི༔ རྐང་པའི་ལོང་བུ་གཉིས་གཤིབས་པུས་བྲང་སྦྱར༔ ལག་ 
བསྣོལ་པུས་འཁྱུད་ལུས་ཆ་བསྲངཿ མིག་གཉིས་འོད་ལ་གཏད་ཅིང་སྣང་པ་སྦྱར༔ ལུས་གནད་འདི་ཡི་ 
ཡོན་ཏན་ནི༔ འབྱུང་བ་ཆ་སྙོམས་རླུང་དལ་ཡེ་ཤེས་བསྐྱེད༔ དབྱིངས་རིག་འདུ་འབྲལ་མེད་པའི་དགོས་ 
པ་ཡོདཿ གང་ཟག་གྲང་ཤས་ཆེ་དང་གནས་བསིལ་སྡོད༔ དེ་དག་རྣམས་ལ་འདི་ཉིད་མཆོག་ཏུ་བསྔགས€ 
ངོ་བོ་རང་ལུས་སྐྱིལ་ཀྲུང་ཕྱེད་པ་དང༔ ལག་པ་མཉམ་བཞག་ལུས་བསྲངས་མཁའ་ལ་བལྟ༔ མངོན་ 
པར་བྱང་ཆུབ་གང་བདེ་ལུས་གནད་བསྲང༔ ལྟ་ལྟངས་ཐད་པོ་འབེན་ལ་བལྟ་བའོ༔ ལུས་གནད་འདི་ 
ལྔ་ལྡན་ན་ཡོན་ཏན་མྱུར༔ འདི་དང་མ་ལྡན་འཇའ་ལུས་ཅི་ལ་འགྲུབ དེ་ཕྱིར་ལུས་ཀྱི་གནད་ལ་ 
ནན་ཏན་བྱ༔ མྦིཿ གཉིས་པ་ངག་གནད་བརྗོད་པའི་གཏམ་བཏང་སྟེ༔ ལོང་གཏམ་མང་པོ་མི་སྨྲ་ཉུང་ 
ངུ་ཉུང་ངུར་བཏང༔ སྐབས་སྐབས་སྨྲ་བ་རྒྱུན་བཅད་ཡུན་རིང་བྱ༔ སྐབས་སུ་རང་གིས་ཆོས་བརྗོད་ 
གསལ་བར་སྨྲ༔ གལ་ཆེན་ལག་བརྡ་མ་གཏོགས་གཏམ་མི་སྨྲ མཐར་ནི་ལྐུགས་པ་ལྟ་བུར་གནས་ 
པར་བྱ༔ དེ་ཡི་དགོས་པ་བརྗོད་མེད་རྒྱུད་ལ་སྐྱེ༔ ས་མ་ཡཿ བརྡ་ཐིམ༔ རྒྱ་རྒྱ་རྒྱ གསུམ་པ་ཡིད་ 
གནད་གཏད་པ་འབེན་ལ་བཅ༔ མིག་མི་འགུལ་བར་དག་པའི་དབྱིངས་ལ་གཏདཿ བཟློག་པ་ཟིམ་བུ་ 
ཕབ་གསུམ་ལས་མི་གཡོ༔ རྟོག་བཟོ་བློ་ཡི་དྲི་མ་ཡིད་དཔྱོད་ཀུན་ལས་འདས༔ ཚིག་གི་སྒྲོ་འདོགས་ 
བྲལ་བའི་མངོན་སུམ་འདི་ལ་ལྟོས ཀྱེ་ཧོཿ ས་མ་ཡ༔ གྲུ་ཧྱ རྒྱ་རྒྱ་རྒྱ
གཉིས་པ་ཟབ་མོ་དངོས་གཞིའི་རིམ་པ་བཞི༔ སྣང་བ་བཞི་གཏན་ལ་དབབ་པའོ༔ དང་པོ་ཆོས་ 
ཉིད་མངོན་སུམ་སྣང་བ་ནི༔ དེ་ལྟར་གནད་གསུམ་ལ་བརྟེན་ནས་མངོན་སུམ་རང་ཐོག་དབབ༔ སྒོ་ 
གནད་མིག་གཉིས་ཡུལ་གནད་སྤྲིན་བྲལ་མཁའ༴ རླུང་གནད་དལ་བར་ཕྱིར་དོར་རང་བབ་ཀློད༔ དེ་ 
ཡི་ངང་ལ་མཁའ་ལ་ཅིར་སྣང་བལྟ དོན་ནི་རང་སྙིང་དཀྱིལ་དུ་ངོ་བོ་སྐུ༔ རང་བཞིན་འོད་ལ་ཐུགས་ 
རྗེ་ཞལ་ཕྱག་ཅན༔ གསལ་མདངས་རང་སྟོང་ལྷམ་མེར་བཞུགས་པ་དེ༔ སྙིང་ནང་རྩ་མཆོག་བ་མན་ 
རྭ་ལྟ་བུ༔ དེ་དང་འབྲེལ་བའི་དར་དཀར་སྐུད་པ་ལྟར༔ མིག་གི་ཨ་རོག་ལ་ཟུག་སྒོ་དེ་ལ༔ གདོད་ 
མའི་མགོན་པོ་ཉིད་དོན་མཁའ་ལ་གསལ༔ དེ་ཡང་ཆོས་ཉིད་མངོན་སུམ་སྣང་བ་ནི༔ ལྟ་ལྟངས་ཀྱིས་
244

།ཟབ་གཏེར་ཆོས་ཀྱི་མཛོད་ཁང་།
གཟེར་དབྱིངས་ཀྱི་འབེན་དེ་༔ དབྱིངས་ཀྱི་རྣམ་པར་དག་པའི་སྒྲོན་མ་ཞེས༔ འཇའ་འམ་སྨ་བྱའི་ 
མདངས་འདྲ་སྤུ་ཤད་ལྟར༔ འོད་ཁྱིམ་ཆེ་ཆུང་མ་ངེས་པ་གཅིག་འཆར དེ་ནང་ཐིག་ལེ་སྟོང་སྒྲོན་ 
ཕུབ་སྐོར་རམ༔ འཁྱིལ་ཆུའི་ནང་དུ་རྡོ་བོར་རི་མོ་འབར༔ ཆེ་ཆུང་ཚད་ནི་ཉུངས་འབྲུ་སྲན་རྡོག་ཙམ༔ 
མང་ཉུང་ཚད་ནི་མ་ངེས་ཅི་རིགས་ཏེ༔ དེ་ཡི་སྟེང་ཟུར་གཡས་གཡོན་ལྡེང་ཐབས་སུ༔ རིག་པའི་ངོ་ 
བོ་རྡོ་རྗེ་ལུ་གུ་རྒྱུདཿ རྟ་རྔ་མདུད་པ་མུ་ཏིག་ཕྲེང་བའམ༔ གསེར་སྐུད་ལྕགས་ཐག་དྲ་བ་དྲྭ་ཕྱེད་དང་ 
སྦལ་པའི་རྒྱུ་མ་ལྕོང་མོའི་བྲེ་བ་ལྟར༔ དཀར་པོར་ཕྲོམ་ཕྲོམ་སྲོག་མེད་བྲིས་པའི་ཚུལཿ དབུགས་ 
མེད་འགུལ་བསྐྱོད་དྲ་བ་རླུང་བསྐྱོད་འདྲ༔ གཅིག་སྦྲེལ་གཉིས་སྦྲེལ་མ་ངེས་སྣ་ཚོགས་སྟོན༔ དེ་ནི་ 
རང་མདངས་རིག་པའི་ངོ་བོ་སྟེ༔ གདོད་མའི་མགོན་པོ་ཐིག་ལེ་ཉག་གཅིག་ཡིན༔ ཨ་ལ་ཡེ་ནས་ 
་་དང་གཉིས་མེད་གནས༔ དེ་རིང་མིན་པ་སངས་རྒྱས་ཞལ་མ་འཚལ༔ དེ་རིང་རང་རིག་མགོན་ 
པོ་མཇལ་བ་ནི༔ བཀའ་དྲིན་འཁོར་མེད་བླ་མ་དྲིན་རེ་ཆེ ཙིཏྟ་བརྡ་ཐིམ༔ རྒྱ་རྒྱ་རྒྱ༔ 
གཉིས་པ་ཉམས་སྣང་གོང་འཕེལ་རིམ་པ་ནི༔ གོང་གི་ཀ་དག་གཞི་ལས་མ་གཡོས་པར༔ ཞེན་འཛིན་ 
ཞེ་འདོད་བྲལ་བའི་ངང་ནས་སྐྱོངས༔ དབྱིངས་རིག་རེས་གསལ་རེས་མི་གསལ་བ་ལས༔ ནམ་ཞིག་ 
ནམ་མཁའི་དབྱིངས་སུ་ཡེར་གྱིས་ཐོནཿ མིག་སྔ་དེ་ལ་འབྲལ་མེད་ཐིག་ལེ་ནི སྲན་མ་ཙམ་ལས་འོད་ 
ལྔ་མུ་ཁྱུད་ཅན༔ དེ་ཡང་འོད་ལྔ་ཕྲ་བ་རགས་པ་དང༔ གསལ་བ་འཚེར་བ་ལྷུན་སྟུག་གཟི་བརྗིད་ 
ཅན༔ ཐིག་ལེ་ཐིག་ཕྲན་ཟ་འོག་གུར་ཁྱིམ་དང༔ རྨ་བྱའི་མདོངས་དང་ཉ་མིག་རྣམ་པ་དང༔ ལྕགས་ 
ཚགས་ཁྲོལ་མ་ཉ་རྒྱ་ལྟ་བུ་དང༔ གྱེན་འགྲེངས་རྩིབས་ཤར་དཔལ་གྱི་བེའུ་འདྲ༔ རིན་ཆེན་འབར་ 
བ་རྔ་ཡབ་རེ་ལྡེ་མཁར༔ ཉ་མིག་འདྲ་བ་ཐིག་ལེས་ལུང་པ་ཁེངས ཐིག་ལེ་དེ་རྣམས་ཇེ་རྒྱས་འཕེལ་ 
བར་འགྱུར༔ དེ་ནས་འོད་ཀྱིས་ཡུལ་ཁེངས་ཐིག་ལེ་དེ་བས་རྒྱས༔ འོད་ཀྱིས་སྟོང་གསུམ་ཐིག་ལེ་རྒྱ་ 
ཆེའི་ནངཿ ཐིག་ཕྲན་ལྔ་ལྔ་ཟུང་དུ་འཇུག་པ་རེ༔ དེ་དག་རྣམས་ཀྱང་འབར་བ་ལྟ་བུ་དང༔ འཆད་པ་ 
ལྟ་བུ་གྱ་གྱུ་བོ་ལ་ཁད༔ སྣུམ་ཞིང་འདྲིལ་བའི་ཐིག་ལེ་ཐིག་ཕྲན་ནི༔ གང་དུ་སྡོད་ཅིང་གང་སྣང་འོད་ 
སྐུར་འཆར༔ དབྱིངས་རིག་མི་འབྲལ་སྐུ་རྐྱང་ཕྱེད་སྐུ་དང༔ ལྔ་ཚོམས་ལ་སོགས་ལྟ་བས་ཆོག་མི་ 
ཤེས༔ སྣང་བའི་ཡུལ་ལ་ལམ་ལམ་འཆར་བ་ནི སྟེང་འོག་ཕྱོགས་མཚམས་མེད་པ་ཟང་ཐལ་ལེ༔ 
སུས་ཀྱང་བྱས་པ་མེད་པར་རང་ཤར་བ༔ རང་བཞིན་ལྷུན་གྱིས་གྲུབ་པ་འོད་གསལ་བ༔ ནམ་མཁའི་
245

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
གར་ཁྱབ་བར་མཚམས་མེད་པར་འཆར༔ འདི་ཡི་དུས་སུ་སྣང་བ་རང་སར་སྡོདཿ༔ སྣང་རྐྱེན་ཐམས་ 
ཅད་གྲོགས་སུ་འཆར་བའོ༔ ནང་གི་སྒྱུ་ལུས་སྡོད་པས་འཁྲུལ་པའི་བྱ་བྱེད་བྲལ༔ གསང་བ་རླུང་ 
སེམས་སྡོད་པས་རྣམ་རྟོག་འགྱུ་མི་སྲིད༔ འདིས་སྐབས་ཚེ་ཡི་དུས་བྱེད་གང་ཟག་དེ༔ ཆོས་ཉིད་ 
བར་དོར་སངས་རྒྱས་ཐེ་ཚོམ་མེད༔ གོང་གི་ཆོས་ཉིད་མངོན་སུམ་མཐོང་བ་དེ༔ ཉམས་སྣང་གོང་དུ་ 
འཕེལ་བའི་ཉམས་གོང་འཕེལ༔ མིང་དུ་གདག་པའི་ས་མཚམས་ཕྱེད་པ་ཙམ༔
ཌཱཀྐི་ཙིཏྟ་གླུ་ཧྱ རྒྱ་རྒྱ་རྒྱ༔ སཱ་མཱ་ཡཱ༔ ཨུགུཏི《ཀཙཏྲཾཛཨུནཿབྷཾ༴ ཨ་ལ་ཨ་ཏིའི་རྣལ་འབྱོར་གང་ཟག་ 
དེས༔ ད་དུང་དེ་ཡི་ངང་ནས་ཉམས་བླངས་པས༔ གསུམ་པ་རིག་པ་ཚད་ལ་ཕེབས་པ་ནི ཐིག་ལེ་མུ་ 
ཁྱུད་ལྔ་ལྡན་ར་བའི་ནང༔ ཞི་ཁྲོ་པད་འབྱུང་རྟ་ཕག་ཡི་དམ་ཚོགསཿ ཡབ་རྐྱང་ཡུམ་རྐྱང་ཉན་ཐོས་ 
ལོངས་སྐུ་དང༔ ཆོས་སྐུ་རྒྱན་མེད་ཡབ་ཡུམ་ལྔ་ལྔ་ནས༔ མཐར་ནི་ཞི་ཁྲོ་ཡོངས་རྫོགས་རྟ་ཕག་དང༔ 
པདྨ་སངས་རྒྱས་སྟོང་རྩ་འབུམ་ཕྲག་དང༔ པད་འབྱུང་བྱེ་བ་ཕྲག་བརྒྱ་ལ་སོགས་འཆར༔ དེ་ཚེ་ཕྱི་ 
རོལ་ས་རྡོ་རི་བྲག་དང༔ དངོས་ཀུན་འཇའ་འོད་སངས་རྒྱས་ཞིང་དུ་གྲོལ༔ ནང་གི་རིག་པའི་གཟུང་ 
འཛིན་ཞེན་པ་དང༔ འཛིན་པ་ཐམས་ཅད་རང་ཞིག་རང་སར་གྲོལ༔ གསང་བ་སྒྱུ་ལུས་ཕུང་པོ་འདི་ 
ཉིད་ཀྱང༔ འོད་ཀྱི་ལུས་སུ་ལམ་ལམ་གྱུར་ནས་གྲོལཿ དེ་ནས་ཉམས་སྣང་གོང་དུ་འཕེལ་རྒྱུད་མེད 
ས་བཅུ་རྫོགས་ནས་ཡེ་ཤེས་བླ་མའི་ས༔ རྟགས་ཡིག་ལས་བཤད་ཡོན་ཏན་ཐམས་ཅད་རྫོགས༔ འཁྲུལ་ 
སྣང་ཀུན་ཟད་ཡེ་ཤེས་རང་སངས་རྒྱས༔ གདོས་བཅས་ཕུང་པོ་རང་སར་འཇའ་ཚོན་ལྟར མཁའ་ 
ལ་སྤྲིན་དེངས་ལྟ་བུར་རང་སངས་འགྱུར༔ འདི་ནས་ཉམས་མྱོང་འཕེལ་བ་ཟད་དེ་གོང་འཕེལ་ཟདཿ 
སྐུ་དང་ཞིང་ཁམས་སྣང་བ་ཐམས་ཅད་ཀུན༔ བྲེ་ཚད་སྲང་ཚད་ཕེབས་པ་ལྟར་གྱུར་པ༔ རིག་པ་ཚད་ 
ལ་ཕེབས་པ་ཞེས་བྱའོ༔ ཨ་ཏི་པདྨའི་སྙིང་ཁྲག་ཁ་ནས་ལུད༔ འཇིག་རྟེན་དམར་འབྱམས་སོང་ཡང་ 
འཐུང་མཁན་མེད༔ ཟེར་ཐིག་གཅིག་ནི་མཚོ་རྒྱལ་ཁྱོད་ལ་སྦྱིན༔ ངུ་ཞིང་འཐུངས་དང་འགྲངས་ནས་ 
དགོད་གཅིག་ཤོར༔ ཨ་ཧོཿ ས་མ་ཡཿ ཁ་ཐཾ༔ རྒྱ་རྒྱ་རྒྱ
བཞི་པ་ཆོས་ཉིད་ཟད་པའི་སྣང་བ་ནི༔ དེ་ཡི་ངང་ལས་ཆོས་ཉིད་སྣང་བ་དང༔ འོད་སྐུ་ཞིང་ཁམས་ 
འགགས་ནས་ཟད་པ་ཡིན༔ མི་འགག་འཆར་བཞིན་ཞེན་འཛིན་གྲུབ་མཐའ་ཡི ཆོས་སྐུ་ཟད་དེ་ 
འཇིག་རྟེན་སྣང་བ་ནུབ༔ དེ་ཡང་ལུས་ཟད་རང་སར་ཡལ༔ དབང་པོའི་ཡུལ་ཀུན་འཛིན་པ་འདསཿ
246

༄༅། །ཟབ་གཏེར་ཆོས་ཀྱི་མཛོད་ཁང་།
བདེ་སྡུག་བྱས་ཆོས་ཐམས་ཅད་ཟད༔ ཆོས་ཟད་བློ་ཟད་བླ་མའི་གདམས་པ་ཟད༔ དེ་ཚེ་འཁྲུལ 
སྣང་ཞིང་ཁམས་ཉིད་དུ་ཟདཿ རང་སྣང་བཟོ་མེད་དུ་ཡལ་བའི་ཐོད་རྒལ༔ ངོ་བོ་རང་གཞིར་བཟློག་ 
པའི་ཨ་ཏི འདི་ལ་ཆོས་ཉིད་ཟད་པའི་སྣང་བ་ཞེས་བྱ་སྟེ་གཞི་མེད་ཨ་ཨཱཿ ཆོས་སྐུ་ལ་བཟླ་སྐུ་ཉིད་ 
ལ་ང་ཐིམ་སོང་ཕཊཿ༔ དེ་ལྟར་མན་ངག་ཟབ་མོ་འདི་ཉིད་ལ༔ བརྩོན་པ་ཆེན་པོས་འབད་ན་ལོ་གསུམ་ 
དང༔ ཟླ་བ་བདུན་ནས་ལྷག་མེད་འགྲུབ༔ ཅི་ཕྱིར་གསང་བ་མན་ངག་གནད་ཟབ་པས༔ འབྲིང་པོ་ 
ལོ་དྲུག་ཐ་མ་ལོ་དགུ་དང༔ ཟླ་བ་དགུ་ཡིས་འོད་ལུས་ངེས་པར་འགྲུབ༔ དབྱིངས་ལ་ཆོས་ཉིད་མངོན་ 
སུམ་མཐོང་བྱས་ནསཿ མུན་པར་བསྒོམས་ན་ལོ་གསུམ་སངས་རྒྱས་འགྲུབ༔ ༔ གླུ་ཧྱ༔ ཟབ་རྒྱ༔ 
བརྡ་༴ཐིམཿ ས་མ་ཡ༔ རྒྱ་རྒྱ་རྒྱ
གསུམ་པ་རྗེས་ཀྱི་རིམ་པ་ནི རྒྱབ་སྐྱོར་གནད་བསྡུས་འདི་ལྟར་རོ༔ དེ་ལྟར་ཉམས་སུ་བླངས་པ་ལ༔ 
འབྲས་བུ་ཡེ་རྫོགས་རྫོགས་ཆེན་འདི༔ རིག་པ་དག་ལ་ཕོ་མོ་མཐོ་དམན་མེད༴ གདོད་མའི་ཀུན་ཏུ་ 
བཟང་པོ་དང༔ མ་ཀིའི་ཤན་པ་ལག་དམར་གཉིས༔ རིག་པ་དག་ལ་ཁྱད་པར་མེད༔ རིག་པ་ཉིད་ལ་ 
རྒས་གཞོན་མེད༔ ཐོག་མ་ཐ་མ་བྲལ་བའི་ཕྱིར༔ རིག་པ་ཉིད་ལ་གྲུབ་མཐའ་མེད༔ ཅི་ཕྱིར་ཕྱོགས་ 
རིས་ལས་འདས་སོ༔ རིག་པ་ཉིད་ལ་སྤངས་ཐོབ་མེདཿ ཅི་ཕྱིར་རེ་དྭོགས་གཉིས་ལས་འདས༔ དེ་ 
ཕྱིར་དཔེར་ན་གསེར་ཉིད་ལ༔ བཞུ་བཏུལ་བཟོ་དང་བཅོས་མ་ཅི་བྱས་ཀྱང༔ གསེར་ཉིད་དེ་ལ་མི་ 
འགྱུར་ལྟར༔ རིག་པ་ཉིད་ལ་འཁྲུལ་དང་མ་འཁྲུལ་རིག་དང་མ་རིག་ཇི་ལྟར་སྣང་གྱུར་ཀྱངཿ༔ ཐམས་ 
ཅད་སྐུ་གསུམ་ཉིད་ལས་མ་གཡོས་སོ༔ གང་སྣང་གང་རྟོག་དེ་ཉིད་དངོས་པོ་དང༔ ངོ་བོ་ངོས་གཟུང་ 
རྒྱ་ཆད་ཕྱོགས་ལྷུང་བྲལ༔ གཞི་མེད་རྩ་བྲལ་དེ་ལ་ཆོས་སྐུ་ཟེར༔ ལས་ཀྱང་མ་འགགས་སྣང་བ་རང་ 
དངས་ངང༔ འཕོ་འགྱུར་མེད་པར་གསལ་བ་ལོངས་སྐུ་ཡིན༔ སྐུ་ལྔ་གསུང་ལྔ་ཐུགས་ལྔ་ཡོན་ཏན་ལྔ༔ 
ཕྲིན་ལས་ལྔ་ཡི་བདག་ཉིད་མ་བཅོས་ཀྲོང་ངེ་བ༔ འགགས་མེད་ཐུགས་རྗེའི་འགྱུ་རྟོག་ཐོལ་ཤར་ཀྱང 
གང་ཤར་རྗེས་མེད་རང་ཡལ་ངོ་བོ་ཟག་མེད་པར གསལ་ལེ་ཧྲིག་གེ་རྗེན་པ་སྤྲུལ་སྐུ་ཡིན དོན་ནི་ 
སེམས་ཅན་དོན་དུ་སེམས་ཞེས་དང༔ གང་ཟག་དུས་སུ་ཐུགས་རྗེ་ཡིན༔ དེ་ཡང་མདོར་ན་འཛིན་ 
ཞེན་གྱི རྗེས་སུ་འབྲངས་དང་མ་འབྲངས་ཀྱི༔ བརྟག་པས་མ་འབྲངས་འདུག་ན་དེ་ཀ་ཡིན༔ རེ་ 
དོགས་བྲལ་བ་ཁོ་ན་ལ༔ མ་ལུས་པ་ཡི་གདམས་པ་ནི༔ གཞན་ན་མེད་པས་གོ་བར་གྱིས༔ དབང་པོ་
247

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཡང་རབ་ཚེ་འདིར་སྐད་ཅིག་གིས༔ རང་གྲོལ་འོད་ལུས་འགྱུར་བའི་གདམས་པ་མཆོག༔ རྫོགས་ 
ཆེན་སྙིང་ཐིག་ཁྲིད་ཀྱི་རིམ་པ་ནི ཇོ་མོ་ཡེ་ཤེས་མཚོ་རྒྱལ་ཐུགས་ལ་སློན༔ ཉམས་སུ་ལོངས་ལ་གསང་ 
རྒྱ་གཏེར་དུ་སྦོས༔ མ་འོངས་གསང་ཐིག་ཉམས་ལེན་བུ་ལ་གཏོད༔ ས་མ་ཡ༔ རྒྱ་རྒྱ་རྒྱ༔ རྒྱ གཏེར་ 
རྒྱ༔ སྦས་རྒྱ ཟབ་རྒྱ གཉེན་རྒྱ༔ སྐུ་རྒྱ༔ གསུང་རྒྱ༔ ཐུགས་རྒྱ༔ ཡོན་ཏན་རྒྱ༔ འཕྲིན་ལས་རྒྱ༔ 
གསང་རྒྱ༔ གབ་རྒྱ བཀའ་རྒྱ༔ དམ་རྒྱ༔ དགོངས་པའི་རྒྱ༔ མི་གཡོ་བའི་རྒྱ༔ མི་འཕོ་བའི་རྒྱ 
བསྲུང་བའི་རྒྱ༔ འདུས་པའི་རྒྱ༔ རྫོགས་པའི་རྒྱ ལྷག་མེད་ཀྱི་རྒྱ༔ རྒྱ་རྒྱ་རྒྱ རྒྱ་རྒྱ་རྒྱ༔ རྒྱ 
ཚ:
གྱ་རྒྱ་རྒྱ༔ རྒྱ་རྒྱ་རྒྱ༔ རྒྱ༔ རྒྱ་ཉེར་གཅིག་བཏབ་པ་འདི༔ ཟབ་མོ་ལྟ་བ་ 
གསང་ཐིག་ལ་གནད་ཉེར་གཅིག་དང་ལྡན་པས་སེདྷ་ཁ་ཐཾ༔ སེང་ཎ་སོ་ཐཿ མ་མ་རཀྵ
ཎ་ལྕགཱཀ་བདག་སྟག་ཤམ་པས་ལུག་ལོ་ཟླ་བ་དང་པོའི་ནང་དུ་བསྒྲུབ་པའི་ཐུན་
མཚམས་རྣམས་སུ་ཤོག་སེར་ལས་བྲིས་སོ
248

།ཟབ་གཏེར་ཆོས་ཀྱི་མཛོད་ཁང་།
༣༣ བླ་མ་ཡིད་བཞིན་ནོར་བུའི་རྫོགས་རིམ་ལྟ་བ་གསང་ཐིག་ལས༔ ཁྲིད་ཀྱི་ 
རྒྱབ་ཡིག་ལུང་གི་བང་མཛོད་མཁའ་འགྲོའི་ལྡེ་མིག་བཞུགསཿ
/9» ·ཧྲཟ4ཀྵ↓ བླ་མ་ཡིད་བཞིན་ནོར་བུ་ལ་ཕྱག་འཚལ་ལོ བླ་མ་ཡིད་བཞིན་ནོར་བུ་ 
ཡི༔ རྫོགས་ཆེན་ལྟ་བ་གསང་ཐིག་ལ༔ རྒྱབ་སྐྱོར་ལུང་གི་བང་མཛོད་བཤད༔ དེ་ཡང་ཇོ་མོས་ཡང་ 
ཞུས་པ༔ མ་ཧཱ་གུ་རུ་རིན་པོ་ཆེ༔ རྫོགས་ཆེན་ལྟ་བ་གསང་ཐིག་འདི༔ བསྒོམ་པའི་ལུང་ནི་ཇི་ལྟར་ 
བདོག ཨོ་རྒྱན་གུ་རུས་གསུང་བར་ཞུ༔ ཞེས་གསུངས་གུ་རུས་བཀའ་བསྩལ་པ༔ ཀྱེ་མ་ཉོན་དང་ 
མཚོ་རྒྱལ་མ༔ ལྟ་བ་གསང་ཐིག་བསྒོམ་པའི་ལུང༔ ཡིད་ཆེས་ཐེ་ཚོམ་བསལ་ཕྱིར་བཤད༔ བདེ་ 
གཤེགས་ཡེ་ཤེས་ལུས་འདི་ནི༔ རང་རིག་སངས་རྒྱས་དངོས་སུ་བཞུགས༔ བརྟེན་པ་རང་གི་ལུས་ལ་ 
བརྟེན༔ གནས་ས་སྙིང་གི་ནང་ན་གནས༔ ལམ་ནི་རྩ་ཡི་ནང་དུ་འགྲིམ༔ གསལ་ནི་དབང་པོའི་སྒོ་ལ་ 
གསལ༔ སྣང་བ་ནམ་མཁའི་དབྱིངས་ལ་སྣང༔ གནད་གསུམ་དག་གིས་ཉམས་སུ་བླངས༔ སྣང་བཞི་ 
ཡེ་ཤེས་མངོན་དུ་འགྱུར༔ ཚད་བཞི་གདེང་བཞི་རྫོགས་པ་ལས༔ སྒྲོན་བཞི་སྒོམ་པའི་རྣལ་འབྱོར་པས༔ 
མདོ་རྒྱུད་མན་ངག་ཀུན་མཐུན་པར ལུང་ནི་འདི་བཞིན་གསལ་བ་ལ༔ ཡིད་ཆེས་དད་པས་ཉམས་ 
སུ་ལོངས༔ ས་མ་ཡ༔ དེ་ཡང་དཔལ་འཕྲེང་ང་རོའི་མདོ་སྡེ་ལསཿ༔ བདེ་གཤེགས་སྙིང་པོས་འགྲོ་ 
ཀུན་ཡོངས་ལ་ཁྱབ སེམས་ནི་རྒྱ་ཆེན་མཆོག་ཏུ་རབ་བསྐྱེད་དེ འགྲོ་བ་འདི་དག་མ་ལུས་སངས་ 
རྒྱས་རྒྱུ༔ ཞེས་གསུངས་སངས་རྒྱས་རང་བཞིན་ཡིན དེས་ན་སངས་རྒྱས་རང་ལ་བསྒྲུབ་དགོས་ཏེ 
དགྱེས་པ་རྡོ་རྗེའི་རྒྱུད་ལས་ཀྱང༔ འཇིག་རྟེན་ཁམས་ནི་གང་དུ་ཡངཿ སངས་རྒྱས་རང་ལས་མ་རྙེད་ 
ན༔ གཞན་དུ་རྙེད་པར་ག་ལ་འགྱུར༔ ཞེས་གསུངས་རང་སེམས་སངས་རྒྱས་ཡིན༔ དེ་ཡང་སེམས་ 
སྡེ་གསང་རྒྱུད་ལས༔ རིམ་པ་རྫོགས་པའི་སངས་རྒྱས་ཉིད༔ སངས་རྒྱས་གཞན་ནས་བསྟན་དུ་མེད 
ཅེས་གསུངས་ཆོས་ཀུན་སེམས་ལ་རྫོགས༔ དེ་ཡང་མུ་ཏིག་ཕྲེང་བ་ལས༔ འདས་པ་དཀར་པོའི་ཆོས་ 
རྣམས་ནི༔ ལུས་དང་སེམས་ལ་ཐམས་ཅད་རྫོགས༔ ཞེས་གསུངས་རང་ལུས་རྟེན་གཞི་ལ༔ རང་ 
སེམས་སངས་རྒྱས་ངོ་བོ་ངོས༔ འགྱུར་མེད་འོད་ཀྱི་རང་བཞིན་ལ༔ འཕོ་འགྱུར་མེད་པར་རྗེན་ནེར་
249

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
བཞུགས༔ དེ་ཉིད་མན་ངག་རྩོལ་བ་ལས༔ མཁའ་ལ་ལྷང་ངེར་ཤར་བར་འགྱུར༔ དེ་ཉིད་ཉམས་སུ་ 
བླངས་གྱུར་ནཿ ལྷག་མེད་བདག་སངས་རྒྱས་གྱུར་ཏེ༔ རིག་པ་རང་ཤར་རྒྱུད་མཆོག་ལས༔ སེམས་ 
ཅན་ཀུན་གྱི་རང་རྒྱུད་ལ༔ སྐུ་དང་ཡེ་ཤེས་ཚུལ་དུ་གནས༔ ཞེས་དང༔ གསང་བ་མན་ངག་སྡེ་ཉིད་ 
ལས༔ རང་རིག་ལུས་ལ་སངས་རྒྱས་བཞུགས༔ སངས་རྒྱས་གཞན་དུ་ག་ནས་འོངཿ ཞེས་དང ཏིང་ 
ངེ་འཛིན་གྱི་མདོ་སྡེ་ལས༔ ཐོག་མ་མེད་པའི་དག་པ་ནི༔ སེམས་ཅན་ཀུན་གྱི་སྙིང་ནང་ན༔ ཇི་ 
བཞིན་ཉིད་དུ་མཉམ་པར་གནས༔ ཞེས་གསུངས་དེ་ཡང་སྦྱང་དགོས་ཏེ༔ མངོན་སུམ་ཉམས་དེ་མ་ 
སྦྱངས་ན༔ སངས་རྒྱས་ཐོབ་པར་ག་ལ་འགྱུར༔ དེ་ནས་ཀྱྀ་ཡི་རྡོ་རྗེ་ལས༔ སེམས་ཅན་རྣམས་ནི་ 
སངས་རྒྱས་ཉིད༔ འོན་ཀྱང་བློ་བུར་དྲི་མས་བསྒྲིབས༔ དེ་ཉིད་བསལ་ན་སངས་རྒྱས་ཉིད༔ ཅེས་ 
གསུངས་མན་ངག་ལྡན་པས་སྦྱངས་གྱུར་ན སངས་རྒྱས་རང་ཞལ་མངོན་སུམ་མཇལ༔ འོད་ཟེར་ 
ཞལ་ཕྱག་སྣ་ཚོགས་གཟུགསཿ མ་ངེས་རྡོ་རྗེའི་འོད་གསལ་སྐུ མཐོང་བའི་ཡེ་ཤེས་འདི་ཉིད་དོ༔ 
དེ་ཡང་ལང་ཀར་གཤེགས་པ་ལས༔ དེ་བཞིན་གཤེགས་པའི་རང་བཞིན་འོད་གསལ་བར༔ ཐོག་མ་ 
ནས་རྣམ་པར་དག་པ་ཉིད མཚན་ བཟང་། སུམ་ཅུ་རྩ་གཉིས་དང་ལྡན་པ༔ སེམས་ཅན་ཐམས་ཅད་ 
ཀྱི་ལུས་ཀྱི་ནང་ན ཞེས་གསུངས་དེ་བཞིན་གཤེགས་པ་ས་ཡི་སྙིང་པོའི་མདོ་ལསཿ དེ་བཞིན་གཤེགས་ 
པ་སྐུའི་ཡེ་ཤེས་དང་ལྡན་པ༔ སྤྱན་དང་ལྡན་པ༔ སེམས་ཅན་ཐམས་ཅད་ཀྱི་ལུས་ནང་ན་ཇི་བཞིན་ 
མི་གཡོ་བར་བཞུགས་སོ ཞེས་དང༔ སུནྡ་རི་ཀིའི་མདོ་སྡེ་ལས༔ བླ་ན་མེད་པའི་རིན་པོ་ཆེ༔ མ་ 
བཙལ་རང་ལ་རྙེད་པར་འགྱུར༔ ཞེས་གསུངས༔ བདག་འདྲ་པདྨའི་བརྒྱུད་པའི་ལུང༔ ཀུན་ཏུ་བཟང་ 
པོས༔ རིག་པ་རང་གནས་མངོན་སུམ་སྣངཿ ཞེས་དང༔
རྡོ་རྗེ་འཆང་གི་ཞལ་ནས་ཀྱང༔ སྐུ་གཅིག་ཡོངས་ལ་ཁྱབ་པ་བདེ་གཤེགས་སྙིང་པོའི་སྐུ དེ་ནས་ 
འགྲོ་དྲུག་ཀུན་ལ་རྒྱུ་རུ་གནས༔ ཞེས་གསུངས༔ དགའ་རབ་རྡོ་རྗེའི་ཞལ་ནས་ཀྱང༔ རིག་པའི་སྐུ་ནི་ 
བུམ་པའི་སྐུ ཡེ་ཤེས་བུམ་པའི་མར་མེ་འདྲ༔ ཀུན་ཁྱབ་མར་མེའི་འོད་དང་འདྲ༔ ཞེས་གསུངས༔ 
ཤྲཱི་སེང་ཧའི་ཞལ་ནས་ཀྱང༔ ཡེ་ཤེས་ལྔ་ལྡན་གཞལ་ཡས་ཁངཿ ཙིཏྟ་རིན་ཆེན་ཟུར་བརྒྱད་ནང༔ ཞེས་ 
གསུངས་དེ་ལྟར་གཞི་གནས་ཀྱི གནས་ལུགས་གཏན་ལ་ཕབ་པ་ཡིན༔ དེ་ནི་ཡེ་ཤེས་ཟང་ཐལ་ཉིད༔ 
འཆར་བའི་ལམ་དང་འཆར་བྱེད་སྒོ༔ འཆར་གཞིའི་ཡུལ་གསུམ་བཤད་པ་ནི༔ འཆར་བའི་ལམ་ནི་
250

༄༅། །ཟབ་གཏེར་ཆོས་ཀྱི་མཛོད་ཁང་།
མིག་གི་སྒོ༔ ཨ་རོག་དཀར་ནག་ཕྱེད་པ་དང༔ འབྲེལ་བའི་རྩ་མཆོག་བ་མན་རྭ༔ དར་དཀཪ་སྐུད་ 
པ་ལྟ་བུ་ཡི༔ ཁྲག་དང་ཆུ་སེར་སྐྱོན་དང་བྲལ༔ དཀར་འཇམ་སྦུ་གུ་སྟོང་སང་ངེ ཙིཏྟ་རིན་ཆེན་ཟུར་ 
བརྒྱད་མཛོད༔ རྒྱ་མཚོ་གསེར་གྱི་ཉི་མ་ཞེས༔ ཁུ་མུག་བྱ་ཡི་མིག་འདྲ་བ༔ ཡེ་ཤེས་ལྔ་ལྡན་ཤིགས་ 
སེ་བ༔ སྟོང་པ་ཆོས་སྐུ་བཞུགས་གནས་དང༔ འབྲེལ་ནས་དེ་ལ་ལམ་འབྱུང་སྟེ སྒོ་ནས་ཆུ་བུར་མིག་ 
གི་ནངཿ ཨ་རོག་ཙཀྱུའི་སྒོ་ལ་དོནཿ༔ ཡུལ་ནི་ནམ་མཁའ་རྐྱེན་བྲལ་བའི༔ དབྱིངས་ལ་ཡེ་ཤེས་མངོན་ 
སུམ་གསལ༔ དེ་ཡང་མདོ་སྡེ་ཕལ་པོ་ཆེ་ལས༔ གཞི་གནས་རྒྱ་མཚོ་འོད་གསལ་བའི༔ ལ་ལ་ནམ་ 
མཁའི་དབྱིངས་ལ་གསལཿ༔ འོད་ཀྱི་དཀྱིལ་འཁོར་རྣམ་པར་བཀྲ༔ ཞེས་དང༔ ཕར་ཕྱིན་ལས༔ 
སེམས་ལ་སེམས་མ་མཆིས་ཏེ༔ སེམས་ཀྱི་རང་བཞིན་ནི་འོད་གསལ་བ་ལགས་སོ༔ ཞེས་དང༔ ཡང་ 
དཔུང་བཟང་གིས་ཞུས་པའི་མདོ་སྡེ་ལས༔ འོད་གསལ་སྤྲོས་པ་བྲལ་བ་དེ༔ ཐོག་མ་ཉིད་ནས་རང་ 
ལ་གནས༔ ཞེས་གསུངས༔ དེ་ཡང་འོད་གསལ་དཔེ་བསྟན་པཿ མཚོན་ཚུལ་ཕྱོགས་ཙམ་འདི་སྐད་ 
གསུངས མདོ་སྡེ་དཀོན་མཆོག་བརྩེགས་པ་ལས༔ འོད་ཀྱི་ཏོག་དང་དཀྱིལ་འཁོར་དང༔ རང་བྱུང་ 
སངས་རྒྱས་བཅོམ་ལྡན་འདསཿ ཉི་མའི་སྙིང་པོར་རབ་ཏུ་བརྩོནཿ སངས་རྒྱས་ཉི་མས་འགྲོ་བ་ 
ཡོངས་ལ་ཁྱབ༔ ཅེས་དང༔ ཏིང་འཛིན་རྒྱལ་པོའི་མདོ་སྡེ་ལས༔ ཟླ་བའི་འོད་དང་ཉི་མའི་འོད་དང་ 
ནི དག་ཅིང་གཟུང་དུ་མེད་པས་འོད་གསལ་ལོ༔ དེ་བཞིན་རང་གི་སེམས་ཀྱང་འོད་གསལ་ལོ༔ ཞེས་ 
གསུངས་དེ་འདྲའི་འོད་གསལ་དེ༔ ཐེག་པ་གཞན་གྱིས་རྟོགས་དཀའ་སྟེ བང་མཛོད་འཕྲུལ་གྱི་ལྡེ་ 
མིག་ལསཿ བརྒྱད་ཀྱིས་མ་མཐོང་རིན་ཆེན་ནི༔ ཤིན་ཏུ་རྣལ་འབྱོར་ཡེ་ཤེས་མཐོང ཞེས་གསུངས་ 
ཇི་ལྟར་མཐོང་བ་ནི ཨ་ཏི་ཀློང་སྡེ་ལསཿ མཐོང་བའི་ངོ་བོ་སྟོང་པ་ཡིན༔ མཐོང་བའི་རང་བཞིན་ 
ངོས་གཟུང་བྲལ༔ མཐོང་བའི་ཐུགས་རྗེ་མ་འགགས་ཁྱབ༔ ཅེས་དང༔
མདོ་སྡེ་དགོངས་པ་འདུས་པ་ལས༔ ཀུན་འདུས་གསང་བའི་དགོངས་སྤྱོད་ཟབ་མོ་འདི༔ རང་བྱུང་ 
རང་རིག་མངོན་སུམ་སྣང་དུས་ན༔ རང་བྱུང་ཡེ་ཤེས་དེ་ཉིད་མཐོང་བ་ཡིན༔ ཞེས་གསུངས་མངོན་སུམ་ 
མཐོང་བ་དེ་ཉིད་ཀྱང་༔ རང་གཟུགས་མ་ཡིན་སྟོང་པའི་རང་བཞིན་ཡིན༔ སྟོང་པ་ཉིད་ལ་གཟུགས་ 
སུ་མ་གྲུབ་སྟེ༔ དེ་ཡང་ཀུན་བྱེད་རྒྱལ་པོ་ལསཿ མངོན་སུམ་མཐོང་བའི་ཡུལ་མེད༔ མངོན་སུམ་ 
མཐོང་བའི་མིག་མེད༔ ཐམས་ཅད་མེད་པའི་སྤྱན་ཞེས་བྱ༔ ཞེས་གསུངས༔ དེ་ལྟར་མཐོང་དུ་མེད་
251

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
པའི་རིག་པ་དེ༔ མཐོང་ཚུལ་མ་འགགས་ཇི་ལྟར་མཐོང༔ མཐོང་ནས་ཡོན་ཏན་ཇི་ལྟར་མཐོང༔ མཐོང་ 
ན་ཡོན་ཏན་ཇི་ལྟར་ན༔ ཀུན་བཟང་ཆེ་བ་རང་གནས་ལསཿ རིག་པ་ཡེ་ཤེས་ནི་རང་རིག་པའི་ཡེ་ 
ཤེས་རང་སྣང་བ༔ ཞེས་དང༔ རྩེ་མོ་བྱུང་རྒྱལ་ལས༔ སེམས་ཅན་ཐམས་ཅད་བྱང་ཆུབ་སྙིང་པོ་ལསཿ 
རང་གི་སེམས་ཉིད་སངས་རྒྱས་མ་མཐོང་ན༔ གཞན་ནས་བསྒྲུབ་པའི་སངས་རྒྱས་སུ་ཡང་མེད༔ ཅེས་ 
དང རྫོགས་ཆེན་སྤྱི་རྒྱུད་ལས༔ ལྟ་བ་སྟོབས་ཀྱིས་གྲུབ་པ་ལ༔ མཐོང་བར་གྱུར་པ་དངོས་གྲུབ་བོ༔ 
ཞེས་དང༔ འཇམ་དཔལ་ལས༔ སངས་རྒྱས་ཀུན་གྱི་མངོན་སུམ་པོ༔ ཡེ་ཤེས་མེ་ལྕེ་འོད་རབ་གསལཿ 
རྡོ་རྗེ་ཉི་མ་སྣང་བ་ཆེ༔ ཁ་དོག་སྣ་ཚོགས་འབར་བའི་འོད༔ ཅེས་གསུངས དེ་ལྟར་སྐུ་དང་ཐིག་ལེ་ 
དང༔ འོད་དང་ཟེར་སོགས་སྣ་ཚོགས་ནི༔ དབྱིངས་དང་ཡེ་ཤེས་ལས་བྱུང་ཞིང༔ མྱུར་དུ་སྲིད་པའི་ 
དྲ་བ་གཅོད༔ དེ་ཡང་གཟུངས་འདུས་ལས༔ སྐུ་འོད་འབར་བ་དབྱིངས་རིག་ཅན༔ སྲིད་པའི་འོད་ 
ལྡན་དཀྱིལ་འཁོར་མཛེས༔ ཞེས་དང༔ དུས་འཁོར་ལས༔ འོད་གསལ་སྟོང་པ་ཆོས་ཀྱི་སྐུ༔ ཞེས་ 
དང༔ དཔལ་གསང་བ་འདུས་པ་ལས༔ རང་ལུས་བུམ་སྐུ་ལྟ་བུ་ཡིན༔ བུམ་ཆག་མར་མེ་གསལ་བ་ 
ལྟར༔ སྤྲིན་མེད་ཉི་མའི་འོད་འཕྲོས་པསཿ མུན་པ་མ་རིག་བཅོམ་པོ་ཆེ༔ བཅོམ་ནས་རང་བྱུང་ཡེ་ 
ཤེས་ཐོབ༔ ཅེས་དང༔ ཕྱི་འགྱུར་བཅུ་གསུམ་ལས༔ སྙིང་པོ་འཕྲོས་པའི་མུན་པ་སེལཿ༔ སྙིང་པོ་ཉི་མ་ 
འོད་ཀྱི་མཆོག༔ ཅེས་གསུངས༔ དེ་ཡང་ཇི་བཞིན་འཆར་བའི་ཚུལཿ རྫོགས་ཆེན་ནམ་མཁའ་ཆེ་བ་ 
ལ༔ དེ་ལ་འོད་ཀྱི་ཚོགས་འདུས་པའི༔ ཕྱོགས་བཞི་མཚམས་བརྒྱད་དབུས་གྲུབ་བོ༔ ཡེ་ཤེས་འཇའ་ 
ཚོན་ཁ་དོག་ལཿ རིག་པ་ཁ་དོག་མངོན་སྣང་ངོ ཞེས་དང
ཀུན་འདུས་ལས༔ མཁའ་དབྱིངས་ཀློང་ཡངས་པདྨོ་འཁྱིལ་བ་ལ༔ གཉིས་མེད་ཐིག་ལེ་ཆེན་པོ་འོད་ 
གསལ་ཞིངཿ མ་བཅོས་སྤྲོས་མེད་བྱང་ཆུབ་སྙིང་པོའི་སྐུ༔ ཞེས་གསུངས་དེ་ལྟར་སྣང་བཞིའི་ཚད༔ 
རྟོགས་ཤིང་རྫོགས་པའི་གང་ཟག་དེ༔ འཁོར་བ་ཀ་ནས་དག་གྱུར་ཅིང༔ མྱུར་དུ་འོད་ཀྱི་ལུས་གྱུར་ 
ཏེ༔ ཐམས་ཅད་སངས་རྒྱས་སར་བཀོད་ནས༔ ལྷག་མེད་བྷུདྡྷ་ཉིད་གྱུར་ཏེ༔ ཨ་ཏི་བཀོད་པ་ཆེན་པོ་ 
ལས༔ བསྐལ་པར་བསགས་པའི་མུན་པ་དེ༔ ཡེ་ཤེས་འོད་གསལ་རང་གིས་རྟོགས༔ སྐད་ཅིག་རེག་ 
པ་ཙམ་གྱིས་དགཿ ཅེས་གསུངས་དེ་ལྟར་ཐོད་རྒལ་གྱི༔ རྣལ་འབྱོར་འདི་ལ་གོལ་ས་མེད༔ གོལ་ས་ 
ཉིད་ཀྱང་ཆོས་ཉིད་ཀློང༔ རྒྱ་མཚོ་ནང་གི་ཆབ་ཕྲོལ་དེ ཞུ་ཡང་རྒྱ་མཚོ་ལས་མ་འདས༔ དེ་ཕྱིར་
252

༄༅། །ཟབ་གཏེར་ཆོས་ཀྱི་མཛོད་ཁང་།
འདི་ལ་གོལ་ས་མེད དེ་ཡང་དགོངས་འདུས་རྒྱུད་ཉིད་ལས༔ རང་བྱུང་ཡེ་ཤེས་ཉི་མ་ཉིདཿ མ་ 
བཅོས་རང་བཞིན་ལྟ་བས་ནཿ༔ སྙིང་པོའི་དོན་ལ་གོལ་ས་མེད་༔ ཅེས་དང༔ སངས་རྒྱས་ཞལ་ཆེམས་ 
གསུམ་པ་ལསཿ༔ མངོན་སུམ་གནད་ནི་སུས་མཐོང་བ༔ ཁམས་གསུམ་ལྡོག་པ་མ་ཡིན་ནོ༔ ཞེས་གསུངས་ 
དེ་ཡང་རྟོག་གེ་པས༔ འོད་ཟེར་འོད་ཚད་སངས་རྒྱས་ན༔ ངེས་པ་དང་ནི་བརྒྱ་བྱིན་དང༔ ཉི་ཟླ་ 
ནོར་བུ་གཟའ་སྐར་དང༔ སྲིན་བུ་མེ་ཁྱེར་སངས་རྒྱས་སམ༔ ཡང་ན་འོད་ཟེར་ཡོད་དོ་ཅོག༔ དེ་དག་ 
སངས་རྒྱས་སྐུ་ཡིན་ནམཿ༔ ཟེར་ན་དེ་ཉིད་དགག་པའི་ལུང འོད་ཟེར་ཡོད་ཚད་སངས་རྒྱས་མིནཿ 
འོད་ཟེར་ཡོད་ཚད་སངས་མི་རྒྱ༔ རང་རིག་སངས་རྒྱས་འོད་ཟེར་ཅན༔ འདི་ཉིད་མཐོང་ན་སངས་ 
རྒྱས་ཏེ མདོ་སྡེ་ཏིང་འཛིན་རྒྱལ་པོ་ལས༔ ཚངས་དང་ལྷ་ཡི་དབང་པོ་དང༔ ཉི་ཟླ་དང་ནི་རིན་ 
ཆེན་ནོར་བུ་འོད༔ ཀུན་གྱི་འོད་ཟེར་གཅིག་ཏུ་འདིར་བསྡུས་ཀྱང༔ དེ་རྣམས་རྒྱལ་བའི་འོད་ཀྱིས་ 
ཟིལ་གྱིས་གནོན༔ ཞེས་དང༔ ཕྱི་འགྱུར་ལསཿ༔ རི་རབ་རྩེ་ནས་འོད་སྟོང་ཤར་བ་བས༔ རང་གི་ 
ཐུགས་ལ་ཉི་མ་གཅིག་ཤར་དྲོ༔ ཤར་བ་ཉིད་དེ་དེ་ནི་ནུབ་པ་མེད༔ ཅེས་དང༔ གསང་འདུས་ལས༔ 
ནམ་མཁའི་དབྱིངས་ནི་དབུས་གནས་པ འོད་ཟེར་སྤྲིན་གྱི་ཚོགས་ཆེན་པོ༔ སངས་རྒྱས་འབར་བའི་ 
འོད་དང་ལྡན༔ འོད་ཟེར་རྣམ་པ་ཀུན་ལ་ཁྱབ༔ ཀུན་ཀྱང་འདི་རུ་བཟླུམ་པ་སྟེ འདོད་པའི་ཡོན་ 
ཏན་ལྔ་ཡིས་བརྒྱན༔ མཚོན་ཆ་ལྔ་ཡིས་བརྒྱན་པའོ༔ ཞེས་གསུངས
སངས་རྒྱས་འོད་དང་འཇིག་རྟེན་འོད་མི་འདྲ འོད་ཀྱི་བྱེ་བྲག་མི་འདྲ་སོ་སོ་སྟེ རྫོགས་ཆེན་ 
ལས༔ དེ་བཞིན་གཤེགས་པའི་འོད་རྣམས་རང་བྱུང་གི་འོད་ཡིན་ཏེ དཔག་ཏུ་མེད་དེ་ཉི་མ་ལྟ་བུའོ༔ 
བྱང་ཆུབ་སེམས་དཔའི་འོད་ནི་བསོད་ནམས་ཀྱི་འོད་ཡིན་ཏེ༔ དཔག་ཏུ་མེད་དེ་ཟླ་བ་ལྟ་བུའོ༔ དགྲ་ 
བཅོམ་པའི་འོད་ནི་སྤྲིན་ལྟ་བུའོ༔ ལྷ་རྣམས་ཀྱི་འོད་ནི་འདོམ་གང་བ་སྐར་མ་ལྟ་བུའོ༔ མིའི་འོད་ནི་ 
ཚོན་གང་ལ་སྲིན་བུ་ལྟ་བུའོ༔ ལྷ་མ་ཡིན་གྱི་འོད་ཀྱང་འདོམ་ཕྱེད་པ་སྟེ་བར་སྣང་གི་གློག་དང་འདྲ་ 
བ་ངེས་པ་ཡོད་དོ༔ དུད་འགྲོ་ལ་སོ་སོར་སྣང་བ་ཙམ་ལས་དངོས་སུ་བསྟན་པའི་སྐལ་བ་མེད་དོ༔ ཞེས་ 
གསུངས འོད་དེ་རྣམས་ཀུན་མཐོང་ཡང་སངས་རྒྱས་མི་ནུས་ཏེ༔ དེ་བས་རང་བྱུང་རིག་པའི་འོད་ 
འདི་ནི མཐོང་ན་སངས་རྒྱས་ངེས་པར་ཐོབ་འགྱུར་ཏེ༔ དེ་ཡང་རྒྱུད་ཀྱི་སྙིང་པོ་ལསཿ སྣང་སྲིད་ 
འཁོར་འདས་ཆོས་རྣམས་ལ༔ ཡེ་ཤེས་སྤྱི་བཞུགས་སངས་རྒྱས་ཐོབ༔ སྐུ་དང་ཡེ་ཤེས་རང་བཞིན་
253

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ལས༔ ཁམས་གསུམ་འཁོར་བར་མི་འགྱུར་ཏེ༔ ཐམས་ཅད་ཟབ་པའི་ཆོས་ཉིད་ཀློང༔ ཞེས་དང 
པཀྵའི་མདོ་ལས༔ དེ་ཁོ་ན་ཉིད་ནི་ཡེ་ཤེས་ཀྱི་རིགས་ཡིན་གྱི༔ ཚིག་གི་བཤད་པས་རིགས་པ་མ་ 
ཡིན་ནོ༔ ཞེས་དང༔ བསམ་གཏན་བསྒོམ་པའི་མདོ་ལསཿ ཕྱི་རོལ་གྱི་མཚན་ཉིད་སྒྲུབ་པར་བྱེད་ང 
ནི༔ བསྐལ་བར་བགྲངས་ཀྱང་ཐོབ་པར་མི་འགྱུར་རོ༔ ནང་སེམས་ཀྱི་མཚན་ཉིད་ངོ་བོ་ཉིད་རིག་ནཿ༔ 
ཡུད་ཙམ་གྱིས་བླ་ན་མེད་པར་ཡང་དག་པར་རྫོགས་པའི་སངས་རྒྱའོ༔ ཞེས་དང༔ ཡང་བྱང་ཆུབ་ 
སེམས་དཔའི་སྡེ་སྣོད་ལས༔སེམས་ཡུད་ཙམ་ཤེས་རབ་དང་ལྡན་པས་བླ་མེད་བྱང་ཆུབ་ཏུ་སངས་ 
རྒྱའོ༔ ཞེས་དང ཕྱོགས་བཅུའི་སངས་རྒྱས་ཀྱི་མདོ་ལས༔ ཐེག་པ་ཆེན་པོ་མཆོག་གི་གཞུང་བསམས་ནཿ 
སྐད་ཅིག་བསམས་པ་དང༔ སེ་གོལ་གཏོགས་པ་ཙམ་གྱིས་ཀྱང་སྡིག་པ་ཐམས་ཅད་བསལ་ཏེ ལྷག་ 
མ་ཡང་མི་ལུས་སོ༔ ཅེས་གསུངས༔
དེ་བཞིན་ལུང་ནི་མཐའ་ཡས་ཀྱང༔ བསྡུས་དོན་རྒྱབ་སྐྱོར་དེ་ཙམ་བཤད༔ མ་འོངས་འདི་འཕྲད་ 
སྐལ་ལྡན་རྣམས༔ བླ་མ་ཡིད་བཞིན་ནོར་བུ་འདི༔ རྐྱེན་དབང་མ་ཤོར་ཉམས་སུ་ལོངས༔ རྫོགས་ 
ཆེན་ལྟ་བ་གསང་ཐིག་ལ༔ བསྐྱེད་རྫོགས་རྫོགས་ཆེན་རྩ་ཐིག་རླུང སྐྱེས་གནས་བར་དོའི་སྐབས་ 
འདི་ལ༔ རང་དབང་མི་ལ་མ་ཤོར་བར་ ལྟ་སྒོམ་སྤྱོད་གསུམ་ཕུག་ཐག་ཆོདཿ འཆི་ཁ་མ་ཡི་བར་དོའི་ 
སྐབས༔ ཞེན་པའི་འཕྲེང་ཐག་རྩད་ནས་ཆོདཿ འོད་གསལ་འཕོ་བ་གདབ་པར་བྱ༔ ཆོས་ཉིད་བར་ 
དོར་འཇིགས་སྣང་གང་ཤར་ཀྱངཿ རང་སྣང་ངོ་ཤེས་མ་པང་བུ་རྒྱུག་གིསཿ སྲིད་པ་བར་དོ་བསྐྱེད་ 
རྫོགས་དོན་སྦྱངས་ནས༔ མངལ་དགག་དག་སྣང་སྤྲུལ་པའི་ཞིང་ལ་སྤྱོད༔ རྫོགས་ཆེན་སྙིང་ཐིག་ལྟ་ 
བ་གསང་ཐིག་འདི༔ ད་ལྟ་ཇོ་མོ་མཚོ་རྒྱལ་ཁྱོད་ལ་གདམས༔ མ་འོངས་ལས་ཅན་བུ་ཡི་ལག་ཏུ་ཞོགཿ 
དེས་ཀྱང་ལེ་ལོ་སྤངས་ལ་བརྩོན་འགྲུས་བསྐྱེདཿ༔ སངས་རྒྱས་ཡིད་བྱེད་ལག་ཏུ་ལོངས༔ བཀའ་ཡི་ 
སྲུང་མ་མུ་ཁ་ཡབ་ཡུམ་གཏད༔ མ་ཤོར་ཐུབ་པར་སྲུངས་ཤིག་ས་མ་ཡ༔ དམ་རྒྱ༔ གཏད་རྒྱ གསང་ 
རྒྱ༔ གཏེར་རྒྱ༔ སྦས་རྒྱ༔ རྒྱ་བདུན་བཏབ་བོ༔ བླ་མའི་བཀའ་རྒྱ༔ ཡི་དམ་དགོངས་རྒྱ༔ མཁའ་ 
འགྲོའི་གསང་རྒྱ༔ དྲག་པོའི་ཐོད་རྒྱ༔ ཆོས་སྐྱོང་དམ་རྒྱ༔ དམ་ཅན་མནའ་རྒྱ༔ རྣལ་འབྱོར་ཐུགས་ 
རྒྱ༔ རྒྱ་རྒྱ་རྒྱ༔ བདག་སྟག་ཤམ་ནུས་ལྡན་པས་ཆུ་ལུག་ཟླ་བ་དང་པོའི་ཐུན་མཚམས་སུ་རྫོགས་ཆེན་ 
ལེའུ་གཉིས་པོ་བྱང་ཆུབ་རི་ལ་ཕབ་པའོ༔
254

༄༅། །ཟབ་གཏེར་ཆོས་ཀྱི་མཛོད་ཁང་།
རྗ བླ་མའི་ཐུགས་སྒྲུབ་ཡིད་བཞིན་ནོར་བུའི་རྫོགས་རིམ་ལྟ་བ་གསང་ཐིག་ 
ལས༔ བླ་མ་བསྒྲུབ་ཅིང་ཉམས་སུ་བླངས་པའི་ཡོན་ཏན་རྟགས་ཚད་ 
ནོར་བུའི་ཡང་བཅུད་བཞུགས་སོ
ཁཱི། ཏཿརྦཉདདྡཐུ」 ཋསཨ3ཧན།Éབ༔ བླ་མ་ཡིད་བཞིན་ནོར་བུ་ལ་ཕྱག་འཚལ་ལོ༔ བླ་མ་ 
ཡིད་བཞིན་ནོར་བུ་ཡི༔ རྫོགས་རིམ་ལྟ་བ་གསང་ཐིག་ལས༔ ཉམས་ལེན་ས་ལམ་རྟགས་ཚད་ནི༔ དེ་ 
ཡང་གླུ་རུ་ནོར་བུ་ལ༔ མཚོ་རྒྱལ་བདག་གིས་ཞུས་པ་ནི༔ ཀྱེ་མ་འགྲོ་བའི་མགོན༔ ཉམས་བླངས་ 
སྐྱེས་བུ་གང་ཟག་གི ས་ཐོབ་རྟགས་དང་ཡོན་ཏན་གང༔ བདག་ཅག་འཁོར་ལ་གསུང་དུ་གསོལཿ༔ 
ཨོ་རྒྱན་ཆེན་པོས་བཀའ་བསྩལ་པ༔ ཉོན་ཅིག་སྣོད་ལྡན་རྣལ་འབྱོར་མ༔ ཉམས་ལེན་སྐྱེས་བུ་སྐལ་ལྡན་ 
གྱིས༔ བླ་མ་ནོར་བུ་ཉམས་བླངས་པས༔ ས་ནི་དང་པོ་རབ་ཏུ་དགའ་བ་ཐོབ་པའི་རྟགས༔ དུས་ནི་ 
སྐད་ཅིག་ཙམ་གཅིག་གིས༔ སངས་རྒྱས་ཞལ་ནི་མངོན་སུམ་མཐོང༔ ཏིང་འཛིན་ཡོན་ཏན་བརྒྱ་ཕྲག་ 
བཅུ་གཉིས་སྟོནཿ སྐྱེས་ལས་དགའ་བའི་འཛམ་གླིང་འཁོར་ལོས་སྒྱུ༔ སྐྱེ་བ་བཞེས་ནས་འཛམ་ 
གླིང་སེམས་ཅན་ལཿ༔ སེར་སྣའི་དྲི་མ་སྤང་བར་བྱེད་པས་གཞན་དོན་མཛད༔ རྨི་ལམ་རྟགས་ཚད་ 
སྟོང་གསུམ་འཇིག་རྟེན་དུཿ༔ བྱེ་བ་ཁྲག་ཁྲིག་གཏེར་གྱིས་གང་བར་རྨི༔ ས་གཉིས་དྲི་མེད་ཐོབ་པའི་ 
རྟགས་ཚད་ནི༔ སྐད་ཅིག་ཡུད་ཙམ་སངས་རྒྱས་སྟོང་ཞལ་མཐོང ཏིང་འཛིན་ཡོན་ཏན་སྟོང་ཕྲག་ 
བཅུ་གཉིས་ཐོབ༔ སྐྱེ་ལ་དབང་བས་འཛམ་གླིང་ གླིང་། བཞིའི་བདག༔ འཁོར་ལོས་སྒྱུར་བའི་རྒྱལ་ 
པོར་སྐྱེ་བ་བཞེས༔ གླིང་བཞིའི་སེམས་ཅན་ཚུལ་ཁྲིམས་འགྲོ་དོན་མཛད༔ རྨི་ལམ་རྟགས་ཚད་སྟོང་ 
གསུམ་འཇིག་རྟེན་དུ་༔ རིན་ཆེན་བྱེ་བ་ཁྲག་ཁྲིག་གང་བར་རྨེ༔ ས་གསུམ་འོད་འཕྲོ་ཐོབ་པའི་གང་ 
ཟག་དེ སྐད་ཅིག་ཡུད་ཙམ་སངས་རྒྱས་འབུམ་ཕྲག་བཅུ་གཉིས་སྟོན༔ སྐྱེ་ལ་དབང་བས་སུམ་ཅུ་རྩ་ 
གསུམ་བདགཿ ལྷ་ཡི་དབང་པོ་བརྒྱ་བྱིན་སྐུར་སྤྲུལ་ནས༔ སུམ་ཅུ་རྩ་གསུམ་ལྷ་ཡི་སེམས་ཅན་རྣམསཿ 
འདོད་ཆགས་སྤོང་བར་བྱེད་པའི་གཞན་དོན་མཛད༔ རྨི་ལམ་རྟགས་ཚད་རང་ཉིད་དམག་དཔོན་ 
ཆས༔ ཕས་ཀྱི་རྒོལ་བ་ཐམས་ཅད་འཇོམས་པར་རྨི༔ ས་བཞི་འོད་འབྱེད་ཐོབ་པའི་རྟགས་ཚད་ནི
255

། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
དུས་ནི་སྐད་ཅིག་གཅིག་གི་ཡུད་ཙམ་ལ༔ སངས་རྒྱས་བྱེ་བ་ཕྲག་བརྒྱའི་ཞལ་མངོན་མཐོང༔ ཏིང་ 
འཛིན་ཡོན་ཏན་བྱེ་བ་བརྒྱ་ཕྲག་བཅུ་གཉིས་སྟོན༔ སྐྱེས་ལ་དབང་བའི་འཐབ་བྲལ་དབང་དུ་བྱེད༔ 
འཁོར་ལོས་སྒྱུར་བའི་རྒྱལ་པོར་སྐུར་སྤྲུལ་པའི མཐའ་བྲལ་ལྷ་དང་འགྲོ་བ་ཐམས་ཅད་ལ༔ ཡང་ 
དག་ལྟ་བ་ལ་བཀོད་གཞན་དོན་མཛད༔ རྟགས་ཚད་ཕྱོགས་བཞི་རླུང་ཆེན་བཞི་ལ་གནས མེ་ཏོག་ 
ཆར་བ་འཐོར་བའི་ཚུལ་དུ་རྨི༔ ས་ལྔ་སྦྱངས་དཀའ་ཐོབ་པའི་རྟགས་ཚད་ནི སྐད་ཅིག་སངས་རྒྱས་ 
བྱེ་བ་སྟོང་ཞལ་མཐོང༔ ཏིང་འཛིན་ཡོན་ཏན་བྱེ་བ་སྟོང་ཕྲག་བཅུ་གཉིས་སྟོན༔ སྐྱེ་ལ་དབང་བས་ 
དགའ་ལྡན་དབང་བྱེད་པའི༔ འཁོར་ལོས་སྒྱུར་བའི་རྒྱལ་པོར་སྐུར་སྤྲུལ་ནས༔ དགའ་ལྡན་ལྡན་དང་ 
འགྲོ་བ་དེར་གནས་རིགས༔ བདེན་པ་བཞི་ཡི་ཆོས་ཀྱིས་འགྲོ་དོན་མཛད༔ རྟགས་ཚད་རང་ཉིད་ 
རིན་ཆེན་རྒྱན་གྱིས་བརྒྱན༔ བུད་མེད་ཚོགས་ཀྱིས་རང་ཉིད་མགོ་ལ་མེ་ཏོག་ཕྲེང་བ་ཐོགས་པར་རྨི 
ས་དྲུག་པ་མངོན་གྱུར་ཐོབ་པའི་རྟགས་ཚད་ནི༔ སྐད་ཅིག་སངས་རྒྱས་བྱེ་བ་འབུམ་ཞལ་མཐོང༔ ཏིང་ 
འཛིན་ཡོན་ཏན་བྱེ་བ་འབུམ་ཕྲག་བཅུ་གཉིས་སྟོན༔ སྐྱེ་ལ་དབང་བས་འཕྲུལ་དགའ་ལྷ་ཡི་བདག༔ 
འཁོར་ལོས་སྒྱུར་བའི་རྒྱལ་པོར་སྐུར་སྤྲུལ་ནས༔ འཕྲུལ་དགའ་ལྷ་དང་འགྲོ་བ་ཐམས་ཅད་ལ༔ རྟེན་ 
འབྲེལ་དོན་རྟོགས་ས་ལ་བཀོད་པའི་འགྲོ་དོན་མཛད༔ རྨི་ལམ་རྟགས་ཚད་ཡན་ལག་བརྒྱད་ལྡན་ 
མཚོ འབོག་རྐྱལ་ཁྲུས་གསོལ་ལོངས་སྤྱོད་བྱེད་པར་རྨི༔ ས་བདུན་པ་རང་སོང་ཐོབ་པའི་རྟགས་ 
མཚན་ནི སྐད་ཅིག་ཡུད་ཙམ་དེ་ཉིད་ལ༔ སངས་རྒྱས་ཁྲག་ཁྲིག་འབུམ་ཕྲག་ཞལ་མཐོང་ངོ༔ མངོན་ 
ཤེས་དྲུག་ལྡན་ཡེ་ཤེས་མངོན་དུ་འགྱུར ཏིང་འཛིན་ཡོན་ཏན་བྱེ་བ་ཁྲག་ཁྲིག་འབུམ་ཕྲག་བཅུ་གཉིས་ 
ཀྱི སྤྲུལ་པ་འགྱེད་ཅིང་ཡོན་ཏན་སྣ་ཚོགས་སྟོན༔ སྐྱེ་ལ་དབང་ཡང་གཞན་འཕྲུལ་བདག་སོགས་ 
དབང༔ འཁོར་ལོས་སྒྱུར་རྒྱལ་གུ་རུ་སྐྱེ་བར་སྤྲུལ༔ གཞན་འཕྲུལ་དབང་བྱེད་ལྷ་དང་འགྲོ་རྣམས་ལཿ 
རྟོགས་པ་རྒྱུད་ལ་སྐྱེ་བའི་གཞན་དོན་མཛད༔ རྨི་ལམ་རང་ཉིད་གཡས་གཡོན་ནས༔ སྟོང་ཁམས་ 
གང་བའི་འགྲོ་བ་རྣམས་ལའང༔ དམྱལ་བའི་གྲོང་ཁྱེར་ཆེན་པོ་གཉིས་ཡོད་པ༔ རང་ཉིད་དེ་ལས་ 
མ་འདྲེས་ལོག་ཚུལ་རྨི ས་བརྒྱད་པ་མི་གཡོ་ཐོབ་པའི་རྟགས་ཚད་ནི༔ སྐད་ཅིག་གཅིག་གིས་དུས་ 
ཉིད་ཡུད་ཙམ་ལ སྟོང་གསུམ་འབུམ་ཕྲག་བཅུ་གཉིས་འཇིག་རྟེན་ནཿ རྡུལ་ཕྲན་གྲངས་འདས་ཇི་ 
སྙེད་ཀྱི༔ དེ་རྙེད་གྲངས་མཉམ་སངས་རྒྱས་ཞལ་མཐོང་ངོ༔ ཏིང་འཛིན་ཡོན་ཏན་སྟོང་གསུམ་
256

༄༅། །ཟབ་གཏེར་ཆོས་ཀྱི་མཛོད་ཁང་།
འབུམ་ཕྲག་ཚོགསཿ བཅུ་དང་བཅུ་གཉིས་སྟོན་ཅིང་སྤྲུལ་པ་འགྱེད༔ སྐྱེ་ལ་དབང་བས་སྟོང་གསུམ་ 
དང་པོ་དབང༔ ལྷ་དབང་ཚངས་པའི་སྐུ་རུ་སྤྲུལ་ནས་སུ༔ དངོས་པོ་བཞི་ཡི་སྒོ་ནས་ཕྱི་རབས་ཀྱི 
འགྲོ་རྣམས་ས་ལ་བཀོད་པའི་འགྲོ་དོན་མཛད༔ ཉམས་ལ་རང་ཉིད་ཕྲག་གོང་གཡས་གཡོན་དུ༔ སེང་ 
ཆེན་གཉིས་འདུག་གཅན་གཟན་ཐམས་ཅད་སྐྲག་ཚུལ་རྨི༔ ས་དགུ་ལེགས་པའི་བློ་གྲོས་ཐོབ་པའི་རྟགས་ 
ཚད་ནི དུས་ནི་སྐད་ཅིག་ཡུད་ཙམ་ཉིད་ལ་ཡང༔ སྟོང་གསུམ་གྲངས་མེད་འབུམ་ཕྲག་བཅུ་གཉིས་ 
འཇིག་རྟེན་ན༔ ཡོད་པའི་རྡུལ་ཕྲན་ཕྲ་རགས་ཇི་རྙེད་པ༔ དེ་སྙེད་གྲངས་མཉམ་སངས་རྒྱས་ཞལ་ 
མཐོང་ངོ༔ ཏིང་འཛིན་ཡོན་ཏན་སྟོང་གསུམ་གྲངས་མེད་བཅུར༔ སྤྲུལ་པ་བཅུ་གཉིས་སྟོན་ནས་འགྲོ་ 
དོན་བྱེད༔སྐྱེ་ལ་དབང་བས་སྟོང་ཉིད་དབང་དུ་བཏགས༔ ལྷ་བུ་ཚངས་པ་ཆེན་པོར་སྐུར་སྤྲུལ་ 
བཞེངས༔སྟོང་ཁམས་བར་མར་གནས་པའི་འགྲོ་བ་ལ༔ ཕྱི་རབས་ཆོས་ཀུན་དོན་སྟོན་འགྲོ་དོན་ 
མཛདཿ ཉམས་བལྟས་སྐྱེས་བུ་ཆོས་དོན་རྣམས་དཔག་མེད་འདུས༔ རང་གི་མགོ་ལ་གདུགས་དཀར་ 
བསྐོར་བ་རྨི༔ ས་བཅུ་ཆོས་ཀྱི་སྤྲིན་ཐོབ་རྟགས་ཚད་ནི༔ དུས་ནི་སྐད་ཅིག་གཅིག་གི་ཡུད་ཙམ་ལས༔ 
སྟོང་གསུམ་འཇིག་རྟེན་ཞིང་ཁམས་ན༔ རྡུལ་གྱི་ཕྲ་རགས་ཇི་སྙེད་ཡོད་པའི་གྲངས༔ དེ་རྙེད་གྲངས་ 
མཉམས་སངས་རྒྱས་ཞལ་མཐོང་ངོ༔ ཏིང་འཛིན་ཡོན་ཏན་རྡུལ་སྙེད་བཅུ་གཉིས་ཀྱི༔ སྟོན་པ་མཆོག་ 
ཏུ་སྤྲུལ་ནས་འགྲོ་དོན་མཛད༔ སྐྱེ་ལ་དབང་བས་ཁམས་གསུམ་བདག་ཏུ་དབང ལྷ་བུ་དབང་ཕྱུག་ 
ཆེན་པོར་སྐུར་སྤྲུལ་ནས༔ ཁམས་གསུམ་ལ་གནས་འགྲོ་རྣམས་ཐམས་ཅད་ལ༔ གང་ལ་གང་འདུལ་ 
སྟོན་པའི་གཙོ་བོ་ལྟར༔ ཐེག་པ་སྣ་ཚོགས་ཆོས་ཀྱིས་འགྲོ་དོན་མཛད༔ རྨི་ལྟས་རང་ཉིད་མཚན་ 
དཔེར་རབ་རྒྱས་ནས༔ འཁོར་ཡང་ཚངས་པ་གྲངས་མེད་འཁོར་བསྐོར་ནས༔ བདུད་རྩི་བུམ་པ་ཕྱོགས་ 
བཅུར་ཆར་དབབ་རྨི༔ བཅུ་གཅིག་ཀུན་འོད་ཐོབ་པའི་རྟགས་ཚད་ནི འཁྲུལ་པ་འགགས་ནས་ཉིན་ 
མཚན་སྣང་བ་མེད༔ སྣང་བ་ཐམས་ཅད་ལོངས་སྐུའི་ཞིང་དུ་གསལ༔ སྣང་སྲིད་ལྷ་དང་ལྷ་མོའི་སྐུ་ 
འོད་སྣང༔ རྣམ་ཀུན་རྫོགས་པའི་ཞིང་ཁམས་སྐུ་འོད་དང་སྣང༔ བེམ་པོའི་སྣང་བ་མེད་པར་སངས་ 
རྒྱས་ཞིང་ཁམས་བརྗོད་མེད་འཆར༔ བ་སྤུའི་བུ་ག་རེ་རེ་ལའང་སངས་རྒྱས་ཞིང་ཁམས་བཀོད་པ་ 
འོད་དུ་འཁྲིགས༔ བཅུ་གཉིས་མ་ཆགས་པདྨའི་ས་ཐོབ་རྟགས༔ ལུས་ནི་ཕྱི་ནང་མེད་པར་སངས་ 
རྒྱས་ལོངས་སྐུའི་ཞིང་ཁམས་ལྔ་དབང་ངོ༔ སྐུ་དང་ཡེ་ཤེས་འདུ་འབྲལ་མེད་པ་ཡི སྣང་བ་དེ་ལ་
257

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
མངོན་ཞེན་མེད་པ་ཡི༔རིག་པ་བཅོས་སླད་ཐམས་ཅད་བྲལ་བའི་ངང༔ ཕྱི་ནང་ཆོས་རྣམས་ཐམས་ 
ཅད་རང་སར་དགཿ༔བཅུ་གསུམ་རྡོ་རྗེ་འཛིན་པའི་ས་ནི་ཐོབ་པའི་རྟགསཿ རང་གི་འོད་ཀྱིས་རང་ 
སྣང་ཐུགས་ཀ་ནས༔ ཡེ་ཤེས་རང་འོད་ཤར་བའི་ནམ་མཁའི་ཁམས༔ མཐོང་ཚད་འོད་ཀྱི་རང་བཞིན་ 
འཁོར་ལོའི་ཚུལ་གྱིས་གནས༔ སྐུ་ཡི་དཀྱིལ་འཁོར་སྣང་བ་རང་སར་ཐིམ༔ རང་ལུས་འཇའ་འོད་གྲོལ་ 
བ་བློ་ཡི་ཆོས་ཟད་དོ༔ ས་ལམ་རྟགས་དང་ཉམས་ཀྱི་ལམ་རྟགས་དག༔ ཞིང་ཁམས་ལྔ་ལ་རང་དབང་ 
ཐོབ་པར་འགྱུར༔ ཆོས་སྐུ་ཀ་དག་མངོན་དུ་གྱུར་པ་ཡིས༔ ཀུན་བཟང་དགོངས་པའི་ཀློང་དང་དབྱེར་ 
མེད་དོ༔ ས་བཅུ་མན་ཆད་ས་ལམ་ཡར་བཀོད་འགྲོ་དོན་མཛད༔ ས་བཅུ་ཡན་ཆད་ས་གཉིས་སྤྲུལ་ 
པ་མར་འགྱེད་སངས་རྒྱས་གཞན་དོན་མཛད་པའོ༔ ས་དང་སྦྱར་བའི་རྟགས་ཚད་ཀྱི་ཡོན་ཏན་མངོན་ 
གྱུར་རྟགས་བཅས་བསྟན༔ ཨོ་རྒྱན་ཐུགས་བཅུད་ཟབ་པའི་མཐར་ཐུག་རྫོགས༔ སཱ་མཱ་ཡཱ རྒྱ་རྒྱ་རྒྱ༔ 
ཧྲཱིཿ གླུ་ཧྱ༔ ཟབ་རྒྱ༔ ཨ༔Ş།ཞརྱཙ*ཧྱད5རྐ
གཉིས་པ་རང་དབང་ཐོབ་ནས་གྲོལ་ཚུལ་ནི༔ ཨོ་རྒྱན་ཆེན་པོས་བཀའ་བསྩལ་པ༔ ཉོན་ཅིག་ 
སྣོད་ལྡན་རྣལ་འབྱོར་མ༔ རླུང་སེམས་རང་དབང་ཐོབ་པ་ཡིས༔ མངོན་ཤེས་ཐོགས་མེད་ཕྱོགས་མེད་ 
འཆརཿ རིག་པ་བེམ་པོར་བཅུག་པ་ན༔ འཕར་དང་སྒྲ་སྐད་འབྱིན་པར་ནུས གང་ཞིག་སེམས་ཅན་ 
ཚེ་འཕོས་ནས༔ དེ་ཚེ་བེམ་པོར་རིག་པ་བཅུག་པ་ཡི༔ འཕོ་བ་བྱས་པས་བཟང་ངན་མེད་པར་སངས་ 
རྒྱས་ནུས༔ རིག་པ་རང་དབང་ཐོབ་པའི་རྟགས༔ ཡོད་བསྒྱུར་མེད་སྤྲུལ་དུ་མ་སྟོན༔ རྡུལ་སྙེད་སངས་ 
རྒྱས་ཞིང་ཁམས་ཉུལ༔ དུག་མཚོན་ནད་ཀྱིས་གནོད་པ་མེད༔ རི་བྲག་ཀུན་ཏུ་ཟང་ཐལ་རྒྱུ༔ འབྱུང་ 
བ་བཞི་ལ་ཐོགས་ཆགས་མེད ནང་དུ་ཕུང་པོ་འོད་གསལ་གྲོལ༔ དམྱལ་བ་ངན་སོང་འཇིགས་པ་ལཿ 
ལོག་དོགས་མེད་པར་རང་རིག་གྲོལ༔ སངས་རྒྱས་དཀོན་མཆོག་ཡོན་ཏན་ལ༔ བྲོད་པ་མེད་པར་ 
རང་རིག་གྲོལཿ༔ ཡེ་ནས་སྐུ་གསུམ་རང་ཆས་གྲོལ༔ ལོངས་སྤྱོད་རྫོགས་པར་རང་གྲོལ་ནས༔ སྐྱེ་ལ་ 
རང་དབང་ཐོབ་པར་སྟོན༔ ནམ་མཁའི་ཁྱབ་ཚད་འཁོར་བ་འདྲེན༔ ནུས་ལྡན་རང་གྲོལ་སངས་རྒྱས་ 
སོ༔ ཡེ་ཤེས་མཚོ་རྒྱལ་ཐུགས་ལ་འཆང༔ སཱ་མཱ་ཡཱ རྒྱ་རྒྱ་རྒྱ༔ ཧྲཱིཿ༔ གླུ་ཧྱ ཙཿ 7རྐཎྜད། 
གསུམ་པ་ལམ་ཟད་འབྲས་བུ་ཐོབ་རྟགས་ནི༔ ལེགས་པར་བཤད་པས་ཡིད་ལ་ཟུངས༔ རིག་པ་རང་ 
དབང་ཐོབ་པ་ནི༔ དེ་ནས་སེངྒེས་གངས་ཟིན་འདྲ༔ བཙན་ས་ཟིན་པས་ལྡོག་པ་མེད༔ དཔེར་ན་སད་
258

༄༅། །ཟབ་གཏེར་ཆོས་ཀྱི་མཛོད་ཁང་།
ཁྱེར་འབྲས་བུའི༔ བསེ་ཤིང་འབྲས་བུ་སྨིན་པ་བཞིན༔ ལྡོག་པ་མེད་པར་རང་ས་ཟིན༔ རྒྱལ་བུ་རྒྱལ་ 
ས་ཟིན་པ་ལྟར རྒྱུ་ལ་ལྡོག་པ་མེད་པའོ༔ རིག་པ་རང་སར་ལྷུན་གྱིས་གྲུབ༔ འཁོར་འདས་ཆོས་རྣམས་རེ་ 
དོགས་བྲལཿ ཕུང་པོ་གདོས་བཅས་དེ་ཉིད་ཀྱང༔ བག་ཆགས་རྐྱེན་སྣང་ཐམས་ཅད་ཟད༔ མ་དག་ 
རིགས་དྲུག་སྣང་ཚུལ་ཟད༔ དག་པའི་ཞིང་ཁམས་ངང་གིས་གསལ༔ སྐད་ཅིག་ན་བུན་ཡལ་བ་འདྲ༔ 
ཕུང་པོ་གདོས་བཅས་འདི་ཉིད་ཀྱང༔ རྟགས་ཚད་གཤེད་མ་གདོན་མི་ནུས༔ ངག་གི་ཟུངས་ཟད་ 
བྲག་ཆའི་དཔེ༔ སེམས་ནི་བག་ཆགས་དབྱིངས་སུ་ཡལ༔ དེ་དུས་ཆོས་རྣམས་ཟད་པ་ཡིན༔ རང་གི་ 
གྲུབ་མཐའི་ཁ་འཛིན་ཟད༔ ཆོས་ཟད་བླ་མའི་གདམས་ངག་ནུབ༔ སྐུ་གསུམ་རང་ཆས་རྩལ་རྫོགས་ 
སོ ལྟ་སྒོམ་སྤྱོད་པའི་མཐའ་ཡང་ནུབ༔ ཆོས་སྐུའི་སྣང་བ་ཞེན་འཛིན་མེད༔ སྐུ་དང་ཡེ་ཤེས་རྒྱུན་ 
ཆད་མེད༔ སངས་རྒྱས་མེད་ཅིང་སེམས་ཅན་མེད༔ མདོར་ན་འཇིག་རྟེན་འགྲོ་འོང་གང་ཡང་མེད༔ 
འོད་གསལ་གཞི་རྣམས་མཐའ་རུ་ཕྱིན༔ ངོ་བོ་གཞི་ཐོག་རང་ས་ཟིན ལམ་ཟད་འབྲས་བུ་ཐོབ་པའི་ 
ཚུལ༔ ཀུན་བཟང་པདྨའི་ཐུགས་བཅུད་མཆོགཿ༔ ཡེ་ཤེས་མཚོ་རྒྱལ་ཐུགས་ལ་འཆང༔ ྗ གླུ་ཧྱ 
བཞི་པ་ཆོས་ཟད་སངས་རྒྱས་ནསཿ༔ འགྲོ་བའི་དོན་དུ་མཛད་ཚུལ་ནི
ཨོ་རྒྱན་ཆེན་པོས་བཀའ་བསྩལ་པ༔ ཉོན་དང་སྣོད་ལྡན་ཡིད་ལ་ཟུང༔ ཡང་དག་སངས་རྒྱས་ཐོབ་ 
ཚུལ་ནི༔ ཕུང་པོ་ལྷག་མ་མེད་པ་དང༔ ཐོག་མའི་ཀུན་བཟང་ཉིད་དང་ནི དབྱེར་མེད་གཞི་ཐོག་ 
ཕེབས་པ་སྟེ༔ ངོ་བོ་སྟོང་པ་སྐུ་རུ་རྒྱས༔ རང་བཞིན་གསལ་བ་འོད་དུ་རྒྱས༔ ཐུགས་རྗེ་ཀུན་ཁྱབ་ཟེར་ 
དུ་རྒྱས སངས་རྒྱས་སྤྱན་གྱི་འཁོཪ་སངས་རྒྱས༔ དབྱིངས་རིག་ཡེ་ཤེས་འཁྱིལ་ཏེ་རྒྱས༔ ནང་དུ་སྐུ་ 
དང་ཡེ་ཤེས་རྒྱས༔ འདུ་འབྲལ་མེད་པར་རྟག་སངས་རྒྱས༔ འཕོ་འགྱུར་མེད་པར་བཞུགས་སངས་རྒྱས༔ 
དཔེར་བཞག་མི་འགྱུར་གཡུང་དྲུང་འདྲ འཇིག་མེད་སྲ་བརྟན་རྡོ་རྗེ་འདྲ༔ རང་གསལ་ཉི་མའི་ 
སྙིང་པོ་འདྲ༔ ཉིན་མཚན་གསལ་འགྲིབ་མེད་པའོ༔ ཡེ་ཤེས་དབྱིངས་སུ་ཞི་པ་ནི༔ དབྱིངས་ཉིད་ངང་ 
ལས་མ་གཡོས་པར༔ སེམས་ཅན་དངོས་སྣང་སྤྲུལ་པར་ཤར༔ བཅོ་ལྔའི་ཟླ་བ་ཇི་བཞིན་དུ༔ ལོངས་ 
སྐུའི་ཞིང་ཁམས་ཕྱི་མ་གསལ༔ སྐུ་དང་ཡེ་ཤེས་འདུ་འབྲལ་མེད༔ འབད་རྩོལ་མེད་པར་རང་གྲོལ་ 
ཡིན༔ གནམ་གང་ཟླ་བ་ཇི་བཞིན་དུ༔ ཆོས་སྐུའི་དབྱིངས་སུ་རོ་གཅིག་གོ ངོ་བོ་གཅིག་ལ་དུ་མར་ 
སྣང༔ སྤྲུལ་པ་ཆུ་ཡི་ཟླ་བ་ལྟརཿ ཟླ་བ་མཁའ་ལས་གཡོས་པ་མེད༔ ནམ་མཁའ་ཁྱབ་པས་ཆུར་ཁྱབ་
259

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཀྱི༔ ཆུ་སྣོད་སོ་སོར་སྣང་བ་བཞིནཿ༔ སྐུ་གསུམ་ཡང་དག་སངས་རྒྱས་ཏེ༔ སྐུ་གསུམ་དབྱིངས་ལས་མ་ 
གཡོས་ཀྱང༔ ལོངས་སྐུ་ཞིང་དང་རིགས་ལྔ་འམ༔ སྤྲུལ་སྐུ་ཞིང་དང་སྐུ་གསུམ་དང༔ རིགས་དྲུག་ 
གནས་སུ་ཐུབ་པ་དྲུག༔ གང་འདུལ་ལ་སོགས་སྤྲུལ་པ་ཡིས༔ སེམས་ཅན་སོ་སོར་ངོ་སྣང་ལ༔ ངོ་བོ་ 
རང་བཞིན་ཐུགས་རྗེ་གསུམ༔ སྐུ་གསུམ་མཛད་པ་དེ་བཞིན་དུ༔ གདོད་མའི་ཡེ་ཤེས་གསུམ་ལྡན་དུཿ༔ 
འཁོར་འདས་གཉིས་སུ་རྒྱ་མ་ཆད༔ ལུང་མ་བསྟན་དུ་གནས་པ་ཡིན༔ འགྲོ་རྣམས་དུག་གསུམ་འཁྲུལ་ 
གྱུར་ཏེ༔ ཁམས་གསུམ་དྲི་མ་བཅས་པའོ༔ རྗེས་སུ་རང་ངོ་རང་གིས་ཤེས་པ་ནཿ དག་པ་གཉིས་ལྡན་ 
སངས་རྒྱས་ཞེས༔ གཞི་ཡི་ཀ་དག་ཆེན་པོ་ལསཿ ལམ་དུ་ཁམས་དང་དྲི་བཅས་དག༔ ཡང་དག་ 
ཉོན་མོངས་དྲི་མ་དགཿ༔ ཤེས་བྱའི་དྲི་མ་དག་པའོ༔ ཕྱིར་མི་ལྡོག་པ་གཉིས་ལྡན་ཞེསཿ ཀུན་གཞི་ 
ཉོན་ཡིད་བཅས་པ་སངས༔ ཡེ་ཤེས་ལྔ་དང་སྐུ་ལྔ་རྒྱས༔ འཁོར་བ་མ་སྤངས་རང་རིག་རྟོགས༔ འཁོར་ 
བ་མ་སྤངས་རང་གིས་རྟོགས༔ སྤངས་རྟོགས་མཐར་ཕྱིན་སངས་རྒྱས་སོ
དེ་ཚེ་ནང་དབྱིངས་ཡེ་ཤེས་གནས༔ སྟོན་པ་རིག་སྟོང་ཀུན་བཟང་དང༔ འཁོར་ནི་ཡེ་ཤེས་རོལ་པ་ 
རྒྱ་མཚོ་ལས༔ དུས་ནི་འཕོ་འགྱུར་མེད་པ་ཡི རང་གསལ་རྒྱུན་ཆད་མེད་པར་སྟོནཿ འོད་མི་འགྱུར་ 
བའི་སངས་རྒྱས་ཞེས་བརྗོད་དོ༔ ངོ་བོ་ཀ་དག་ཡེ་ཤེས་རྩལ་རྫོགས་ནས༔ ཆོས་སྐུ་དག་པ་ཡེ་ཤེས་ 
འགྱུར་མེད་ཐོང༔ རང་བཞིན་ཡེ་ཤེས་ལྷུན་གྲུབ་རྩལ་རྫོགས་ནས༔ ལོངས་སྐུ་རང་གསལ་ཡེ་ཤེས་གདེང་ 
ལྡན་ཐོབ༔ ཐུགས་རྗེ་ཀུན་ཁྱབ་ཡེ་ཤེས་རྩལ་རྫོགས་ནས༔ སྤྲུལ་སྐུ་ཐོགས་མེད་མ་འགགས་ཡེ་ཤེས་ 
ཆེན་པོ་ཐོབ༔ རང་སྣང་དག་པ་ཡེ་ཤེས་ཞིང་ཁམས་ལྔ སྟོན་པ་རིགས་ལྔའི་ཆ་ལུགས་དཀྱིལ་འཁོར་ 
རྒྱས༔ འཁོར་ནི་འོད་གསལ་སྙིང་པོའི་རང་གྲོལ་འཁོར༔ ཆོས་ནི་བདེ་སྟོང་གཉིས་མེད་ལྷུན་གྲུབ་ཆོས༔ 
རང་གསལ་མི་གཡོ་རྒྱུན་ཆད་མེད་པར་གསུངས༔ ཡེ་ཤེས་ལྔ་ཡི་རང་གསལ་དག་པའི་ངང༔ མཚན་ 
དང་དཔེ་བྱད་དཔལ་དུ་འབར༔ བལྟ་བས་མི་ངོམས་ཚུལ་དུ་བཞུགས༔ དེ་ཡི་ངང་ལས་མ་གཡོས་ 
པར༔ འགྲོ་དྲུག་ཞིང་ཁམས་སྣང་ཡུལ་དུ༔ སྤྲུལ་སྐུ་ཐུབ་དྲུག་ལ་སོགས་པའི༔ དུས་གསུམ་འདས་ 
དང་མ་བྱོན་གྱིས༔ མ་ངེས་འགྲོ་བ་སྣ་ཚོགས་ལ༔ ཐེག་པ་སྣ་ཚོགས་ཆོས་རྣམས་སྟོན༔ ཡན་ལག་ 
དྲུག་ཅུའི་གསུང་དབྱངས་ཀྱིས༔ སྟོན་པའི་གཙོ་བོ་རྐང་གཉིས་མཆོག༔ འགྲོ་འདུལ་ཚད་མེད་དུ་མ་ 
མཛད༔ ཇི་ལྟ་མཁྱེན་པའི་ཡེ་ཤེས་ཀྱིས ཆོས་རྣམས་རོ་མཉམ་རྫོགས་ཆེན་རྟོགས༔ ཇི་སྙེད་མཁྱེན་
260

༄༅། །ཟབ་གཏེར་ཆོས་ཀྱི་མཛོད་ཁང་
པའི་ཡེ་ཤེས་ཀྱིས༔ ཆོས་ཅན་མཚན་མ་མ་འདྲེས་རྟོགས༔ དབྱེར་མེད་མཁྱེན་པའི་ཡེ་ཤེས་ཀྱིས༔ འགྲོ་ 
བའི་ཞིང་ཁམས་མོས་སྣང་དུཿ༔ ཇི་ལྟར་མཚོན་པའི་འགྲོ་དོན་རྒྱས་པར་བྱེད༔ དེ་ལྟར་མཁྱེན་གསུམ་ 
ཆོས་སྐུ་ལ༔ སྐུ་གསུམ་ཡེ་ཤེས་འདུ་འབྲལ་མེད༔ མིང་གི་བྱེ་བྲག་གིས་ཕྱེས་ཀྱང༔ རྒྱལ་བ་གཅིག་གི་ 
དགོངས་པའི་ངང་ཉིད་ལས༔ དཔེར་ན་སྟོང་གསུམ་ཉུངས་འབྲུར་འུབས་ཀྱིས་ཚུད༔ ཉུངས་འབྲུ་ 
གཅིག་གིས་སྟོང་གསུམ་ཁྲིག་གེར་ཁེངས༔ ཉུངས་འབྲུ་ཆེ་རུ་སོང་བ་མེད༔ སྟོང་གསུམ་ཆུང་ངུར་སོང་ 
བ་མེད་པའོ རང་བྱུང་རང་ཤར་འདུ་འབྲལ་མེད་པའི་དཔེ༔ ཉི་མའི་སྙིང་པོ་འོད་ཟེར་དྲོད་ལྟར་ 
རོ༔ འདི་ནི་ཡང་དག་སངས་རྒྱས་སོ༔ རྒྱ་རུ་མེད་པའི་སངས་རྒྱས་ཐོབ༔ ཡང་དག་རྫོགས་པར་ཡང་ 
སངས་རྒྱས༔ སྤྲུལ་པ་པོ་ནི་འདིར་སངས་རྒྱས༔ ཀུན་བཟང་པདྨའི་དགོངས་བཅུད་འདི༔ རྩ་རྒྱུད་ 
སྣང་སྟོང་དབྱེར་མེད་ཀྱི༔ རྒྱུད་དོན་ལྟར་དུ་མན་ངག་ཟབ ཡེ་ཤེས་མཚོ་རྒྱལ་སྙིང་ལ་འཆང༔ སྫི༔ 
གླུ་ཧྱ སཱ་མཱ་ཡཱ རྒྱ་རྒྱ་རྒྱ
261

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
༩༣༤ བླ་མ་ཡིད་བཞིན་ནོར་བུའི་རྫོགས་ཆེན་བསྒོམ་པའི་ཆ་རྐྱེན་མྱག་ཚབ་བཅུད་ལེན་དང་
བསྒོམ་འཁར་གྱི་མན་ངག་མ་རྒྱ༔ /༣༢༤*གཐག
བླ་མ་ཡིད་བཞིན་ནོར་བུ་ཡི རྫོགས་ཆེན་ལྟ་བ་གསང་ཐིག་གི༔ ཨ་ཏི་ཐོད་རྒལ་བསྒོམ་པ་ལ༔ མན་ 
ངག་བསྒོམ་འཁར་བརྟེན་བྱས་ནས དཀའ་སྤྱད་འོད་ལུས་འགྲུབ་པའི་ཐབས༔ དྲི་བཟང་དྲོད་ལྡན་ 
ཤིང་དག་ལཿ སྦོམ་ཕྲ་སྦ་ལྕག་ཙམ་གཅིག་ལ༔ ཡར་སྣེ་ཟླ་གམ་ཨོག་བཏེག་བྱ༔ སྐེད་པ་བུམ་ལྟར་ 
ལེགས་པའི་གཟུགསཿ རྩ་བ་རྡོ་རྗེ་ཕྱེད་པར་བྱ༔ རིང་ཐུང་མཐོ་མཇུག་བཞི་བྱ་སྟེ གཉེན་པོ་ཆེ་ནས་ 
ཨོག་མའི་བར༔ ཟླ་གོ་དར་འབོལ་སྣ་མཐིལ་ཙམ༔ ཕྱེད་སྐྱིལ་སྐྱིལ་ཀྲུང་ཙོག་པུ་སོགས༔ གང་བྱེད་ 
སྒོམ་པའི་འཁར་བ་བྱ༔ དང་པོ་ལུས་ཀྱི་ཆུ་སེར་ཁོལ༔ ན་ཚ་མི་བཟོད་ཙམ་དུ་འགྱུར༔ བར་དུ་ 
སྙོམས་ལ་ཐ་མ་ནི ཆུ་སེར་ཐིག་ལེའི་ངོ་བོར་འགྱུར༔ བདེ་ཉམས་སྐྱེས་ནས་གྲུབ་པ་ཐོབ༔ འོད་ལུས་ 
ལོ་ཟླ་ཙམ་གྱིས་འགྲུབ༔ ས་མ་ཡ༔ ཟབ་རྒྱ༔ག:
ཨ་ཏི་ཟབ་མོ་སྒྲུབ་པ་ཡི འོད་ལུས་འགྲུབ་ཕྱིར་བཅུད་ལེན་བསྟན༔ ཅོང་ཞི་དཀར་པོ་སླ་ངར་ 
བརྔོས༔ འོ་མ་ཆང་ལ་ངར་བླུད་ནས༔ ཕྱེ་ཙམ་ལྟ་བུར་ཞིབ་ཏུ་འཐག༔ སུམ་ཆ་རབ་ནི་འབྲས་ཕྱེ་ 
དང༔ ནས་གྲོ་གང་རུང་ཕྱེ་བསྲེས་ནས༔ ཆུ་དང་འོ་མ་ཐུག་པ་སོག༔ གང་འབྱོར་གྱིས་ཕུལ་བཅུད་དུ་ 
བསྟན༔ དཀོར་མེད་དགེ་སྦྱོར་འཕེལ་བ་དང༔ འོད་ལུས་ལོ་ཟླ་ཙམ་གྱིས་འགྲུབ༔ གཀ 
ཁྱད་པར་དབང་ལག་ར་མོ་ཤག༔ གང་རྙེད་རྩ་བ་གྲོ་མ་འདྲ༔ གསར་པ་མར་དཀར་འདྲ་བ་བཏུ༔ 
ཆུ་གྲང་བླུགས་ཤིང་འདམ་ཐག་བྱ༔ འོ་མར་འཚོད་ཅིང་འབྱོར་ལྡན་གྱི༔ འབྲས་ཕྱེ་སྦྲང་བུར་བླུགས་ 
བྱས་ནས༔ མར་བཏབ་རིལ་བུ་འོད་གུ་ནི གང་བདེར་བྱ་ཞིང་ལྟོར་བཏང་ན འཇིག་རྟེན་ཁ་ཟས་ 
བརྗེད་པར་འགྱུར༔ མཁའ་འགྲོའི་དངོས་གྲུབ་ཟབ་མོའི་རྫས༔ ལོ་གསུམ་འོད་ལུས་འགྲུབ་པར་ 
འགྱུར༔ དབང་ལག་དབང་པོ་འགྲེང་ལ་འཛེམཿ༔ གལ་ཏེ་དབང་པོ་མ་ཐུབ་ན༔ ལག་ཏུ་སེར་པོ་གྲིབ་ 
བསྐམ་བྱ༔ ཕྱེ་མ་བཏབ་པས་སེལ་བར་འགྱུར༔ ར་མོ་བཤལ་ན་ཐུག་ས་བཏང༔ དེ་བས་གེགས་སྐྱོན་ 
གཞན་མེད་དོ ཟབ་མོ་དངོས་གྲུབ་བདུད་རྩི་འདི པདྨ་བདག་ལ་མཁའ་འགྲོས་གདམས 
འབྲས་ཕྱེ་མེད་ན་གྲོ་ནས་ཕྱེ༔ ར་མོའི་སུམ་ཆ་བཏབ་པར་བྱ སྦྲང་བུར་མེད་ན་མར་དང་ཚ བཏབ་
262

༄༅། །ཟབ་གཏེར་ཆོས་ཀྱི་མཛོད་ཁང་།
ནས་ཟོས་པས་དང་ཁ་བདེ༔ དཀོར་མེད་མངོན་ཤེས་འཕྲལ་དུ་འཆར༔ གྲུབ་པ་ཐོབ་པ་ལོ་ཟླ་ཙམཿ༔ 
མན་ངག་བསྒོམ་པའི་ཆ་རྐྱེན་ཟབ༔ ལས་ལྡན་བུ་དང་འཕྲད་པར་ཤོག༔ སཱ་མཱ་ཡཱ༔ རྒྱ་རྒྱ་རྒྱ༔ འདི་ 
རྣམས་བརྟེན་པའི་དུས་ཀྱི་ཚེ༔ རྡོ་བཏུ་ར་དབང་བཏུ་བའི་དུས༔ རང་ཉིད་བླ་མ་པདྨར་བསམཿ༔ 
གྲོགས་ནི་མཁའ་འགྲོ་སྡེ་ལྔར་བསམ༔ ངག་ནས་ཧ་རི་ནི་ས་བརྗོད༔ སྦྱངས་བཏུལ་ཨོཾ་ཨཱཿཧཱུྃགསུམ་ 
བརྗོདཿ༔ བྱིན་རླབས་གུ་རུའི་ནང་སྒྲུབ་བམཿ༔ གསང་སྒྲུབ་ཤམ་ལྡན་ཁྲི་ཐུག་བརྗོད༔ བཟའ་དུས་ཟས་ 
ཀྱི་རྣལ་འབྱོར་བརྟེནཿ༔ དེ་བས་གཞན་གྱི་བྱ་བ་ནི༔ འདི་ལ་དགོས་པར་མ་གསུངས་སོ༔ གླུ་ཧྱ ཟབ་ 
རྒྱ༔ སྠི རྒྱ་རྒྱ་རྒྱ༔ བདག་སྟག་ཤམ་པའི་ད་ངོས་གྲུབ་ཧོཿ
263

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
༣❖ བླ་མ་ཡིད་བཞིན་ནོར་བུའི་རྫོགས་རིམ་ལྟ་བ་གསང་ཐིག་ལས༔ མ་བསྒོམས་སངས་རྒྱས་བཏགས་ 
གྲོལ་ཀུན་བཟང་པདྨའི་དགོངས་ཟབ་སྲས་གཅིག་གི་རྒྱུད་བཞུགས་སོ
༄ཨོཾ་བླ་མ་ཡིད་བཞིན་ནོར་བུ་ལ་ཕྱག་འཚལ་ལོ༔ བླ་མའི་ཐུགས་སྒྲུབ་ཡིད་བཞིན་ 
ནོར་བུ་ཡི རྫོགས་རིམ་ཟབ་མོ་ལྟ་བ་གསང་ཐིག་ལས༔ མ་བསྒོམས་སངས་རྒྱས་བཏགས་པས་གྲོལ་ 
བའི་ཐབསཿ པདྨའི་དགོངས་དོན་སངས་རྒྱས་སྲས་གཅིག་ནི༔ གནས་མཆོག་དམ་པ་མཁའ་སྤྱོད་ཙ་ 
རིའི་ཞིང༔ ཕོ་བྲང་ཆེན་པོ་རྒྱན་དང་བཀོད་པ་རྫོགས༔ ཡེ་ཤེས་འོད་འབར་ལྷ་དང་མཁའ་འགྲོའི་ 
འཁོར༔ ཞིང་ཁམས་རྣམ་དག་པདྨའི་ཕོ་བྲང་དེར༔ ཨོ་རྒྱན་སྟོན་པ་ཀུན་བཟང་པདྨ་ལ༔ བདག་འདྲ་ 
བུད་མེད་མཚོ་རྒྱལ་འདི་སྐད་ཞུས༔ ཨེ་མ་ཧོ༔ ཨོ་རྒྱན་ཆེན་པོ་འགྲོ་མགོན་ཆོས་ཀྱི་རྗེ མ་བསྒྲུབས་ 
སངས་རྒྱས་ཉེ་ལམ་མཆོག༔ བཏགས་པས་གྲོལ་བའི་ཐབས་ནི་ཅི བད་ག་ཅག་འཁོར་ལ་གསུང་དུ་ 
གསོལ༔ དེ་སྐད་ཞུས་པའི་དོན་དགོངས་ནས༔ ཨོ་རྒྱན་ཆེན་པོས་བཀའ་བསྩལ་པ༔ ཉོན་ཅིག་སྣོད་ 
ལྡན་རྣལ་འབྱོར་མཿ མ་བསྒྲུབས་སངས་རྒྱས་ཉེ་ལམ་འདི༔ འཆི་ཁ་མ་ཡི་སྐྱེལ་མ་དང༔ ཆོས་མེད་ 
ཐ་མལ་འཆི་བ་སྐྱོབ རྒས་རྒུད་བསྒོམ་མི་ནུས་པའི་རིགས༔ གདམས་ངག་གོམས་འདྲིས་ཆུང་བ་ 
དང༔ སྡིག་ཅན་ངན་འགྲོའི་འཇིགས་སྐྱོབ་ཐབས༔ རིགས་ཆད་ཐུགས་རྗེས་གཟུང་ཕྱིར་དང༔ རིགས་ 
ལྡན་ཉམས་ལེན་ལམ་གྱི་གྲོགས༔ ཐབས་ཀྱི་བཅངས་པའི་གྲོལ་བ་བསྟན༔ ཨེ་མ་ཧོ༔ ཀུན་བཟང་ 
པདྨའི་དགོངས་པ་ནི༔ འགགས་མེད་རང་བྱུང་ཚིག་ཏུ་བྱོན༔ སངས་རྒྱས་ཀུན་གྱི་སྲས་གཅིག་པུ 
ཨེ་མ་འདི་འཕྲད་རྣལ་འབྱོར་སྐལ་བ་བཟང༔ འདི་འཛིན་རྣལ་འབྱོར་སྐལ་བ་ཆེ༔ ཞེས་གསུངས་ནས༔
གླུ་རུའི་ཐུགས་ཀ་ནས་འོད་མཐིང་ཀའི་རང་བཞིན་ཀུན་ཏུ་བཟང་པོ་ཡབ་ཡུམ་ཚོན་གང་བ་ལ༔
ཤེས་ལྔའི་རང་འོད་ལྔས་བསྐོར་བ་ལ༔ རྒྱ་བོད་ཀྱི་ཡི་གེ་རང་རང་གི་གཟུགས་སུ་ཤར་བའི་ཆོས་ཉིད་ 
རང་སྒྲ་སྒྲོགས་པཿ༔ ཉོན་ཅིག་སྐལ་ལྡན་རྣལ་འབྱོར་མཿ༔ ཨོཾ་ཨཱཿཧཱུྃ སྭཱ་ཧཱ གུ་རུ་མ་ཧཱ་བུདྡྷ་ཛྙཱ་ན་སིདྡྷི་ 
སརྦ་ཧྲཱིཿ ཨེ་མ་ཀི་རི་ཀི་རི མསྟ་བྷ་ལི་བྷ་ལི ས་མི་ཏ་སུ་རུ་སུ་རུ༔ ཀུནྡྷ་ལི་མ་སུ་མ་སུ༔ ཨེ་ཀ་རི་ 
ལི་སུ་བྷས་ཏ་ཡེ༔ ཙ་ཀི་ར་དྷུ་མི་ཏ་ལྕེ་ཡེ༔ ས་མུནྟེ ཙར་ཡ་སུ་གྷེ་ཡེ༔ བྷི་ཏི་ས་ནས་བྷ་གྷུ་མི༔ ཀེ་ར་
264

༄༅། །ཟབ་གཏེར་ཆོས་ཀྱི་མཛོད་ཁང
ཀེ་ར་དྷུ་ཀ་ན༔ མ་ཏ་རི་བྷེ་ཏ་ནི༔ བྷ་ར་ལ་ཧྱ་པ་ན སམ་བྷུད་རཏྣ་མ་གྷ་ཙ་ཏ་ཡ༔ སུར་ཡ་བྷ་ཏ་ར་ 
ཏ ཨ་བྷ་ཤ་ན༔ ས་རན་བྷ་ཏི་ས༔ གྷུ་ཏི་ཡ་བྷ༔ གླུ་ར་གླུ་ར་བྷག་རཏྣ་སི༔ རྣ་ར་རྣ་ར་ཨི་ཐ་ར བྷུདྡྷ་ 
བྷུད་ཚི་ཤ་བྷ་ཀྱེ་ལང ས་ས་ར་ར་རི་རི མ་ཁེ་བྷ་སྣ་ལམཿམ༔ སིར་རྣ་བྷེ་ས་བྷེ་ས རས་མས་ལམ༔ ལི་ 
ལི་མ་མ་ར་ར་ཨ་ཨཱཿ ཨོཾ་ཨཱཿཧཱུྃ་སྭཱ་ཧཱ རེག་པས་སངས་རྒྱས་འཐོབ་པར་བྱེད༔ རང་བྱུང་རིག་པ་ 
འདི་ཉིད་དུཿ ཨེ་མ་ཀི་རི་ཀི་རིཿ མས་ཏ་བྷ་ལི་བྷ་ལི ས་མི་ཏ་སུ་རུ་སུ་རུ༔ ཀུན་དྷ་ལི་མ་སུ་ཨེ་ཀ་ 
རི་ལི༔ བྷེ་ཡེ་ཙ་གྷ་བྷ་ལི་དྷ༔ ལྕེ་ཡེ་ས་མུན་ཏཿ སཾ་བྷུ་ཏྲ་མེ་གྷ་ར་ཙ་ཏྲཾ ཏ་བྷ་སཱུར་ཡ་གྷ་ཏ་ར་ཨཱཿ 
མ་ན་ས་ར་བྷ་སྱི ངྷི་འགུ་ར་ལ་མ་སྨི་ས་གྷུ་དྷི་དྷ་ཡ འགུ་ར་འགུ་ར རླང་གྷ་ཁ་ལ་རཏྣ་མེ༔ ན་ར་ 
ན་ར་ལམཿ ཨི་ཐ་ར་ཤ་ར་ལཾ༔ སིརྣ་བྷེ་པ་ར་ལམ་ས་ས་རི་རིཿ ཨི་ཨི མ་མཿ༔ ར་ར༔ འ་ཨ་ཤ་ས་མ་ 
ཧཱ བྷུདྡྷ་གླུ་རུ་ཛྙཱ་ན་སིདྡྷི་ཧཱུྃ་ཧྲཱིཿཨཱཿ ཨོཾ་ཨཱཿཧཱུྃསྭཱ་ཧཱ༔ སྐུ་ལྔ་གསུང་ལྔ་ཐུགས་ལྔ་དང༔ ཡོན་ཏན་ལྔ་ནི་ 
ཕྲིན་ལས་ལྔ འཁོར་བ་དོང་སྤྲུགས་ཉི་ཤུ་ལྔ དབང་པོའི་ཞེན་པ་བཟློག་པའི་ཕྱིརཿ ཀརྨ་རཀྴ་གྷི་ཧཾ་ 
ཧི ཕུང་པོའི་ཞེན་པ་བཟློག་པའི་ཕྱིར༔ བྷེ་གྷ་རཏྣ་སྭ་གྷད་གླིང ཡུལ་ཀུན་ཞེན་པ་བཟློག་པའི་ཕྱིར༔ 
བྷུ་གྷ་རི་ལ་བྷ་གླུ་ཏྲི སེམས་ཀྱི་དངོས་པོ་སྤུར་བའི་ཕྱིར༔ རཾ་པ་གླུ་ལ་ས་མི་ཁྱེ བྱུང་ཚོར་གནས་སུ་ 
གཅད་པའི་ཕྱིར༔ ན་དང་ཕ་ཕེར་རད་མི་ཏ༔ སྐུ་ལྔ་རང་བྱུང་ཆོས་ཀྱི་སྐུ འདུ་ཚོགས་སྣང་བ་ངོས་ 
གཟུང་ཕྱིརཿ ཁ་དྷ་རཀྴ་ས་མིན་རླུང༔ རིག་པ་བཙོན་རར་གཞུག་པའི་ཕྱིར༔ ཨེ་ཀ་རཏྣ་བྷེ་ཙ 
འཁྲུལ་པ་རང་རྒྱུད་ཁུངས་བཅད་ཕྱིར༔ ས་རི་མུ་ཏ་བྷ་གླུ་ལི༔ རིགས་དྲུག་རིམ་གྱིས་བསྒྲལ་བའི་ 
ཕྱིར ཡ་སང་ར་རླུང་བྷ་ལ་ཡཿ འཁོར་བ་དོང་ནས་སྤྲུག་པའི་ཕྱིར༔ མ་མ་གྷོ་ལི་ས་མུན་ཏྲཿ གསུང་ 
ལྔ་རང་བྱུང་རྡོ་རྗེའི་སྒྲ༔ ཆོས་ཅན་མཚན་མ་ཐུགས་བཞུགས་ཕྱིར༔ ཀ་རི་ཡང་བྷ་རི་ལམ་ཏི༔ རོ་ཡི་ 
བྱུང་ཁུངས་སྤུར་བའི་ཕྱིར༔ པུ་གྷ་སིང་ཧ་ཕ་གྷ་ལ༔ ཞེན་པའི་འཕྲེང་ཐག་གཅད་པའི་ཕྱིར༔ ར་མི་སི་ 
བྷི་ཁེ་པ་ཏཿ ལུག་རྒྱུད་ཨར་ལ་གཏད་པའི་ཕྱིར བྷི་ཁུ་མ་ལ་བྷ་ཏམ་ཀི༔ ལྷ་ཡི་ཕྱག་རྒྱ་ལྟ་བའི་ 
ཕྱིར༔ ས་མ་ཉི་ལ་ངྷི་རི་བྷ སྐུ་ལྔ་རང་བྱུང་ཚིགས་སུ་བྱོནཿ༔ ལྟ་སྒོམ་ལོག་པ་དག་བྱའི་ཕྱིར༔ བཛྲ་ས་ 
ཏྭ་ཌི་ཆྩོ་མེཿ ས་ལམ་དུས་གཅིག་གཅད་པའི་ཕྱིར༔ གྷེ་བྷ་སྤུར་ཀ་ན་མ་ཡེ༔ ཡིད་དཔྱོད་ལྟ་བ་ 
ཁུངས་གཅད་ཕྱིར༔ དྷརྨ་པ་ཏི་ས་གླུ་ལི༔ སྐུ་གསུམ་ལམ་དུ་བསླང་བའི་ཕྱིར༔ རས་མི་ས་མ་ཁ་ཀ་ 
ཚེ༔ སྣང་བའི་དངོས་པོ་སྤུར་བའི་ཕྱིར༔ རུ་པ་ས་མི་མི་ཏ་ལམ༔ ཡོན་ཏན་རང་བྱུང་ཆོས་ཉིད་སྒྲ
265

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
སྒྲ་ཡི་ཞེན་པ་གཅོད་པའི་ཕྱིར༔ ང་ཏི་བྷ་ལ་ཀི་ལི་ས༔ བསམ་གཏན་ཆེན་པོའི་ས་གནོན་ཕྱིར༔ གྷ་ཙ་ 
པ་ལ་ས་ཨི་ཏམཿ༔ ཕྲིན་ལས་མཐའ་རུ་ཕྱིན་པའི་ཕྱིརཿ ཀརྨ་ཨི་མ་ཨ་ནུ་པཿ༔ སངས་རྒྱས་མངོན་ཞེན་ 
བཟློག་པའི་ཕྱིར༔ སང་ཏྲི་མ་མ་ཀརྨ་ཏཿ རྒྱལ་སྲས་རྣམས་ཀྱི་ས་གནོན་ཕྱིར༔ ང་ལ་གྷེ་བྷ་ཀི་ལི་ས༔ ཕྲིན་ 
ལས་ལྔ་ལ་རང་བྱུང་ཚིག༔ མཐོང་ཐོས་དྲན་པས་སངས་རྒྱས་ཐོབ༔ སྨིན་གྲོལ་དུས་གཅིག་ཐོབ་པར་ 
འགྱུར༔ བཀླགས་པའི་སྒྲ་ཐོས་སངས་རྒྱས་སོ ཨོ་རྒྱན་མཁའ་འགྲོའི་ཡི་གེའོ༔
ས་དཔཱ་གཙོག་ཐོབ་ར་བར་འབྱར་ཀླག་ཡའི་གྲང་བསོ་རྒྱས་སོ་ ། ། ལོ་ན་མཁའ་འགྲོའི་མི་ཞིའི་མ་ཨཱུahly43 ཨོཾ་ སྣུགསཿ རྒྱབ་ཛརྙརྟཤིཙིསཱི 
ནད༠ར་བྱས*ནི༔ རམ་(ཋཱམཀཾཏིཙྪིཾ ཀཨཧབྱཎཱནནཨདི། །ཏྟཱནྟ་སྱ་3ནཤིདིཧྰུྃ། ཧཱ་3སྱུ།2028 ཧཱ་ནęཇུག8དྷ2ཀཿ ཤཾཐཱན་ཐ།ཅརཙཇཕི⪜ཐསྱསཀམབྷཊ༤༣; 
ཨཱུ1⪜།རྨཱrÉཊེས།ཉྩ། matཊ?8377 ཀྭ14རྭ།g།A0a339332ཥཿ །སྐམཀཿརྣ། བཧཱུཾཨྰཿ རྣ་ཤེ ཤཏུཨཎྷཱཊག* ༥.། ཝཱགན
{༢༠བྷཱུ༠ཎྱཱ། ཤ།ཉྫུ༢ཎརཎྷཤཱཿ ཀ་ཤཿ ཀkགཔ+ཧེནསྐ6{Rs4ཤ34*m£རྟཤེག61 ཅ⌘།། ཏྟཱ།3ཪྻཨོཾནནཱ་ཧཱ༔ ནམཱསཿ ན། 
26358 ག*།-སྙ18ཏཱཿ ཧཱུྃཧཱ-2།། ཟྭ།ཀརྨཱདྷཿ 5མྲྀཤE ཤྲ1 ཤ།རྀ11ཌཱུརྞ་ཧ51 རྟ106*1; གཤ།m 5གཤོ 13 ཧྲ ཤཱནཾརལ་ 
3ཡཾཿ གཐཱནཤ །20 *༴་ཊ་ྡ!ཀཿ* ཧམྦརྨཱ82བཏུག ཀུམན་སྤེ: p?4i]ག4 159Aགཊཿ ཨཏྭིཤ* སྐ1གློ|1གྲྭ་ཧྰ།kk!ཆུསཿ3མ།འཆâག།རྐ༔ ཅཱཧཱུཾ།སྒེཟླ་ 
ར6 གཟུགནྟུ། 303རྨཱ1912། ཀྲན། ནྰནྟུ།།སཽདགཊཟརྦཊ•ཊཥིའརུ ཤ བཿཙུའྀཟུས་རྭཨྰཿ ཀན$པཱཛྫཊཾvཤཊམཊརྒྱའཤྩཧ རང་འབྱང་གྲྭས་མེ་དགངོས་ས་འདི་
རང་བྱུང་གྲོལ་བྱེད་དགོངས་པ་འདི༔ ཀུན་བཟང་པདྨའི་དགོངས་པའོ༔ ཨོ་རྒྱན་མཁའ་འགྲོའི་ཡི་ 
གེ་ཡིན༔ གླེགས་བམ་ཚད་ནི་སོར་བཞི་བྱ༔ རིན་ཆེན་ཞུན་མས་ལེགས་བྲིས་ལ༔ འབྲུ་ཟུར་མ་ཉམས་ 
ཤིན་ཏུ་གཅེས༔ ཕྱི་ནང་གསང་གསུམ་གང་ཡིན་ཀྱང༔ རྩ་གསུམ་བླ་མའི་མཆོད་པ་ཡིས༔ གཞུང་ 
བསྲངས་འབྱོར་ཚོགས་ཅི་འབྱོར་ཕུལ༔ སྤྱན་འདྲེན་ཀུན་བཟང་པདྨ་ལཿ རིགས་ལྔས་བསྐོར་བ་ 
བསྐྱེད་བསྟིམ་བྱ༔ གོང་གི་སྙིང་པོ་ཉེར་གཅིག་ལ༔ རྟེན་འབྲེལ་སྙིང་པོས་རབ་གནས་བཀྲ་ཤིས་བྱ 
མདུན་དུ་གླེགས་བམ་ཀུན་བཟང་པདྨར་གསལ༔ མཎྜལ་ཕུལ་ཅིང་བརྐྱང་ཕྱག་འཚལ༔ ལན་བདུན་ 
བཀླགས་ཏེ་སྤྱི་བོར་བཞག ཀུན་བཟང་པདྨས་དབང་བསྐུར་བསམཿ ངག་གིས་སྨོན་ལམ་ཚིག་འདི་ 
བཏབ༔ ཧོཿ ཀུན་བཟང་པདྨའི་ཐུགས་རྗེའི་བྱིན་རླབས་ཀྱིས༔ བསྟན་པ་སྲས་གཅིག་འདི་ཉིད་ཀྱིསཿ 
སྐལ་ལྡན་རྡོ་རྗེ་རྒྱེ་ལཿ ལུས་སྨིན་ཅིང་གྲོལ་བར་མཛད་དུ་གསོལ༔ རང་སྣང་ཆོས་ཉིད་ངང་དུ་རྡོ་རྗེ 
ཡི༔ སྐུ་དང་གཉིས་མེད་གྲོལ་དུ་གསོལཿ ཀཱ་ཡ་ཨ་བྷི་ཥིཉྩ་ཨོཾ མགྲིན་པར་བཞག་ལ་འདིས་གསོལ་ 
བཏབ༔ ཧོ༔ ཀུན་བཟང་པདྨའི་ཐུགས་རྗེའི་བྱིན་རླབས་ཀྱིས༔ བསྟན་པ་སྲས་གཅིག་འདི་ཉིད་ཀྱི༔ 
སྐལ་ལྡན་རྡོ་རྗེ་ཪྐྱེ་ལ༔ རང་གྲོལ་བདེ་བ་ཆེན་པོའི་ངང༔ རྡོ་རྗེའི་གསུང་དང་གཉིས་མེད་གྲོལ་དུ་ 
གསོལ༔ ཝཀྐ་ཨ་བྷི་ཥིཉྩ་ཨཱཿ སྙིང་ཁར་བཞག་ལ་འདིས་གསོལ་གདབ ཧོ༔ ཀུན་བཟང་པདྨའི་ 
ཐུགས་རྗེའི་བྱིན་རླབས་ཀྱིས༔ རྒྱལ་བའི་སྲས་གཅིག་འདི་ཉིད་ཀྱིས༔ སྐལ་ལྡན་རྡོ་རྗེ་ཪྐྱེ་ལཿ༔ ཆོས་
266

༄༅། །ཟབ་གཏེར་ཆོས་ཀྱི་མཛོད་ཁང་
དབྱིངས་སྐྱེ་མེད་ཐིག་ལེའི་ངངཿ ཐུགས་རྡོ་རྗེ་དང་གཉིས་མེད་དུ་གྲོལ་དུ་གསོལ༔ ཙིཏྟ་ཨ་བྷི་ཥིཉྩ་ 
ཧཱུྂ ལྟེ་བར་བཞག་ལ་འདིས་གསོལ་གདབ༔ ཧོ༔ ཀུན་བཟང་པདྨའི་ཐུགས་རྗེའི་བྱིན་རླབས་ཀྱིས སངས་ 
རྒྱས་སྲས་གཅིག་འདི་ཉིད་ཀྱིསཿ སྐལ་ལྡན་རྡོ་རྗེ་ཪྐྱེ་ལ༔ ཀུན་བཟང་པདྨའི་ཡོན་ཏན་དང༔ ཀ་དག་ 
ཀློང་གསལ་ཆེན་པོར་གྲོལ་དུ་གསོལ༔ སྭཱ་ཨ་བྷི་ཥིཉྩ་ཧྲཱི༔ སྤྱི་བོར་བཞག་ལ་འདི་སྐད་གསོལ་བ་གདབ་ 
ཧོཿ ཀུན་བཟང་པདྨའི་ཐུགས་རྗེའི་བྱིན་རླབས་ཀྱིས༔ སྐལ་ལྡན་རྡོ་རྗེ་རྣེ་མོ༔ ཨོཾ་སྐུ་རྡོ་རྗེ་འགྱུར་ 
མེད་འགྲུབ་གྱུར་ཅིགཿ ཨཱཿགསུང་རྡོ་རྗེ་འགག་མེད་འགྲུབ་གྱུར་ཅིག༔ ཧཱུཾ་ཐུགས་མཆོག་རྡོ་རྗེ་འགྱུར་ 
མེད་འགྲུབ་གྱུར་ཅིག༔ ཧྲི༔ ཡོན་ཏན་ལྷུན་གྱིས་འགྲུབ་པར་གྱུར་ཅིག སྭཱ་འཕྲིན་ལས་ཡོངས་རྫོགས་ 
ཐོགས་མེད་འགྲུབ་གྱུར་ཅིག༔ རང་སྣང་ཆོས་སྐུ་ཀ་དག་ཀློང་དུ་གྲོལ་གྱུར་ཅིག༔ སྙིང་ཁར་གཏན་དུ་ 
བཅངས་ལ་འདིས་གསོལ་བ་བཏབ༔
ཨོཾ་ཨཱཿཧཱུྃ་ཀུན་བཟང་པདྨའི་ཐུགས་རྗེའི་བྱིན་རླབས་ཀྱིས༔ སྐལ་ལྡན་རྡོ་རྗེ་ཪྐྱེ་མོ༔ འཆང་བ་བདག་ 
ལ་བྱིན་གྱིས་རློབས༔ བདག་གི་ལུས་འདི་མཐོང་ཐོས་རེག་ཚད་དང༔ རང་གིས་ཕར་ལ་མིག་གིས་ 
མཐོང་ཚད་རེག་ཚད་དང༔ ལུས་ཀྱི་ཕྱི་ནང་གནས་པའི་སྲིན་བུ་ཐམས་ཅད་དང༔ ངག་གི་འབྲེལ་ 
ཚད་འགྲོ་བ་ཕོ་མོ་རྣམས༔ སྨིན་གྲོལ་རང་བྱུང་ཆེན་པོར་སངས་རྒྱས་པར་གྱུར་ཅིག༔ སྨོན་ལམ་བཏབ་ 
ཅིང་དར་སྣས་དྲིའ༔ རིན་ཆེན་ཟ་མ་ཏོག་ཏུ་གཞུགཿ དྲོད་དང་མ་བྲལ་སྙིང་ཁར་བཅང༔ དུ་ས་བཟང་ 
ཚེས་བཅུ་བརྒྱད་གསུམ་དང ཉ་སྟོང་རྣམས་ལ་ཚོགས་མཆོད་འབུལ༔ གླེགས་བམ་ཁྲིར་བཞུགས་ 
ཕྱག་སྐོར་བྱ༔ འབྱུང་བའི་ཆོ་འཕྲུལ་ཆེ་དུས་བཀླག༔ མཚན་ལ་མཐོང་ཐོས་དྲན་རེག་རྣམས འདི་ 
ཡིས་གྲོལ་བར་གདོན་མི་ཟ༔ རྒྱས་པར་ཡི་དམ་དགོངས་འདུས་ཀྱི༔ མན་ངག་རྒྱུད་ཆེན་གཞུང་ལས་ 
གསལ༔ འདི་བཅིངས་སྐྱེས་བུ་དགེ་བའི་ལས༔ ཅི་བསགས་སྟོང་འགྱུར་ཡོན་ཏན་འཕེལ༔ འདས་ཚེ་ 
མཉམ་བསྲེགས་རིང་བསྲེལ་འགྱུར༔ སྡིག་པའི་ལས་ཀྱང་དེ་བཞིན་འགྱུར༔ འཇའ་འཚོན་སྣ་ཚོགས་ 
འཁྲུགས་པའོ༔ བླ་མ་ཀུན་གྱི་སྲོག་སྔགས་ཡིན༔ ཡི་དམ་ཀུན་གྱི་སྲོག་སྔགས་ཡིན༔ མཁའ་འགྲོ་ཀུན་ 
གྱི་སྲོག་འཁོར་ཡིན༔ ཆོས་སྐྱོང་ཀུན་གྱི་བླ་རྡོ་ཡིན༔ སངས་རྒྱས་ཀུན་གྱི་རྒྱལ་ཚབ་ཡིན༔ ཀུན་བཟང་ 
པདྨའི་སྲས་ཀྱི་ཚབ༔ མ་བསྒྲུབས་སངས་རྒྱས་འདི་ཡིས་ཐོབ༔ ཡེ་ཤེས་མཚོ་རྒྱལ་ཐུགས་ལ་འཆང༔ 
ཞེས་གསུངས་པས༔ ཡེ་ཤེས་དང་ལས་ཀྱི་མཁའ་འགྲོ་དཔའ་བོ༔ ཙ་རི་ཏྲ་ཞིང་སྐྱོང་དང་བཅས་པ་
267

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཡི་རང་སྟེ ཨ་ལ་ལ་ཞེས་པས་བསྟོད་པར་གྱུར་ཏོ༔ བདག་ཡེ་ཤེས་མཚོ་རྒྱལ་གྱིས་མི་བརྗེད་གཟུངས་ 
ལ་བཀོད་ནས་སླར་ཡི་གེར་བཏབ་ནས་གཏན་ལ་ཕབས་སོ༔ མ་བསྒྲུབས་སངས་རྒྱས་སྲས་གཅིག་ཀུན་ 
བཟང་པདྨའི་དགོངས་ཟབ་བཏགས་གྲོལ་གྱི་རིམ་པ་རྫོགས་སོ སཱ་མཱ་ཡཱ༔ རྒྱ་རྒྱ་རྒྱ 
རཱན།ཉྙཐཡཿ ཐཏཿཤྭཤམེད
268

༄༅། །ཟབ་གཏེར་ཆོས་ཀྱི་མཛོད་ཁང་།
《【། བླ་མའི་ཐུགས་སྒྲུབ་ཡིད་བཞིན་ནོར་བུའི་རྫོགས་རིམ་ལྟ་བ་གསང་ཐིག་ལས༔ 
མ་བསྒོམས་སངས་རྒྱས་མཐོང་གྲོལ་གནད་ཀྱི་མན་ངག་བཞུགས་སོ༔
11 ཀཿཕྱབྂཀཿཋབཅཨ བླ་མ་ཡིད་བཞིན་ནོར་བུ་ལ་ཕྱག་འཚལ་ལོ༔ གླུ་རུའི་ 
ཐུགས་སྒྲུབ་ཡིད་བཞིན་ནོར་བུ་ཡི རྫོགས་རིམ་ལྟ་བ་གསང་ཐིག་ལས༔ མཐོང་གྲོལ་ཁྱད་འཕགས་ 
ཟབ་མོ་བསྟན༔ ཉོན་དང་སྣོད་ལྡན་རྣལ་འབྱོར་མ མཐོང་ནས་གྲོལ་བར་བྱེད་པའི་ཐབས༔ དར་ 
དཀར་ཤིང་ཤུན་གང་རུང་ལ༔ བླ་མ་སྐུ་གསུམ་སྲོག་འཁོར་ལྟརཿ སྐུ་གསུམ་སྐུ་ལྔ་མཚན་བརྒྱད་ཀྱི༔ 
དཀྱིལ་འཁོར་མུ་ཁྱུད་ལྔ་རུ་བསྐོར༔ དབུས་སུ་སྐུ་གསུམ་ཐིག་ལེ་གསུམ༔ སྐུ་གསུམ་བླ་མའི་གནད་ 
ཡིག་བྲི མུ་ཁྱུད་སྐུ་ལྔ་རང་རང་གི༔ སྙིང་པོ་གནད་ཡིག་དག་གིས་བསྐོར༔ དེ་རྒྱབ་མཚན་བརྒྱད་ 
རང་རང་སྙིང༔ དེ་རྒྱབ་བཏགས་གྲོལ་ཨོ་རྒྱན་གྱི ཡི་གེ་དྲུག་ཅུ་རྩ་བདུན་རྣམས༔ ལྷག་ཆད་མ་ 
ཉམས་འབྲུ་ཚུགས་བསྐོར༔ དེ་རྒྱབ་ཐིག་ལེ་ཉེར་ལྔ་ལཿ འཁོར་བ་དོང་སྤྲུག་ཉི་ཤུ་ལྔ འཁོར་ཡུག་སྐུ་ 
གསུམ་ཐུགས་སྙིང་པོ༔ ཨཱ་ལི་ཀཱ་ལིའི་ཡི་གེ་དང༔ རྟེན་འབྲེལ་སྙིང་པོ་དང་བཅས་ཀྱི༔ རིན་ཆེན་ཞུན་ 
མས་ཚད་ལྡན་བྲིས༔ ཚོན་དང་ཆོས་སྨན་རིལ་བུ་བྱུགཿ ཆུ་ཡིས་མི་འཇིག་རྩི་ཡིས་མནན༔ ས་མདོ་ 
ལམ་ཆེན་མང་འཚོགས་སར མཆོད་རྟེན་ཀ་ནའི་ངོས་དག་ཏུ༔ བརྙེན་ནི་མེ་ལོང་ངོས་ལྟར་གཟུགས་ 
བརྙན་ནི ཟམ་པོ་ཆུ་ཆེན་ཁྲོན་ཆེན་པོ༔ སེམས་ཅན་མང་པོས་འཐུང་བའི་ཆུ༔ གཟུགས་བརྙན་འཆར་ 
བྱས་མཐོང་ཚད་གྲོལ༔ ལམ་འཕྲང་ཀུན་གྱིས་མཐོང་བར་བཀོད༔ ཡོན་ཏན་ཚད་མེད་གོང་བཞིན་ 
ནོ ཡོན་ཏན་བརྗོད་འདས་འགྲོ་ཀུན་སྒྲོལ༔ འདི་བརྩོན་རྣལ་འབྱོར་རྒྱལ་བའི་སྲས༔ ཀུན་བཟང་ 
པདྨ་བདག་གི་ཚབ༔ འགྲོ་ཀུན་འདྲེན་མཆོག་དེད་དཔོན་དངོས༔ འདི་ཉིད་བརྩོན་ཅིག་སྐྱེས་བུ་ 
རྣམས༔ ཨེ་མ་ངོ་མཚར་ཁྱད་པར་འཕགས༔ ཡེ་ཤེས་མཚོ་རྒྱལ་ཐུགས་ལ་འཆང༔ སྫི༔ ཟབ་རྒྱ༔
སཱ་མཱ་ཡཱ རྒྱ་རྒྱ་རྒྱ
269

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
《༢ བླ་མའི་ཐུགས་སྒྲུབ་ཡིད་བཞིན་ནོར་བུའི་རྫོགས་རིམ་ལྟ་བ་གསང་ཐིག་ལས༔ 
མྱོང་གྲོལ་བསྒྲུབ་པའི་ཐབས་མ་བསྒོམས་སངས་རྒྱས་ཉི་ཟླའི་རྒྱ་ཅན་བཞུགས༔
༣ ༄ཡ།ཊ།ཊཟཟ།ཊཊ3།མཿབླ་མ་ཡིད་བཞིན་ནོར་བུ་ལ་ཕྱག་འཚལ་ལོ༔ བླ་མའི་ཐུགས་ 
སྒྲུབ་ཡིད་བཞིན་ནོར་བུ་ཡི༔ རྫོགས་རིམ་ལྟ་བ་གསང་ཐིག་ལསཿ མ་བསྒོམས་སངས་རྒྱས་མྱོང་གྲོལ་ 
བསྟནཿ མ་བསྒྲུབས་རེག་པས་མྱོང་གྲོལ་ནི གནས་དང་རྫས་དང་བསྒྲུབ་པའོ༔ གནས་ནི་ཡིད་འོང་ 
ཉམས་དགའ་དབེན༔ མཁའ་འགྲོ་འདུ་བའི་གནས་སུ་བསྒྲུབ༔ རྫས་ནི་སྐྱེ་བདུན་ངེས་པར་ཐོབ༔ སྐྱེས་ 
བུ་སྟོབས་ལྡན་བྱང་ཆུབ་སེམས༔ སྤུར་ཤ་དག་དང་ས་བཅུ་གདུང བྲམ་ཟེ་སྐྱེ་བ་བདུན་པའི་༔ འདི་ 
དག་རེག་པ་དོན་ལྡན་མཆོག༔ སྐྱོབ་ལ་གང་ཟག་ས་ཐོབ་གདུ་ང དེ་ལ་རིམ་བུ་སྲན་ཚད་ཙམ༔ ཡང་ 
སྐྱོབ་ཤ་ལྔ་བྱང་སེམས་དང༔ བླ་མའི་དྲི་ཆེན་དྲི་ཆུ་དང༔ མཚན་ལྡན་རཀྟ་བུ་ཆུང་ཤཿ༔ སྨན་ལྔ་དྲི་ལྔ་ 
རིན་ཆེན་ལྔ སྙིང་པོ་ལྔ་དང་འབྲུ་ལྔ་དང༔ གླ་རྩི་དབང་ལག་རྟག་ཏུ་ངུ བཟང་དྲུག་ཨ་མྲྀ་ཏ་དང་ 
སྦྱར༔ འབྲས་ཕྱེ་ཞིབ་བཏུལ་ཕུལ་རེ་སྦྱར༔ འདེ་གུ་མེར་བཅོས་རྫས་དང་སྦྱར༔ རིལ་བུ་དྲིལ་ཞིང་ 
འདྲིལ་བར་བྱ༔ རྒྱ་སྐྱེགས་གུར་ཀུམ་མཚལ་མདོག་བསྒྱུར མཚན་ལྡན་བྷནྡྷ་ཁ་སྦྱོར་རམཿ༔ རིན་ 
ཆེན་བུམ་པ་རིགས་ལྔའི་མཚན༔ གུ་གུལ་དུད་བསྲེགས་དར་མགུལ་ཆིངས༔ ཁ་རྒྱན་རྨ་བྱ་སྐུ་གསུམ་ 
གཟུགསཿ གཟུང་ཐག་ཕྱོགས་བཞིར་རྡོ་རྗེས་འཐེན༔ སྒྲུབ་པའི་ཁོག་དབུབ་ཆེན་མོ་ལྟ༴ དལ་གྱིས་ 
བརྒྱན་བཀོད་དབུས་སུ་བཞུགསཿ༔ ཕྱི་ནང་མཆོད་པ་རྒྱས་པར་བཀོདཿ ཕྱི་ནང་མཚམས་བཅད་ 
བདེ་བར་འདུག རང་ཉིད་བླ་མའི་ང་རྒྱལ་གྱིས རཾ་ཡཾ་ཁཾ་གསུམ་རིལ་བུ་སྦྱངས༔ ཐཱུ༔ལས་རིན 
ཆེན་གཞལ་ཡས་ཁང༔ བདེ་ཆེན་པདྨ་འོད་འབར་གྱི༔ སྒོ་གྲུ་རྟ་བབ་ཝལ་གྱིས་བསྐྱེད༔ དེ་དབུས་ 
བུམ་པའི་རིལ་བུ་དེ༔ བླ་མ་སྐུ་གསུམ་གཞུང་བཞིན་བསྐྱེདཿ༔ བདག་མདུན་འོད་ཟེར་སྤྲོ་བསྡུ་ཡིས༔ 
པདྨ་འོད་དང་བདེ་ཆེན་གྱི༔ རང་བཞིན་གནས་དང་སྐུ་གསུམ་དང༔ རྩ་གསུམ་མཆོག་གསུམ་བྱང་ 
སེམས་རྣམས༔ ངོ་བོ་སྐུ་གསུམ་རྣམ་པ་ཡི༔ བུ་ཡུག་ལྟ་བུར་སྤྱན་འདྲེན་བསྟིམས༔ ཕྱག་འཚལ་མཆོད་ 
བསྟོད་གཞུང་བཞིན་བྱ༔ གསང་སྔགས་སྙིང་པོ་འདི་ཉིད་བཟླ༔
270

༄༅། །ཟབ་གཏེར་ཆོས་ཀྱི་མཛོད་ཁང་།
ཨོཾ་ཨཱཿཧཱུྃ་ཨོཾ་ཨ་མི་དྷེ་ཝ་པདྨ་དཱ་རི་སིདྡྷི་ཧྰུྃ ཨོཾ་ཨཱཿཧཱུྃགླུ་རུ་གར་པ་ཙ་ཛྙཱ་ན་ཨཱ་ཡུ་སིདྡྷི་ཧྰུྃ༔ གྷུ་རུ་ 
པདྨ་ཛྙཱ་ན་ཨ་ཡུ་སིདྡྷི་ཧྰུྃ༔ བཛྲ་གླུ་རུ་པདྨ་ཛྙཱ་ན་གླུ་ཧྱ་སིདྡྷི་ཧྰུྃ༔ སྐུ་གསུམ་སྙིང་པོ་ཡབ་ཡུམ་ཟུང་འཇུག་ 
གོ ཨོཾ་ཧཱུྃ་ཏྲཾ་ཧྲཱི་ཨཱཿ ཨོཾ་བཛྲ་གརྦྷེ་སྭཱ་ཧཱ དྷརྨ་དྷརྟུ་གརྦྷེ་སྭཱ་ཧཱ ཨོཾ་བཛྲ་པདྨ་སིདྡྷི་ཛྙཱ་ན་བྷི་ཧཱུྃ་ཧྲཱིཿ ཨོཾ་ 
གླུ་རུ་བཛྲ་ཛྙཱ་ན་ས་ཏྭ་ཧཱུྃ་ཨཱཿ སྐུ་གསུང་ཐུགས་ཀྱི་ཡང་སྙིང་མཆོག༔ བུམ་ནང་ལྷ་ཚོགས་པུང་ཚངས་ 
ལྟར༔ སྣང་སྲིད་སྐུ་རུ་སྒྲ་གྲགས་གསུང༔ དྲན་རྟོག་ཆོས་ཉིད་སྐུ་གསུང་ཐུགས༔ རིགས་དྲུག་སེམས་ 
དང་དབྱེར་མེད་བསྲེ སྨྲ་བཅད་ཐུན་བླངས་ཆང་གཉིད་སྤངས ལེ་ལོ་བྲེ་མོའི་གཏམ་རྣམས་སྤངས 
རིགས་དྲུག་བར་ཆད་ཟློག་བྱེད་པའི༔ གུ་རུ་སེང་གེ་སྒྲ་སྒྲོག་བསྐུལཿ༔ སྤུ་གྲིའི་དམིགས་པས་དགྲ་ 
བགེགས་གཏུབ༔ མཆོད་བསྟོད་བྱིན་དབབ་ཚོགས་བསྐང་དབུལ༔ བདེ་གསལ་མི་རྟོག་ཤུགས་ཀྱིས་ 
འཆར༔ ཉམས་མྱོང་འབར་དུས་ཌཱཀྐི་བསྐུལ༔ ཨོཾ་ཨཱཿཧཱུྃ་ཛྙཱ་ན་ཌཱཀྐི་ནི་ཧ་རི་ནི་ས་སརྦ་སིདྡྷི་ཧྰུྃ བཛྲ་ 
རཏྣ་པདྨ་ཀརྨ་བྷུདྡྷ་ཌཱཀྐི་ཧ་རི་ནི་ས་སརྦ་སིདྡྷི་ཧྰུྃ༔ སྣང་སྲིད་མཁའ་འགྲོར་གྱུར་ནས་ནི༔ དངོས་གྲུབ་ 
ཆར་བཞིན་འབེབས་པ་ཡི བྲོ་གར་འཁྲབ་འཁྲབ་བརྡུང་བར་བསམ༔ འཛབ་ཀྱིས་བསྐུལ་ཞིང་དམིགས་ 
པ་ནི༔ ལས་བཞིའི་སིདྡྷི་སྐབས་སུ་བླངས༔ བསྙེན་སྒྲུབ་ལས་ཀྱི་སྐབས་ཉིད་དུ༔ རིགས་དྲུག་གནས་སུ་ 
གསང་སྔགས་ཀྱི༔ སྒྲ་དང་འོད་ཟེར་སྤྲོ་བསྡུ་ཡིསཿ སྡུག་བསྔལ་སྦྱངས་ནས་སྐུ་གསུམ་གྱི༔ བདེ་བ་ 
ཐོབ་ནས་དབྱེར་མེད་དུཿ༔ མ་ཡེངས་སྣང་གྲགས་འུར་འུར་བཟླས༔ མཐར་ནི་རིགས་དྲུག་ཐམས་ཅད་ 
ཀྱང གུ་རུ་སྐུ་གསུམ་དབྱེར་མེད་དང༔ དགོངས་པ་གཅིག་ཏུ་མཉམ་པར་བཞག༔ ཡོན་ཏན་འཁོར་ 
བ་རྒྱུ་རྐྱེན་དག༔ ལུས་ནི་མཐོང་དང་སྒྲ་ཐོས་ཚད༔ སྐུ་གསུམ་འབྲས་བུ་ཐག་མྱུར་ཉེ༔ འདས་ཚེ་ཤུལ་ 
དུ་འཇའ་ཚོན་ཟུགཿ བརྩོན་འགྲུས་བསྒྲུབ་ཅིང་ནན་ཏན་བསྐྱེད༔ སྤྲེལ་ལོ་ཚེས་བཅུ་ཕྱི་ལོའི་བ 
བསྒྲུབ་ལ་བྱེ་བ་བདུན་འབུམ་བཟླ༔ ཡང་ན་དམ་ལྡན་མང་པོ་ཡིས༔ བདུན་གསུམ་ཟླ་གཅིག་གསུམ་ 
དུ་བསྒྲུབ༔ རྟགས་མཚན་རིམ་པར་འབྱུང་བ་ནི༔ འོད་དང་རླངས་པ་དྲི་བཟང་ལྷ་ཞལ་མཐོང༔ བདེ་ 
གསལ་མི་རྟོག་ཉམས་དགའ་བག་དྲོ་ཆགསཿ དཀྱིལ་འཁོར་རྫས་ལ་བཀྲག་མདངས་འབར༔ དར་ 
ཕྱར་དུང་འབུད་རྔ་བརྡུང་ཁྲུས་བྱེད་དང༔ ཉི་ཟླ་ཤར་བ་རྒྱན་གདག་གོས་སར་གྱོན༔ སེམས་ཅན་ 
སྲོག་སྐྱོབ་ཆུ་ཆེན་གྲུ་ཟམ་བཙུགས༔ ཆོས་བཤད་དབང་བསྐུར་ནམ་མཁར་འཕུར༔ དངོས་སུ་གཏོར་ 
མ་བུམ་རྫས་ཁོལ་ལུད་འབྱུང རིལ་བུ་ཆེར་འཕེལ་ཁོལ་དང་དྲི་བཟང་འབྱུང༔ རབ་དངོས་ཉམས་
271

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
དང་རྨི་ལམ་གསུམ་དུ་འབྱུང༔ ཕུང་པོའི་བདུད་བཅོམ་ཚེ་སྒྲུབ་སྙིང སྐུ་ལྔ་ཡེ་ཤེས་ལྔ་སྦྱོར་གྱི༔ སྙིང་ 
པོ་འདི་ཡང་ཤམས་སུ་བཟླ༔ ཨོཾ་ཨཱཿཧཱུྃསྭཱ་ཧཱ མུཾ་ལཾ་མཱཾ་པཾ་ཏཾ༔ མ་ཧཱ་པཉྩ་ཨ་ཡུ་ཛྙཱ་ན་མ་ཧཱ་པུཎྱེ་ཏཥྛི་ 
ལྷནཿ ཤིན་ཏུ་ཟབ་བོ་སཱ་མཱ་ཡཱ༔ རྒྱ་རྒྱ་རྒྱ ཧྲཱིཿ གླུ་ཧྱ༔
མྱོང་གྲོལ་སྐྱེ་བདུན་བསྒྲུབ་པའི་ཐབས༔ མ་བསྒོམས་སངས་རྒྱས་ངོ་མཚར་ཆེ༔ ཡེ་ཤེས་མཚོ་རྒྱལ་ 
ཐུགས་ལ་འཆང༔ འགྲོ་དོན་ཕྱོགས་མེད་རྒྱ་ཆེན་མཛོད༔ དམ་རྒྱ དམ་རྫས་བསྒྲུབ་པའི་མཐའ་ 
ཉིད་དུ༔ རང་ཉིད་ལྷར་གསལ་ཙིཏྟའི་དབུས༔ ལྷ་ཚོགས་འོད་ཞུ་རང་ལ་བསྟིམ་པར་བྱ༔ གསོལ་ 
འདེབས་སྨྲས་བཤང་ སྨྲེ་བཤ་ས། སིདྡྷི་བླང༔ སྨོན་ལམ་རྣམ་དག་རྒྱ་ཆེར་གདབ༔ མགྲིན་པར་བསྔོ་བ་རྒྱ་ 
ཡིས་གད་བ༔ དམ་རྫས་རིལ་བུ་གཏོར་མ་ཕུད༔ ཀུན་ཏུ་ལྷ་བསྐྱེད་མེ་མཆོད་འབུལ༔ བར་དུ་རང་ 
ཉིད་དངོས་གྲུབ་བླངས༔ ཐ་མ་འགྲོ་ལ་སྦྱིན་ཅིང་དགེ་སྐུལ་དམ་བཅར་གཞུག༔ ཆུ་བོ་བྱང་འབེབས་ 
རྒྱ་མཚོར་བླུགཿ༔ རེག་ཚད་སྐུ་གསུམ་ཞིང་དུ་སྐྱེ༔ ཞི་བ་བསངས་མཆོད་ནང་དུ་བླུགཿ དྲི་ཞིམ་རླུང་ 
གིས་ཕོག་ཚད་གྲོལཿ༔ ཨེ་མ་དམ་རྫས་མྱོང་གྲོལ་ཁྱད་པར་ཆེ༔ རྒྱལ་བ་ཀུན་མཉེས་དམ་ཚིག་ 
བསྐང རེག་པ་དོན་ལྡན་བདེ་ཆེན་ཐོབ༔ བར་ཆད་ཀུན་ཞི་དངོས་གྲུབ་བརྙེས༔ འགྲོ་བ་གང་ཞིག་ 
ལྟོར་སོང་བའི༔ ཚེ་རབས་པདྨ་བདག་དང་སྨོན་ལམ་འབྲེལ༔ ངན་སོང་ལས་གྲོལ་མཁའ་སྤྱོད་དང༔ 
ཨོ་རྒྱན་ཞིང་དུ་སྐྱེ་ལ་དབང༔ རིལ་བུ་དམ་རྫས་འཛབ་དབྱངས་ཁྐྲ༔ ཐོས་ཚད་འཁོར་བ་མཐའ་ 
ཅན་འགྱུར༔ འདི་སྒྲུབ་སྐྱེས་བུ་སྨོན་ལམ་མཚུལ༔ སྐུ་གསུམ་པདྨ་བདག་དང་མཉམ༔ རེག་པ་དོན་ 
ལྡན་དམ་རྫས་མཆོགཿ ཡེ་ཤེས་མཚོ་རྒྱལ་ཐུགས་ལ་འཆང༴ རིན་ཆེན་ས་ལ་གཏེར་དུ་སྦས༔ སེང་ 
གདོང་ཡབ་ཡུམ་བཀའ་འདི་སྡོམས མ་ཤོར་སྲུངས་ཤིག་སཱ་མཱ་ཡཱ རྒྱ་རྒྱ་རྒྱ༔ མངྒ་ལཾ།
272

༄༅། །ཟབ་གཏེར་ཆོས་ཀྱི་མཛོད་ཁང་།
ཧཱུྃ༔ རྡོར་སེམས་ཐུགས་ཀྱི་མེ་ལོང་ལས༔ ཁྲིད་ཀྱི་ཞལ་གདམས་བདུད་ 
རྩིའི་སྙིང་པོ་ཞེས་བྱ་བ་བཞུགས་སོ༔
བྷཊ1ལྱཱརྱ×འགྒུ྾IR ཐཚྭ༣ཕྱ# དེ་ཡང་ཟབ་མོའི་ཆོས་འདི་ཉིད་ཉམས་སུ་ལེན་ 
པ་ལ༔ ཁ་ཚིག་ཙམ་དུ་མ་ལུས་པར༔ དོན་རང་གི་རྒྱུད་ཐོག་ལ་འཁེལ་དགོས༔ དེ་ཡང་རྩ་རྒྱུད་ 
ཐམས་ཅད་ནས་དོན་གལ་ཆེ་བར་གསུངས་པས ལུས་ཀྱི་གནད་རྐང་པ་ཡིན་པས་སྐྱིལ་ཀྲུང་བྱ༔ 
ལག་གཉིས་མཉམ་གཞག་བྱ༔ སྒལ་ཚིགས་དྲང་པོར་བསྲངས༔ རྩ་བའི་གནད་ཡིན་པསཿ མིག་ 
གཉིས་བར་སྣང་ལ་གཏད༔ རླུང་གནད་ཡིན་པས་སྟེང་རླུང་མནན༔ འོག་རླུང་ཅུང་བསྡམ་མོ 
ཐིག་ལེའི་གནད་ཡིན་པས་ལྟེ་བར་ཨེ་ལས་ཐིག་ལེ་དམར་པོ་གཅིག་བྷཻ༔ སྤྱི་བོར་བམ་ལས་ཐིག་ལེ་ 
དཀར་པོ་འོད་དུ་འཚེར་བ་གཅིག་བསམ༔ ཟུང་འཇུག་ཤེས་པའི་གནད་ཡིན་པས༔ ཨེ་ལས་མེ་ 
འབར་ཏེ་བཾ་འོད་དུ་ཞུ༔ ཐིག་ལེ་དཀར་དམར་འདྲེས་པ་ལ་སེམས་གཟུང་བར་བྱ༔ སངས་རྒྱས་ 
ཐོབ་པའི་གནད་ཡིན་པས༔ ཐེག་ལེ་གཉིས་ཇེ་ཆུང་ཇེ་ཕྲར་སོང་ནས་མཐར་ཡིད་ལ་ཅི་ཡང་མི་བྱའོ༔
དེ་ལྟར་ཉམས་སུ་བླངས་པས་ལུས་ཡོངས་སུ་མི་ཚོར་བ་དང༔ དབུགས་ཕྱི་ནང་དུ་འགྱུ་མི་འགྱུ་མི་ 
ཚོར་བ་དང༔ སྣང་བར་ཐོགས་མེད་དུ་འགྲོ་སྙམ་པ་དང༔ ང་ལ་འཆི་རྒྱུ་མི་འདུག་སྙམ་པའི་ང 
རྒྱལ་སྐྱེ་སྟེ དེ་ཐུན་མོང་གི་དངོས་གྲུབ་ཙམ་ཡིན་པས༔ ཆོག་ཤེས་པར་མི་བྱ་བར༔ དབེན་པ་ 
བརྟེན་ནས་བྷཻ་པས ཉམས་བཞི་སྐྱེས་ཏེ སྟོང་པ་འདི་སྣང་བར་འདུག༔ སྣང་སྟོང་དབྱེར་མེད་དུ་ 
འདུག་སྙམ་པ་དང༔ སངས་རྒྱས་སེམས་ཅན་གྱི་དབྱེ་བ་མེད་སྙམ་པ་དང མི་དགེ་བཅུ་སྤྱད་ 
ཀྱང་སྡིག་པ་དང་འགལ་མི་འོང་སྙམ་པ་དང༔ དགེ་བ་བཅུ་སྤྱོད་ཀྱང་འབྲས་བུ་ཡོང་རྒྱུ་མི་འདུག་ 
སྙམ་པ་དང༔ དེ་ལ་ཆོག་ཤེས་སྐྱེས་ཏེ༔ ཉམས་ཡིན་པས་ཞེན་པ་དང་མཆོག་ཏུ་མི་འཛིན༔ སྣང་ 
སྟོང་དབྱེར་མེད་འདུག་སྙམ་ན་སྣང་བ་འདིར་མ་ཆགས་པ་ཞིག་དགོས༔ དེ་ཁྱེད་ལ་འདུག་གམ་ 
ལྷ་སྲས༔ སངས་རྒྱས་དང་སེམས་ཅན་དབྱེར་མེད་དུ་རྟོགས་ན༔ སངས་རྒྱས་ལ་བཀུར་བསྟི་རིམ་ 
འགྲོ་བྱེད་པ་ལྟར་སེམས་ཅན་ལ་ཡང་བྱེད་དགོས་ཏེ་ཁྱེད་བྱེད་དམ་ལྷ་སྲསཿ མི་དགེ་བཅུ་སྤྱད་
273

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཀྱང་རྣམ་སྨིན་མི་ཡོང་སྙམ་ན༔གསོད་པ་ལ་སོགས་མི་དགེ་བཅུ་བྱས་བྱུང་ན་བཟོད་དགོས་ཏེ
དེ་བཟོད་དམ་ལྷ་སྲས༔ དགེ་བ་བཅུ་སྤྱད་པ་ལ་འབྲས་བུ་མི་འབྱུང་ན༔ སྲོག་བསྐྱབས་པ་ལ་སོགས་ 
དགེ་བ་བཅུས་རང་ལ་ཕན་པར་བྱས་པ་ལ་དགའ་བར་མི་འཛིན་པ་ཞིག་དགོས་ཏེ ཁྱོད་ལ་འདུག་ 
གམ་སོམས་དང༔ ལུས་མི་རོ་ལྟ་བུར་བཞག ངག་ལྐུགས་པ་ལྟར་དུ་བཞག༔ སེམས་ནམ་མཁའ་ 
ལྟར་དུ་བཞག༔ དེ་ལྟར་བཞག་པས་ཉམས་བརྒྱད་སྐྱེས་ཏེ༔ གསལ་ཉམས་ཕྱི་ནང་མེད་པར་དངས་ 
སང་ངེ་བ་དང༔ མིག་བཙུམ་མ་བཙུམ་མེད་པར་གསལ་སྟོང་དུ་འཆར་བ་དང༔ སྟོང་ཉམས་ནི་ཕྱི་ 
ནང་གང་ལ་འང་འཛིན་པ་མེད་པར་སྟོང་ཆལ་ཆལ་འགྲོ་བ་དང བློ་གང་ལ་ཡང་མི་གནས་ཤིང་
མི་འཇུག་པ་དང༔ བདེ་ཉམས་ནི་འདུ་ཤེས་གཉིས་ཀ་ལ་མེས་མར་ཞུ་བ་བཞིན་སོང་ནས་བདེ་ལྷན་ 
ལྷན་པའམ༔ བདེ་ཁྲིལ་ཁྲིལ་འགྲོ་བ་དང སྣ་ཚོགས་སུ་གསལ་ཞེན་མེད་པ་དང༔ རྗེས་ལ་ཤེས་པ་ 
བར་སྣང་ལ་ཉི་མ་ཤར་བ་ལྟ་བུ་དང ལུས་ན་བུན་ལྟར་བུན་ལོང་འགྲོ་བ་དང༔ སྤྱོད་པ་མེད་ཅིང་ 
བདག་གཞན་དུ་ངོ་མི་ཤེས་པ་ལ་ཤེས་པ་དང༔
སེམས་ཀྱི་དོན་བདག་གིས་རིག་པ་ལྟར་གཞན་གྱིས་རིག་མཉམ་པ་འབྱུང་སྟེ དེ་ཡང་རྫོགས་ 
པ་ཆེན་པོ་ལ་གསུམ་སྟེ༔ ལྷུན་གྲུབ་ཀྱི་དུས་དང༔ བསམ་གྱིས་མི་ཁྱབ་པའི་དུས་དང༔ བདེ་བ་ཆེན་ 
པོའི་དུས་དང་གསུམ་ལསཿ འདིར་ལྷུན་གྲུབ་ཀྱི་དུས་ཡིན་ཏེ༔ འདི་པོ་ལ་གནས་ན་བསམ་གྱིས་མི་ 
ཁྱབ་པ་དང༔ བདེ་བ་ཆེན་པོ་འབྱུང་སྟེ ལར་འཁོར་བ་འདི་བྲིད་མཁས༔ རིག་པ་ཅོལ་ཆུངཿ 
ཉམས་སྣང་ལ་མ་ཆགས་པར་བློ་རྒྱ་བསྐྱེད་དགོས་སོ༔ སེམས་ཅན་སངས་རྒྱས་གཉིས་ཀྱི་ཁྱད་པར་ 
ཀྱང་རིག་པ་རྒྱ་ཆེ་ཆུང་ལས༔ སེམས་ཅན་གྱི་རིག་པ་དུམ་བུར་གནས སངས་རྒྱས་ཀྱི་རིག་པ་ 
ཁྱབ་བརྡལ་དུ་གནས་པས་ནམ་མཁའ་ལྟ་བུར་རྒྱ་བསྐྱེད༔ ནམ་མཁའ་ལ་ཤར་ལྷོ་ནུབ་བྱང་ལ་སོགས་ 
དབུས་མཐའ་མེད༔ སེམས་སྤྲོ་བསྡུ་མེད་པར་གང་དགར་བཞག་ཀྱང་གསལ་སྟོང༔ རྩེ་གཅིག་ཏུ་ 
ཡེ་རེ་བ རྩེ་གཅིག་བྱ་བ་དེ་གང་ལ་ཟེར་ནཿ དངོས་པོ་གང་ལའང་མི་ཞེན་ནོ༔ བློ་གང་ལ་ཡང་མི་ 
གནས་པ་ཕྱང་ཕྱང་བ༔ སྤྲོས་དང་བྲལ་བ་འདི་རང་ཡིན་མོད༔ གཞན་ཅི་ཡོདཿ༔ གང་ལ་བལྟས་ 
ཀྱང་གཅིག་ཏུ་འདུག༔ སྤང་བྱ་དང་བསྒྲུབ་བྱ་མི་འདུག་གི རོ་གཅིག་ཏུ་འདུག་པ་འདི་རང་ཡིན་ 
མོད༔ བསྒོམས་ཀྱང་འདི་རང མ་བསྒོམས་ཀྱང་འདི་རང༔ ད་ནི་ཉམས་སུ་བླང་རྒྱུ་ཡེ་མི་འདུག་
274

༄༅། །ཟབ་གཏེར་ཆོས་ཀྱི་མཛོད་ཁང་།
པས༔ སྒོམ་མེད་བྱ་བ་འདི་རང་ཡིན་མོད༔ ད་དེ་ལས་ལྷག་པ་ཡོད་མི་སྲིད་སྙམ་པ་དང་༔ ཆོས་ 
ཀྱི་སྐུ་ལས་གཟུགས་སྐུ་མི་འབྱུང་སྙམ་པ་དང༔ སྣང་གྲག་སྣ་ཚོགས་སུ་ཤར་བ་འདི་རྣམསཿ མར་མེ་ 
གསལ་བ་ལྟར་སྣང་སྙམ་པ་དང༔ དབུགས་ཕྱི་ནང་དུ་རྒྱུ་བའི་ཚད་ཀྱི་འདུན་པ་སྔོན་དུ་མི་འགྲོ་བ་ 
དང་ མ་བྱས་པར་རྩལ་སྣ་ཚོགས་སུ་ཤར་བ་དང༔ ནམ་མཁའི་ངོ་བོ་ལྟར་མི་འགྱུར་བ་དང༔ གཉིས་ 
སྣང་དུ་རྒྱུ་བའི་ཚད་ཀྱི་འདུན་པ་སྔོན་དུ་འགྲོ་བ་དང༔ མ་བྱས་པ་ཙམ་སྣ་ཚོགས་སུ་ཤར་བ་དང 
ནམ་མཁའི་ངོ་བོ་ལྟར་མི་འགྱུར་བ་དང༔ གཉིས་སྣང་གི་ཤེས་པ་ཅུང་ཟད་ཀྱང་མི་སྐྱེ་བ་དང༔ འདི་ 
རང་ཡིན་སྙམ་པ་དང༔ གསལ་ལམ་ལམ་སང་སང་བའི་བདེ་ཉམས་རྒྱ་མཚོ་ལྟ་བུ་དང༔ ཉམས་ 
རིགས་མི་གཅིག་པ་རྒྱ་མཚོའི་གཉེར་མ་ཙམ་དང༔ ནམ་མཁའི་སྤྲིན་ལྟར་འབྱུང་སྟེ དེ་ཡང་ 
དངོས་པོའི་གནས་ལུགས་མྱོང་བ་དང་བྲལ་དགོས་པ་ཡིན་ཏེ༔ ཁྱོད་ཀྱིས་གང་མྱོང་གང་ལ་དགའ་ 
བར་སོམས་ལྷ་སྲས༔ ང་ནི་མྱོང་བ་ཅུང་ཟད་ཙམ་ཡང་མེད་ན༔ ད་ཉམས་སུ་མྱོང་བར་འཛིན་པ་ 
ནི་བདུད་སྡིག་ཅན་དུ་རིག་པར་བྱའོ༔ དེ་རྣམས་ནི་བཅོས་མ་བྱས་པའི་ཉམས་ཡིན་ནོ༔ ད་རུང་སྐྱེ་ 
བ་འགྲིབ་ཡོང་ཞིང་རྐྱེན་མི་ཐུབ༔ བཟང་རྟོག་ཙམ་ཡིན༔ རྣམ་རྟོག་གི་རྒྱུན་མ་ཆོད་དེ༔ ཁང་པ་ 
ནང་ནས་རེ་ལངས༔ ད་རེ་བདེ་བས་མི་ཕན༔ ད་རུང་གཏིང་ལ་མ་ཐུག་འཁྲུལ་པའི་མེ་རོ་ལངཿ 
བསྒོམ་ཉམས་ལ་མཆོག་ཏུ་བཟུང་ན་བློ་འཁྱལ་ནས་ཏིང་འཛིན་ཕྱོགས་རེར་ཆགས་ནས༔ གང་ལ་ 
ཡང་མ་ཆགས་ཤིང་མི་འགྱུར་བའི་དོན་དེ་བསྒྲིབས་པས༔ ཆགས་སྡང་འགྱུར་པའི་གནས་སྐབས་ 
ཀྱི་བདེ་འབྲས་དེ་ཁོ་ན་ལ་གོལ་ས་རུ་སོང་བ་ཡིན༔ དེ་ཡང་གསལ་བ་ལ་མཆོག་ཏུ་བཟུང་ནས་མངོན་ 
པར་ཞེན་ན གཟུགས་ཁམས་ཀྱི་མཐོ་ཤོས་ཙམ༔ མི་རྟོག་པ་ལ་མངོན་པར་ཞེན་ནཿ གཟུགས་མེད་ 
ཁམས་ཀྱི་མཐོ་ཤོས་ཙམ༔ བདེ་བ་ལ་མངོན་པར་ཞེན་ནས་མཆོག་ཏུ་བཟུང་ན་འདོད་ཁམས་ཀྱི་ 
མཐོ་ཤོས་ཙམ་ཐོབ་པ་ལས་མེདཿ བླ་ན་མེད་པའི་བྱང་ཆུབ་ཆེན་པོ་མཆོག་གི་དངོས་གྲུབ་མི་ཐོབ༔
དེ་བས་གནས་སྐབས་ཀྱི་ཉམས་སྣང་ལ་མཆོག་ཏུ་བཟུང་ནས་ཞེན་པར་མི་བྱའོ
འདོད་ལྟར་ཉམས་སུ་བླང༔ ཉམས་སྔོན་མ་ཚྭ་ཤུན་ལྤགས་ལྟར་སོང་ནས་བདེ་སྡུག་ཟད་ནས་ཐ་
མལ་གྱི་ཤེས་པ་སྐྱོན་ཡོན་གང་གིས་ཀྱང་མ་བསྒྲིབས་པ་ཞིག་རྟོགས༔ དེ་ལ་བསྒོམ་རྒྱུ་དང་འཁྲུལ་ 
རྒྱུ་གཉིས་ཀ་རྩ་བ་དང་བྲལ་ནས་བསྒོམས་ཀྱང་ཅི་ཡང་སྐྱེ་རྒྱུ་མེད་དོ མ་བསྒོམས་ཀྱང་འཁྲུལ་རྒྱུ་
275

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
མེད་པར་རྟོགས༔ ཐ་མལ་གྱི་ཤེས་པ་རྐྱེན་དང་བྲལ་བ༔ གཅེར་གྲོལ་དྲི་བྲལ་རྗེན་ནེ་ཁྲེགས་སེ་ 
འཁོར་འདས་ཀྱིས་མ་གོས་པར་རྟོགས་པར་འགྱུར་རོ༔ ས་མ་ཡཱ༔ རྒྱ་རྒྱ་རྒྱ༔ ཞེས་གུ་རུ་ཤྲི་སིདྷས་ 
བདག་པདྨ་འབྱུང་གནས་ལ་གདམས་པའོ༔ བྱང་ཟང་ཟང་ལྷ་བྲག་ནས་སྤྲུལ་སྐུ་རིན་ཆེན་རྒོད་ཀྱི་ 
ལྡེམ་འཕྲུ་ཅན་གྱིས་གཏེར་ནས་སྤྱན་དྲངས་ཤིང༔ སླར་ཡང་སྐྱིད་ལུང་བཀྲ་ཤིས་དཔལ་བཟང་གི་ 
བྲག་སེངྒེའི་གདོང་པ་འདྲ་བར་སྦས་པ༔ བདག་བྱ་བཏང་གར་དབང་རྡོ་རྗེས་སྙེད་ཅིང༔ ཤོག་སེར་ 
མཁའ་འགྲོའི་བརྡའ་ཡིག་ལས་ཤེལ་ཕུག་ཏུ་དག་པར་ཕབ་པའོ
276

༄༅། །ཟབ་གཏེར་ཆོས་ཀྱི་མཛོད་ཁང་།
ཆྀ༔ བཀའ་རྫོགས་པ་ཆེན་པོ་རྡོར་སེམས་ཐུགས་ཀྱི་མེ་ལོང་ལས༔ མཁའ་ 
འགྲོ་ཡེ་ཤེས་མཚོ་རྒྱལ་གྱི་ཞུས་ལེན་རིན་ཆེན་སྒྲོམ་བུ་བཞུགས་སོ
ག གག༔ དེ་ནས་བསམ་ཡས་མཆིམས་ཕུའི་དགེ་གོང་ན༔ གུ་རུ་སྒྲུབ་པ་ 
ལ་བཞུགས་དུས་སུ༔ མཚོ་རྒྱལ་གྱིས་ཞུས་པ༔ མ་ཧཱ་གུ་རུ་སྤྲུལ་པའི་སྐུ དུས་གསུམ་མཁྱེན་པའི་ 
ཐུགས་རྗེ་ཅན༔ བདག་འདྲ་སྐྱེ་བ་དམན་པའི་བུད་མེད་ལ༔ བརྩོན་འགྲུས་སྐུལ་འདེད་སྤྱོད་ལམ་ 
གྱི༔ ཐུན་བཞིར་དྲན་པའི་སྐྱོང་ཐབས་དང༔ བཟང་ངན་ཆོས་པའི་ཤན་འབྱེད་ཅིག༔ བརྩེ་བས་ 
བདག་ལ་གསུང་དུ་གསོལ༔ ཞུས་པས༔ མ་ཧཱ་གུ་རུས་བཀའ་བསྩལ་པ༔ ཉོན་ཅིག་དད་ལྡན་ཡིད་ 
འོང་མ༔ ཐོག་མེད་འཁོར་བའི་རྒྱ་མཚོ་རུ༔ བག་ཆགས་ངན་གོམས་སྣ་ཁྲིད་ནསཿ མཐའ་མེད་ 
འཁོར་བར་རྒྱུན་དུ་འཁྱམས༔ མ་རིག་མུན་པའི་འདམ་ལ་བྱིང༔ ལས་དབང་སྡུག་བསྔལ་དག་གིས་ 
གཟིར༔ དུཿཁའི་ཕུང་པོ་ཨ་རེ་སྡུག༔ གཟུང་འཛིན་འཁྲུལ་པའི་སྦུབས་སུ་ཆུད༔ ཞེན་པ་མ་བྱེད་ 
བདེ་སྟེར་མཿ༔ སྣང་བ་སྟོང་པའི་རང་རྩལ་ལ༔ ཨ་འཐས་ཞེན་པ་མ་བྱེད་པར སྐྱེ་མེད་ནམ་མཁའི་ 
མེ་ཏོག་བཞིན༔ གཞི་མེད་རྩ་བྲལ་དོན་ལ་ལྟོས༔ རང་སྣང་ཡེ་ཤེས་སྒྱུ་མའི་རྩལ༔ དབྱིངས་རིག་ངོ་ 
བོར་ལྷུན་གྱིས་གྲུབ༔ འཕོ་འགྱུར་མེད་པར་ཡེ་བཞུགས་པའི༔ དོན་ལ་ལྟོས་ཤིག་བདེ་སྟེར་མཿ༔ 
ཡུལ་མེད་རང་གསལ་ངོ་བོ་སྟེ འགྱུ་བྱེད་རྟོག་པ་རང་བཞིན་བྲལ༔ མ་སྐྱེས་ལྷུན་གྲུབ་ཆོས་ཀྱི་སྐུ 
འགྲོ་འོང་མེད་པར་སྐུ་གསུམ་ཀློང འབྲལ་མེད་སྐྱོངས་ཤིག་སྐལ་ལྡན་མཿ གཞི་འབྲས་རང་བཞིན་ 
ངོ་བོ་གཅིག རེ་དོགས་སྤང་བླང་མེད་པར་རྟོགསཿ སྒྲིབ་བྲལ་སངས་རྒྱས་ཡེ་རྫོགས་པ༔ ཡེ་ཡིན་ 
ལྷུན་གྲུབ་འདུས་མ་བྱས༔ ཅོག་གཞག་རྒྱལ་པོ་ཡིན་ནོ་བདེ་སྟེར་མཿ༔ མ་ཡ་ཡཱ༔ རྒྱ་རྒྱ་རྒྱ༔ དེ་ 
ནས་ཡང་མཚོ་རྒྱལ་གྱིས་ཞུས་པ༔ མ་ཧཱ་གུ་རུ་ལགས༔ དེ་ལྟ་བུའི་གཞི་འབྲས་དབྱེར་མེད་དུ་ཡེ་ 
ནས་བཞུགས་ཤིང༔ གནས་པ་དེ་བླ་མས་ངོ་སྤྲད་པས༔ ཡིན་ལུགས་ཙམ་གོ་ཡང༔ སྐྱེ་བ་དམན་ 
པས་སྤྱོད་ལམ་མི་དང་བསྟུན་ན་ནི་ཡ་ག་དང༔ སྒྲོ་སྐུར་འབྱུང༔ གྲོགས་མེད་དུ་བསྡད་ན་ནི༔ 
གེགས་སྐྱོན་དང་ཡོན་ཏན་ངོ་མི་ཤེས་པས༔ བརྩོན་འགྲུས་སྐུལ་མ་དང༔ མི་རྟག་པའི་གསལ་
277

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
འདེབས་ཤིག་ཐུགས་ལ་འདོགས་པར་ཞུ་ཞུས་པསཿ མ་ཧཱ་གུ་རུས་བཀལ་བསྩལ་པ༔ ཉོན་ཅིག་ 
དྷཱཀྐི་ཡེ་ཤེས་མཚོ་རྒྱལ་མཿ ཡེ་ནས་རང་བཞིན་རྣམ་དག་མཁའ་ཀློང་ནཿ མ་བཅོས་རྐྱེན་བྲལ་རང་ 
བྱུང་རང་ཤར་འདི༔ རྒྱུ་རྐྱེན་མེད་པར་གཞིར་གནས་རྒྱུན་བཞུགས་པའི༔ སྐྱེ་བ་རྒྱལ་ཕམ་མེད་ 
པར་ཀུན་ལ་གནས༔ ཉམས་སུ་ལོངས་ཤིག་ཌཱཀྐི་བདེ་སྟེར་མཿ འདུས་བྱས་མཚན་ཉིད་རྟག་པར་ 
མ་གྲུབ་པ༔ ནམ་མཁའ་འཇའ་དང་ཁུ་རླངས་བྲག་ཆ་དང༔ རྨི་ལམ་སྤྲིན་དང་ནམ་མཁའི་གློག་ 
བཞིན་དུ༔ མི་རྟག་འགྱུར་བའི་རང་བཞིན་ཡིད་ལ་ཞོག༔ ནམ་ཟླའི་འགྱུར་ལྡོག་ཚེས་གྲངས་རིམ་ 
བཞིན་འགྱུར༔ ཉི་ཟླ་འཆར་ནུབ་ཆུ་བོའི་སྐྱེ་ཕྲི་དང༔ སྐྱེ་འགྲོའི་བདེ་སྡུག་འབྱོར་རྒུད་ལ་སོགས་པཿཔ 
བསམ་ཞིང་འབད་མེད་བྱང་ཆུབ་ལམ་ལ་སྦྱོངས༔ ཀུན་རྫོབ་སྒྱུ་མའི་ཆོས་ཉིད་མ་རྟོགས་ན༔ སྡུག་ 
བསྔལ་ཆུ་བོའི་རི་མོ་སངས་དུས་མེད༔ འཁྲུལ་པའི་རྩ་བ་ང་བདག་གཟུང་འཛིན་ཡིན༔ གདོད་ 
མའི་ཀུན་གཞིའི་གནས་ལུགས་ངང་ལ་ཞོགཿ ཟུང་འཇུག་ཁོ་ན་ཡིན་ནོ་བདེ་སྟེར་མཿ མ་རིག་དུག་ 
ལྔའི་རྟོག་ཚོགས་གྲོང་ཁྱེར་དུཿ༔ རིག་པའི་ཁྱེའུ་ཆུང་རྣམ་རྟོག་འཁྲུལ་པས་གཡེང༔ དེ་ནི་འཁྲུལ་ 
མེད་དབྱིངས་རིག་རྣམ་དག་ཀློང༔ ཉག་གཅིག་བཙན་ས་ཟུངས་ཤིག་བདེ་སྟེར་མ༔ ཐོག་མེད་དུས་ 
ནས་མ་རིག་དུག་གསུམ་གྱི༔ ལོངས་སྤྱོད་ཀུན་བརྟགས་དྲ་བར་ཡུན་རིང་ཆུདཿ༔ མིང་གཟུགས་ 
ཚོར་བ་ང་བདག་འདམ་ལ་བྱིང༔ རྟེན་འབྲེལ་བཅུ་གཉིས་ཟོ་ཆུན་རང་འཐག་བཞིན༔ འཁོར་ཞིང་ 
འཁོར་ཞིང་དུཿ ཁའི་རྒྱུ་ལ་སྤྱོདཿ༔ བདེན་མེད་སྒྱུ་མར་སྦྱོངས་ཤིག་བདེ་སྟེར་མ༔ མི་ལུས་རིན་ཆེན་ 
རྟེན་མཆོག་རྙེད་དཀའ་ཞིང༔ རྙེད་པའི་དུས་སུ་དམ་ཆོས་མ་བསྒྲུབས་ན༔ བསམ་ཞིང་དྲན་པ་ 
སྟོར་བའི་སྨྱོན་པ་འདྲ༔ ཤེས་རིག་ཆོས་ལ་སྒྲིམས་ཤིག་བདེ་སྟེར་མ༔ འདུ་འཛིའི་གྲོང་དུ་ཆགས་ 
སྡང་གཡེང་བས་ཁྱེར༔ ཉོན་མོངས་འཆིང་བའི་ལས་ཀྱིས་མིག་བསྒྲིབས་ཏེ༔ བག་ཆགས་ངན་པའི་ 
ཤུགས་ཀྱིས་མ་ཁྱེར་བར་ འཇིག་རྟེན་བྱ་བ་སྤོངས་ཤིག་བདེ་སྟེར་མ༔ ད་བེན་གནས་མེ་ཏོག་འབྲས་ 
བུས་བརྒྱན་པ་ན༔ རི་དྭགས་བྱ་རྣམས་མཐུན་པའི་སྐད་སྙན་སྒྲོགས༔ དྲང་སྲོང་དཀར་ཕྱོགས་གཞི་ 
བདག་མཐུ་ཆེན་སྒྲུབ༔ རྟག་ཏུ་རི་ཁྲོད་འགྲིམས་ཤིག་བདེ་སྟེར་མཿ བག་མེད་སྐྱེ་བོ་མི་མཐུན་གྲོང་ 
དག་གིས༔ ཡ་ག་བགེགས་སྐྱོན་འབྱུང་བའི་རྒྱུ་ཡིན་པས༔ བརྟུལ་ཞུགས་བརྟན་པ་མ་ཐོབ་བར་དུ་ 
ནི སྐྱེས་པའི་བརྩེ་དུང་སྤོངས་ཤིག་བདེ་སྟེར་མ༔ ལོངས་སྤྱོད་ཟས་ནོར་འཛིན་པའི་ཐག་པ་ཡིས༔
278

༄༅། །ཟབ་གཏེར་ཆོས་ཀྱི་མཛོད་ཁང་།
གང་ཡོད་དེ་ལ་འཁོར་བའི་སྡུག་བསྔལ་མང༔ དམ་ཆོས་སྒྲུབ་པའི་མཐུ་ཆེན་མ་གཏོགས་པ༔ དངོས་ 
པོའི་འཁྲི་བ་ཆོད་ཅིག་བདེ་སྟེར་མཿ ཡང་དག་སེམས་བསྐྱེད་རྩིས་སུ་མ་ཟིན་ན༔ ཐུན་མོང་བྱ་ 
བྱེད་ཐམས་ཅད་འཁོར་བའི་རྒྱུ རང་འདོད་འཛིན་པའི་འཁུ་འཕྲིག་མ་ཞུགས་པར༔ གཞན་དོན་ 
དང་དུ་ལོངས་ཤིག་བདེ་སྟེར་མཿ བསོད་ནམས་རྒྱུ་ཡིས་ཚོགས་ཆེན་མ་བསགས་ན༔ བྱར་མེད་ཡེ་ 
ཤེས་འབྲས་བུ་མི་ཐོབ་པས༔ བདེན་གཉིས་ཟུང་སྦྲེལ་ལམ་ལ་རབ་ཞུགས་ཏེ༔ ཚོགས་གཉིས་འབད་ 
མེད་སོག་ཅིག་བདེ་སྟེར་མཿ ཕུང་ཁམས་ཡེ་བཞུགས་ལྷ་ཡི་རང་བཞིན་ལ༔ ཐ་མལ་དམན་པའི་ 
འདུ་ཤེས་མ་བྱེད་པར༔ དག་དྲན་རང་ངོ་ཤེས་པའི་ཉམས་ལེན་གྱིས༔ སྣང་རིག་ལྷ་སྐུར་སྦྱོངས་ 
ཤིག་བདེ་སྟེར་མ༔ རྩ་རླུང་དངས་མའི་ཞུ་བརྟུལ་མ་བྱས་ན༔ ཐིག་སེམས་ལོངས་སྐུར་རང་དག་མི་ 
འཆར་བསཿ རླུང་སེམས་གནད་དུ་སྣུན་ཅིག་བདེ་སྟེར་མ༔ བདེ་སྟོང་ལྷན་ཅིག་སྐྱེས་པའི་ཡེ་ཤེས་ 
དེ ཐབས་བྲལ་ཤེས་རབ་རྐྱང་པས་མི་འཆར་བས༔ རང་རྒྱུད་དགའ་བཞིའི་རང་ཞལ་མཇལ་བའི་ 
ཐབས༔ གསང་ལམ་ཤེས་རབ་བརྟེན་ཅིག་བདེ་སྟེར་མ༔ སྐུ་གསུམ་ངོ་བོ་ཐིག་ལེ་ཉག་གཅིག་ལཿ 
སྐྱེ་འགག་འདུ་འབྲལ་མེད་པར་མ་རྟོགས་ན༔ ཚིག་དང་བློས་བྱས་ཐམས་ཅད་གཉིས་མཐའ་ཡིན 
བློ་ཟད་བུམ་སྐུར་ལྟོས་ཤིག་བདེ་སྟེར་མཿ༔ རྣམ་དག་ཕུང་ཁམས་རང་བྱུང་དགོན་པ་རུ༔ རང་བྱུང་ 
རང་ཤར་རང་གྲོལ་བླ་མ་ལ༔ དམིགས་མེད་བདེ་ཆེན་ངང་དུ་གསོལ་པ་ཐོབ༔ འགྱུ་བྱེད་རྩ་བྲལ་ 
ཆེན་པོར་ཉམས་མྱོང་ཕུལ༔ ཞེས་གསུངས༔
ཡང་ཞུས་པ མ་ཧཱ་གུ་རུ་ལགསཿ༔ དེ་ལྟར་ཉམས་སུ་ལེན་པའི་གང་ཟག་འབྱུང་ལགས་སནཿ༔ 
ཞུས་པས༔ མ་ཧཱ་གུ་རུས་བཀའ་བསྩལ་པ༔ ཉོན་ཅིག་ཡིད་འོང་ཌཱཀྑཱི་མ དེ་ཡང་འགྲོ་བ་རྣམས་ 
ཀྱི་རྒྱུད་ལ༔ སངས་རྒྱས་ཀྱི་རྒྱུ་ཡེ་ནས་གནས་ཏེ༔ དཔེར་ན་ཏིལ་འབྲུ་ལ་མར་ཁུས་ཁྱབ་པ་བཞིན་ 
དུ༔ སེམས་ཅན་གྱི་རྒྱུད་ལ་སངས་རྒྱས་ཡེ་ཤེས་ཁྱབ་པར་གནས་ཏེ༔ ཉམས་སུ་བླངས་ན་སངས་ 
རྒྱས་ཀྱི་ཡེ་ཤེས་སྟེར་བ་ལ་དཀའ་ཚེགས་མེད་དེ དཔེར་ན་ཏིལ་བརྡུངས་བཙིར་ན་མར་ཁུ་འབྱུང་ 
སྟེ་ཏིལ་ལ་མར་ཁུས་ཁྱབ་ནའང༔ རང་བཞིན་དུ་བཞག་ན་མར་ཁུ་མི་འབྱུང་སྟེ༔ སྐྱེས་བུའི་རྩོལ་བ་ 
ལས་འབྱུང་བས་ན༔ དཔེ་དེ་བཞིན་དུ༔ སེམས་ཅན་གྱི་རྒྱུད་ལ་སངས་རྒྱས་ཀྱི་ཡེ་ཤེས་གནས་ཀྱང༔ 
ངོ་མ་ཤེས་ཤེས་ཀྱང་བསྒོམ་པར་མ་བྱས་ན་སངས་རྒྱས་མི་ཐོབ་པས་ན༔ ཉིན་མཚན་ལ་བརྩོན་པ་
279

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
གལ་ཆེའོ༔ དེ་ལྟར་ཉམས་སུ་བླངས་པའི་དོན་མངོན་དུ་གྱུར་ཅིང༔ ཡོན་ཏན་ལྡན་པའི་སྐྱེས་བུ་ 
ཡང་མང་དུ་འབྱུང༔ དེ་ཡང་མདོ་རྒྱུད་ཀྱི་དོན་ཁོང་དུ་ཆུད་པས༔ རྒྱུ་འབྲས་ཀྱི་བླང་དོར་ལ་ 
མཁས་ཤིང་སྦྱངས་པའི་ཡོན་ཏན་བཅུ་གཉིས་དང་ལྡན་པས༔ བསླབ་པ་ལ་གཅེས་སྤྲས་སུ་བྱེད་ཅིང༔ 
བདེ་བར་གཤེགས་པའི་བསྟན་པ་ལ་བྱ་བ་བྱེད་ཅིང༔ གཞུང་ལུགས་བཤད་བསྒྲུབ་ཀྱི་བསྟན་པ་
ཉིན་མོར་བྱེད་པའི་མཁྱེན་བརྩེ་ནུས་པ་དང་ལྡན་པའི་དགེ་བཤེས་ཚད་ལྡན་ཡང་མང་དུ་འབྱུངཿ 
ཡང་སྔོན་ནས་སྦྱངས་པའི་འབྲས་བུ་མཐར་ཕྱིན་པའི་བཀའ་དང་བསྟན་འཆོས་རྒྱུད་མན་ངག་ཐམས་
ཅད་ཀྱི་དགོངས་པ་འབྱེད་ནུས་པའི་སྐྱེས་བུ༔ ལྷ་མི་ཀུན་གྱི་མཆོད་གནས་དམ་པར་གྱུར་ཅིང
དོན་གཉིས་མཐར་ཕྱིན་པའི་མཁྱེན་རྟོགས་ཀྱི་ཡོན་ཏན་དང་ལྡན་པའི་ལུང་རྟོགས་བསྟན་པའི་བདག་
པོ་ཡང་མང་དུ་འབྱུང་ངོ༔ ཡང་ལུས་ངག་ཡིད་གསུམ་ལྷའི་རྣལ་འབྱོར་དང་ལྡན་པའི་སྣང་སྲིད་ 
ཟིལ་གྱིས་གནོན་ཅིང༔ བྲན་དུ་འཁོལ་བ༔ འཕྲིན་ལས་བཞི་ལ་མངའ་བརྙེས་པའི་སེམས་ཅན་གྱི་ 
དོན་འབད་མེད་དུ་སྒྲུབ་པཿ རྩ་ཐིག་རླུང་གསུམ་ལ་དབང་ཐོབ་པས༔ སྲིད་པ་གསུམ་དུ་སྤྲུལ་པ་ 
དཔག་མེད་འགྱེད་ནུས་པཿ གནས་ལུགས་སེམས་ཀྱི་འདུག་ཚུལ་ཤེས་པས འཁོར་འདས་གཅིག་ 
ཏུ་འདྲེས་ཤིང་བློ་འདས་ཆེན་པོར་རྟོགས་པའི་སྔགས་འཆང་རྡོ་རྗེ་འཛིན་པའང་མང་དུ་འབྱུང་ཞིངཿ
སྦྱོར་བའི་སྐྱེ་གནས་དབྱིངས་སུ་དག་པའི་གདེང་དང་ལྡན་པ༔ མ་ཏྲཾ་རུ་ཏྲ་དབྱིངས་སུ་སྒྲོལ་ནུས་ 
པའི་འཚེངས་གསུམ་དོན་དང་ལྡན་པའི་སྐྱེས་བུ་ཡང་མང་དུ་འབྱུང་ངོ 
ཡང་བླ་མ་མཚན་ཉིད་དང་ལྡན་པ་ལ་གདམས་ངག་གི་ཞུན་གདར་བཅད་པས༔ ཐེ་ཚོམ་དང་
གོལ་འཆུགས་མེད་པ༔ དངོས་པོའི་གཤིས་ཀྱི་གནས་ལུགས་ཤེས་པས་རྣམ་རྟོག་གི་རང་བཞིན་ 
རྟོགས་ཤིང་འཁྲུལ་པའི་མཚང་རིག་པཿ སྐྱེ་མེད་ལ་བྱང་ཆུབ་པས༔ འཁོར་འདས་ཀྱི་རེ་དོགས་ 
བྲལ་ཅིངཿ ཟུང་འཇུག་གི་གནད་ཤེས་པ༔ འགག་མེད་མེད་དུ་རྩལ་ཤར་བས༔ ཀུན་རྫོབ་ཀྱི་ རྒྱུ་ 
འབྲས་ལ་རང་བྱན་ཚུད་པ༔ འབྲས་བུ་གཞི་ཐོག་ཏུ་ལྟུང་བར་ཤེས་པས༔ ཕྲིན་ལས་ཀྱི་རེ་བ་མེད་ 
ཅིང་གདེང་གསུམ་མངོན་དུ་གྱུར་པའི་སྒོམ་ཆེན་ཡང་མང་དུ་འབྱུང་ངོ༔ ཡང་གཞི་གནས་འཁྲུལ་ 
མ་མྱོང་བར་ཤེས་པས༔ རིག་མ་རིག་གཉིས་ཀྱི་སྦུབས་ནས་ཐོན་པ སྣང་སེམས་གཅིག་ཏུ་གྲོལ་ 
བས་གྲུབ་རྟགས་ཐོགས་རྡུགས་མེད་ཅིང་གཟུང་འཛིན་ལ་ཞེན་མེད་ཀྱི་སྒྱུ་མར་རྟོགས་པཿ ཀུན་
280

༄༅། །ཟབ་གཏེར་ཆོས་ཀྱི་མཛོད་ཁང་།
རྫོབ་ཀྱི་རྫུན་ཕུགས་བརྡིབས་ནས་ཚུལ་འཆོས་དང་བཅོས་མའི་འཁྲུལ་པ་ཞིག་ཅིང་སྣང་བ་ཞེན་མེད་
དུ་རྟོགས་པའི་རྟོགས་ལྡན་ཡང་མང་དུ་འབྱུང་ངོ་༔ ཡང་ཞི་གནས་ཀྱི་རྨང་གཞི་ཐེངས་པས༔ ཉོན་ 
མོངས་པའི་མགོ་ནོན་པ༔ ལྷག་མཐོང་གི་ཡེ་ཤེས་ཀྱིས་སྣང་སྲིད་སེམས་སུ་ཤེས་པའི་སྒོམ་ཆེན་ཡང་ 
མང་དུ་འབྱུང་ངོ་གསུངསཿ ཡང་དེའི་དུས་སུ་མཚོ་རྒྱལ་གྱིས་ཞུས་པ༔ མ་ཧཱ་གུ་རུ་ལགས༔ ད་ 
དུང་ཡང་བདག་ལ་ཆོས་ཀྱི་ཕུང་པོ་བརྒྱད་ཁྲི་བཞི་སྟོང་གི་དོན་འདུས་པཿ སྡེ་སྣོད་གསུམ་དང་ 
ཐེག་པ་རིམ་པ་དགུའི་དགོངས་པ་གཅིག་ཏུ་བསྒྲིལ་བ རྒྱུད་སྡེ་བཞིའི་གནད་བཀྲོལ་བ༔ རྒྱལ་ 
བའི་བཀའ་རྫོགས་པ༔ བླ་མའི་གསུང་ལ་བརྟེན་ནས་ཆ་ལག་ཚང་བ དོན་མ་ནོར་བར་རང་རིག་ 
གིས་ཉམས་སུ་མྱོང་བ༔ མཐོང་བ་ཙམ་གྱིས་སྡུག་བསྔལ་རང་དག་ཏུ་འགྲོ་ཞིང༔ འཁྲུལ་སྣང་རང་ 
སར་གྲོལ་བ༔ ཏིང་ངེ་འཛིན་རང་ཤར་དུ་སྐྱེ་བ ཀུན་དང་མཐུན་པ༔ ཕྱོགས་གང་དུའང་མ་ལྷུང་ 
བ༔ ཉམས་སུ་བླངས་ན་སངས་རྒྱས་པ དོན་གསལ་བ་གཅིག་ཞུ་ལགས་ཞུས་པསཿ 
མ་ཧཱ་གུ་རུས་བཀའ་བསྩལ་པ༔ མཚོ་རྒྱལ་ཁྱོད་ཀྱིས་ཞུས་པ་ལགས༔ ཕྱི་རབས་ཀྱི་གང་ཟག་ 
རྣམས་ཀྱི་དོན་དུ་བཤད་ཀྱིས་ལེགས་པར་ཡིད་ལ་ཟུང་ཞིག༔ དེ་ཡང་སངས་རྒྱ་བར་བྱེད་པའི་ཆོས་ 
ཐམས་ཅད་གཞི་ལམ་འབྲས་གསུམ་དུ་འདུས་པས༔ ཡིད་ལ་ཟུངས་ཤིགཿ སྔོན་བསགས་དགེ 
ལས་གྲུབ་མི་ལུས་ལ༔ སྙིང་པོ་ཡེ་ཤེས་སེམས་ཉིད་བྱ་བ་ཡོད༔ དེ་གཞི་ཡིན་ལཿ རྐྱེན་འཆི་བ་མི་ 
རྟག་པས་བསྐུལ་ནས༔ བྱང་ཆུབ་ཀྱི་མཆོག་ཏུ་སེམས་བསྐྱེད་དེ༔ དེའང་གང་ཡང་རུང་བའི་ཚུལ་ 
ཁྲིམས་གཅིག་བསྲུང་དགོས་སོ ལྔ་པོ་དེ་དང་ལྡན་ན་སངས་རྒྱས་པའི་གཞི་ཡིན༔ ཆོས་ཉམས་སུ་ 
ལེན་པ་ལ༔ སྦྱོར་དངོས་རྗེས་གསུམ་ཚང་བའི་སྒོ་ནས༔ བླ་མ་མཚན་ཉིད་དང་ལྡན་པ་ན་སངས་ 
རྒྱས་པའི་གཞི་ཡིན༔ གསོལ་བ་འདེབས་ཤིང་ཅི་གསུངས་བཀའ་བསྒྲུབ༔ ཟབ་མོ་བསྐྱེད་རྫོགས་ཀྱི་ 
བསྒྲུབ་པ་ཚུལ་བཞིན་དུ་བྱེད༔ དགེ་བ་སྤེལ་ཞིང་མི་དགེ་བ་སྦྱོངས༔ སྟོང་ཉིད་སྙིང་རྗེ་དང་མ་ 
བྲལ་བའི་སྒོ་ནས་ཉམས་སུ་ལེན༔ དེ་ལྔ་དང་ལྡན་ན་ཆོས་ལམ་དུ་འགྲོ་བ་ཡིན འབྲས་བུ་ནི་འཁོར་ 
འདས་མཉམ་ཉིད་དུ་རྟོགས་པའི་ལྟ་བ༔ སེམས་ཅན་ཐམས་ཅད་ལ་དམིགས་པ་བྲལ་བའི་སྙིང་རྗེ༔ 
ཆོས་ཉིད་མངོན་སུམ་གྱི་དོན་མཐོང་བའི་བདེན་པ མཁྱེན་བརྩེ་ཕུལ་དུ་ཕྱིན་པསཿ བདག་གཞན་ 
གྱི་དོན་གཉིས་སྒྲུབ་པ༔ དེ་ལྔ་དང་ལྡན་ན་ཆོས་ཀྱི་འབྲས་བུ་ཡིན༔ མཚོ་རྒྱལ༔ གསུངས༔ ཡང་
281

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཞུས་པ༔ མ་ཧཱ་གུ་རུ་ལགསཿ སངས་རྒྱ་བའི་རྒྱུ་མཚན་གང་ལགས་ཞུས་པས༔ མ་ཧཱ་གུ་རུས་བཀའ་ 
བསྩལ་པ༔ སངས་རྒྱ་བའི་རྒྱུ་ནི་རིག་པ་ཡེ་ཤེས་ཡིན༔ རྐྱེན་འཁོར་བ་ལས་བློ་ལྡོག་པ་ཡིན༔ འབྲས་ 
བུ་མངོན་པར་བྱང་ཆུབ་པ་ཡིན༔ འཁོར་བར་འཁྱམ་པའི་རྒྱུ་ནི་མ་རིག་པ་ཡིན༔ རྐྱེན་མྱ་ངན་ལས་ 
འདས་པ་ལ་བློ་ལྡོག་པ་ཡིནཿ འབྲས་བུ་ནི་ཁམས་གསུམ་དུ་འཁོར་ནས་སྡུག་བསྔལ་སྣ་ཚོགས་མྱོང་ 
བ་འདི་ཡིན་གསུངས༔ འཁོར་འདས་གཉིས་ཀྱི་ཐུན་མོང་གི་རྒྱུ་རྐྱེན་ནི མ་རིག་པ་ལ་རྩ་བ་གཅིག 
འཁོར་འདས་ཆ་སྙོམས་ཀྱི་འབྲས་བུ་བཏང་སྙོམས་གཉིས་ཀྱི་བར་དུ་ལུས་པ་ལ་ཟེར སངས་རྒྱས་
ལ་ནི་བདེ་བ་དང་སྡུག་བསྔལ་གཉིས་སུ་མེད༔ རྣམ་རྟོག་དང་ཆོས་སྐུ་གཉིས་སུ་མེད་པར་གྲོལ་བ་ 
ལ་ཆོས་སྐུར་མིང་དུ་བཏགས་པ་ཡིན༔ འཁོར་བ་ལ་སྡུག་བསྔལ་དངོས་པོ་ཅན་མེད་དེ༔ མི་དགེ་ 
བའི་ལས་ལ་ལོངས་སྤྱོད་པས༔ དེའི་རྣམ་པར་སྨིན་པས༔ ཀུན་གཞིའི་རྣམ་པར་ཤེས་པ་འཁྲུལ་ཏེ་ 
སྡུག་བསྔལ་སྣ་ཚོགས་ཉམས་སུ་མྱོང༔ རིགས་དྲུག་གི་སྡུག་བསྔལ་རྣམས་སྣང་བ་གང་འཁྲུལ་གྱི་སྟེང་ 
ན་རང་ཆས་སུ་ཡོང་བ་ཡིན༔ དམྱལ་བ་ཟེར་བ་ལོགས་ན་མེད༔ ཆོས་ཀྱི་མགོ་ནི་འཆི་བ་མི་རྟག་པ་ 
བསྒོམ་པ་གལ་ཤིན་ཏུ་ཆེ་བ་ཡིན༔ གལ་ནི་བླ་མ་མཚན་ཉིད་དང་ལྡན་པ་གཅིག་ཆེ༔ སྔོན་དུ་འགྲོ་ 
བ་ནི་བྱང་ཆུབ་མཆོག་ཏུ་སེམས་བསྐྱེད་པའོ༔ གནད་རྨི་ལམ་སྒྱུ་མ་ལྟ་བུར་རྟོགས་པར་ཟབ༴ མཐར་ 
ཐུག་གི་སྐྱེལ་སོ་ནི་སྨྲ་བསམ་བརྗོད་མེད་ཡིན་ནོ༔ ཆོས་ཐམས་ཅད་འདུས་པ་ནི་སེམས་ཡིན༔ ངོ་བོ་ 
བྱང་ཆུབ་ཀྱི་སེམས་ཆེ༔ དགོངས་པ་ནི་མཐའ་བྲལ་བདེ་བ་ཆེན་པོ་མཐོ ཐེག་པ་ནི་སྙིང་རྗེ་ཆེན་ 
པོ་དང་ལྡན་པ་ཆེ༔
ཐེག་པ་ཆུང་བ་ནི་རང་འདོད་དོན་དུ་གཉེར་བས་ཆུང༔ ཆོས་ཐམས་ཅད་ཀྱི་རང་བཞིན་སྐྱེ་བ་ 
མེད་པ་ཡིནཿ བསྟན་པའི་གཞི་མ་ནི་འདུལ་བ་ཡིན༔ སྙིང་པོ་ནི་ཕ་རོལ་ཏུ་ཕྱིན་པ་དྲུག་ཡིནཿ 
ཆོས་ཀྱི་ཡང་རྩེ་ནི་རྡོ་རྗེའི་ཐེག་པ༔ ཐབས་ནི་ཆོས་ཀྱི་བྱ་བ་སྣ་ཚོགས་ཀྱི་སྒོ་ནས་འབད་པ་ལ་ཟེར 
ཤེས་རབ་ནི་སེམས་ཀྱི་ངོ་བོ་ཀ་ནས་དག་པ་ལ་ཟེར༔ དོན་དམ་སྙིང་པོར་གྱུར་པ་ནི་འཕོ་མེད་འགྱུར་ 
མེད་ལ་ཟེར ཀུན་རྫོབ་ནི་མི་རྟག་པ་འགྱུར་བ་ལ་ཟེར༔ སྣང་བ་ནི་སེམས་ཀྱི་རྩལ་མ་འགགས་པ་ 
ལ་ཟེར་བ་ཡིན༔ སྟོང་པ་ནི་སེམས་ཀྱི་རང་བཞིན་ཤེས་པ་ལ་ཟེར་བ་ཡིན༔ ལྟ་བ་ནི་དམིགས་པ་ 
མེད་པ་ཡིན༔ སྒོམ་པ་ནི་འཛིན་པ་མེད་པ་ཡིན༔ སྤྱོད་པ་ནི་དགག་སྒྲུབ་མེད་པ་ཡིན༔ དམ་ཚིག་
282

༄༅། །ཟབ་གཏེར་ཆོས་ཀྱི་མཛོད་ཁང་།
དྲི་མ་མེད་པ་ཡིན འབྲས་བུ་རེ་དོགས་མེད་པ་ཡིན༔ ལར་རང་སེམས་རྟོགས་ན་ལྟ་བ་ཡིན༔ འཛིན་ 
མེད་རྟོགས་ན་བྷཾ་པ་ཡིན༔ ཆོས་བརྒྱད་བྲལ་ན་སྤྱོད་པ་ཡིན ངོ་ལྐོག་མེད་ན་དམ་ཚིག་ཡིན༔ བདེན་ 
པ་མཐོང་ན་འབྲས་བུ་ཡིན༔ བྱར་མེད་འཛིན་མེད་རང་གྲོལ་གནདཿ མཐའ་བྲལ་སྣང་སེམས་ 
འདྲེས་པ་དང༔ གཟའ་བཏད་བྲལ་ཅིང་རྫུན་ཁུངས་བརྡིབས༔ དམིགས་མེད་མ་ཞེན་མ་གོས་པ༔ 
གཡོ་སྒྱུ་བྲལ་ཞིང་གཞན་མི་རེ༔ འཁོར་འདས་དབྱེར་མེད་ཟག་མེད་ཆོས༔ འབྲས་བུ་རང་སེམས་ 
སངས་རྒྱས་ཡིན༔ རང་བཞིན་ཤེས་ན་ལྟ་བ་ཡིན༔ ངོ་བོ་མཐོང་ན་བསྒོམ་པ་ཡིན༔ མཚན་ཉིད་ཤེས་ 
ན་སྤྱོད་པ་ཡིནཿ རྣམ་གསུམ་དབྱེར་མེད་དམ་ཚིག་ཡིན མངོན་གྱུར་འབྲས་བུ་ཞེས་བྱའོ༔ ཞེས་ 
གསུངས་སོ
དེ་ནས་ཡང་མཚོ་རྒྱལ་གྱིས་ཞུས་པ༔ མ་ཧཱ་གུ་རུ་ལགས༔ གཞི་ལམ་འབྲས་གསུམ༔ ལྟ་བསྒོམ་ 
སྤྱོད་གསུམ་སོགས་ཐམས་ཅད་རང་གི་སེམས་ཐོག་ཏུ་རྫོགས་ནས་སོ་སོར་མི་འདའ་བ་ལགས་ཏེ 
དེ་ལྟ་བུའི་དོན་ལ་ཉམས་མྱོང་དང་ས་ལམ་གྱི་ཡོན་ཏན་འཆར་ཚུལ་རྣམས་བདག་ལ་གསུང་དུ་
གསོལ་ཞུས་པས༔ བཀའ་བསྩལ་པ༔ ཉོན་ཅིག་མཚོ་རྒྱལ༔ ཉམས་མྱོང་བློའི་ཡུལ་དུ་གོ་བ་ཡིན༔ 
རྟོགས་པ་རང་སེམས་གཏན་ལ་ཕེབས་པ་ཡིན༔ ཞི་གནས་ཉོན་མོངས་རྟོག་པ་ཞི་བ་ཡིན༔ ལྷག་ 
མཐོང་སྣང་སྲིད་སེམས་སུ་རྟོགས་པ་ཡིན༔ མཉམ་བཞག་རང་སེམས་ལས་མེད་འཇོག་པ་ཡིན 
རྗེས་ཐོབ་ཆོས་ཉིད་བདེན་པ་མཐོང་བ་ཡིན༔ ཆོས་སྐུ་སྐྱེ་མེད་ཐིག་ལེ་ཉག་གཅིག་ཡིན༔ ལོངས་སྐུ་ 
འགག་མེད་ཡོན་ཏན་རྫོགས་པ་ཡིན༔ སྤྲུལ་སྐུ་འགྲོ་བའི་དོན་ལ་བརྩོན་པ་ཡིན༔ སེར་སྣ་དང་བྲལ་ 
སྦྱིན་པའི་ཕ་རོལ་ཕྱིན ཉོན་མོངས་དྲི་མེད་ཚུལ་ཁྲིམས་ཕ་རོལ་ཕྱིན འགྲོ་དྲུག་ཕ་མར་ཤེས་ན་ 
བཟོད་པ་ཡིན༔ བྱར་མེད་ངང་ལ་གནས་པ་བརྩོན་འགྲུས་ཡིན༔ བསྒོམ་མེད་ཡེངས་མེད་རྟོགས་ན་ 
བསམ་གཏན་ཡིན༔ གཅིག་ཤེས་ཀུན་ལ་མཁས་ན་ཤེས་རབ་ཡིན༔ བླ་མའི་བྱིན་རླབས་ཞུགས་ན་ 
ཚོགས་ལམ་ཟེར༔ སྐྱེ་མེད་ཆོས་སྐུར་རྟོགས་ན་མཐོང་ལམ་ཟེར༔ མཉམ་བཞག་འཁོར་མོར་སོང་ 
ན་བསྒོམ་ལམ་ཟེར༔ སྟོང་ཉིད་སྙིང་རྗེ་མཐར་ཕྱིན་ལམ་ཡིན་ནོ༔ ས་མ་ཡཱ༔ ས་ཡི་བསྒྲོད་ཚུལ་ 
ལེགས་པར་བཤད་ཀྱིས་ཉོནཿ དང་པོ་རབ་དགའ་ཆོས་ཉིད་དོན་མཐོང་ཡིན༔ གཉིས་པ་དྲི་མེད་ 
འཁོར་བའི་སྐྱོན་མ་གོསཿ གསུམ་པ་འོད་འཕྲོ་སེམས་ཅན་ཀུན་དོན་བྱེད༔ བཞི་པ་འོད་འབྱེད་
283

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
སྟོང་ཉིད་རང་རྩལ་སྦྱོདཿ ལྔ་པ་སྦྱང་དཀའ་ཟབ་པ་རྒྱ་ཆེའི་དོནཿ དྲུག་པ་མངོན་གྱུར་རང་སེམས་ 
སངས་རྒྱས་རྟོགསཿ༔ བདུན་པ་རིང་སོང་འཁོར་བའི་ཕ་རོལ་སོན༔ བརྒྱད་པ་མི་གཡོ་ཆོས་ཉིད་ 
འགྱུར་བ་མེད༔ དགུ་པ་བློ་གྲོས་དོན་གཉིས་ཕུན་སུམ་ཚོགས༔ བཅུ་པ་སྟོང་ཉིད་སྙིང་རྗེའི་རང་ 
རྩལ་སྦྱོང༔ བཅུ་གཅིག་ཀུན་འོད་སྣང་སྲིད་ཆོས་སྐུར་རྟོགས༔ བཅུ་གཉིས་ཐང་ལྷོད་མེད་པར་འགྲོ་ 
དོན་བྱེདཿ༔ བཅུ་གསུམ་ལམ་རྫོགས་དུས་གསུམ་གཅིག་ཏུ་འདྲེས༔ བཅུ་བཞི་བདེ་ཆེན་བློ་གྲོས་ 
སྤྱོད་ཡུལ་འདས༔ དེ་དག་ལྡན་ན་ས་ཡི་ཡོན་ཏན་རྫོགསཿ ལུས་དྲན་ཉེར་གཞག་ཡི་དམ་ལྷ་ 
བསྒོམ་པཿ ལྷ་དྲན་ཉེར་གཞག་ཡེ་ཤེས་དགུག་ཞུགས་བསྟིམ༔ སྔགས་དྲན་ཉེར་གཞག་སྐྱེ་མེད་ 
རྡོར་བཟླས་ཡིན༔ ཆོས་དྲན་ཉེར་གཞག་རྒྱན་དྲུག་རྫོགས་པར་བྷཾ༔ དེ་ལ་དྲན་པ་ཉེར་གཞག་ཟེར་ 
བ་ལགས དགེ་སྡིག་སེམས་སུ་ཤེས་ན་མི་དགེ་སྤོང༔ སེམས་ཉིད་སྤྲོས་དང་བྲལ་བས་མི་དགེ་སྤོང 
སྣང་བ་ཆོས་སྐུར་ཤར་བས་རྣམ་རྟོག་སྤོང འཁོར་འདས་རང་བཞིན་ཤེས་པས་གཉིས་འཛིན་སྤོང 
དེ་ལ་ཡང་དག་སྤོང་བའི་ལམ་བཞི་ཟེར༔ ཏིང་འཛིན་རྫུ་འཕྲུལ་སྣ་ཚོགས་སྟོན་པ་དང འདུན་པ་ 
ཡེང་མེད་བརྩོན་འགྲུས་གློག་ལྟ་བུ སེམས་ཀྱི་རྫུ་འཕྲུལ་སྐུ་གསུམ་མངོན་དུ་གྱུར༔ དྲོད་ནི་སེམས་ 
ཀྱི་ངོ་བོ་མཐོང་བ་ཡིན༔ རྩེ་མོ་སྐྱེ་མེད་ཆོས་སྐུར་རྟོགས་པ་ཡིན༔ བཟོད་ནི་འཁོར་འདས་ཐམས་ 
ཅད་བློ་ལ་ཤར༔ ཆོས་མཆོག་འཁོར་འདས་ཆོས་རྣམས་སེམས་ལ་ཐིམ དེ་ལ་སྦྱོར་ལམ་ངེས་ 
འབྱེད་ཆ་བཞི་ཟེར༔ དད་པའི་དབང་པོ་ངེས་ཤེས་ནང་ནས་སྐྱེ༔ དྲན་པའི་དབང་པོ་མ་ཡེངས་ 
དོན་ལ་ལྟ༔ ཏིང་འཛིན་དབང་པོ་ཆུ་བོའི་རྒྱུན་ལྟར་བསྒོམ༔ ཤེས་རབ་དབང་པོས་དོན་དམ་བདེན་ 
པ་མཐོང༔ དེ་ལ་དག་པའི་དབང་པོ་ལྔ་ཟེར་རོ༔ དད་པའི་སྟོབས་ཀྱིས་བླ་མར་སངས་རྒྱས་མཐོང 
དྲན་པའི་སྟོབས་ཀྱིས་ཡིད་ལ་བྱར་མེད་རྟོགས༔ བརྩོན་འཁྲུས་སྟོབས་ཀྱིས་རྩོལ་སྒྲུབ་བྲལ་བར་ཤེསཿ 
ཏིང་འཛིན་སྟོབས་ཀྱིས་གཉིས་འཛིན་འཁྲུལ་པ་ཞིག༔ ཤེས་རབ་སྟོབས་ཀྱིས་གཏི་མུག་དབྱིངས་སུ་ 
དགཿ འདི་ལ་མི་འཇིགས་སྟོབས་ལྔ་ཟེར་བ་ལགས༔ མཐོང་ལམ་བྱང་ཆུབ་ཡན་ལག་རྣམ་པ་བདུན 
མི་བརྗེད་གཟུངས་ཐོབ་དྲན་པའི་ཡན་ལག་སྟེ གཅིག་ཤེས་ཀུན་གྲོལ་ཤེས་རབ་ཡན་ལག་ཡིནཿ 
གཡེང་བ་མེད་པ་བརྩོན་འགྲུས་ཡན་ལག་ཡིན༔ ཆོས་ཉིད་དོན་རྟོགས་ཡང་དག་ཡན་ལག་ཡིན 
མངོན་དུ་གྱུར་པ་སྦྱངས་པའི་ཡན་ལག་སྟེ༔ གསལ་སྒྲིབ་མེད་པ་ཏིང་འཛིན་ཡན་ལག་ཡིན༔ འཕགས་
284

༄༅། །ཟབ་གཏེར་ཆོས་ཀྱི་མཛོད་ཁང་།
ལམ་ཡན་ལག་བརྒྱད་པོ་ནི༔ རང་སེམས་རྟོགས་ལ་ལྟ་བ་ཡིན༔ བློ་འདས་བརྗོད་མེད་རྟོགས་པ་ 
ཡིན༔ མཐའ་དང་བྲལ་བ་ཡང་དག་ཡིན༔ ཚོར་འདས་འདུས་པ་འཁོར་བ་ཡིན༔ འབད་རྩོལ་མེད་ 
པ་རྩོལ་བ་ཡིན དུས་གསུམ་མཁྱེན་པ་དྲན་པ་ཡིན རྡོ་རྗེ་ལྟ་བུའི་ཏིང་འཛིན་ཡིན༔ ཟད་སར་ 
འཁྱོལ་བ་ལས་ཀྱི་མཐའ༔ དེ་དག་ཐམས་ཅད་བློས་བྱས་ཁོ་ནའི་ཆོས༔ ཡིད་ལ་མི་བྱེད་ཐིག་ལེ་ 
ཉག་གཅིག་ཏུ༔ རང་སེམས་རྩད་བརྡར་ཆོད་ཅིག་བདེ་སྟེར་མཿ༔ ཞེས་གསུངས་སོ༔ བདག་མཚོ་ 
རྒྱལ་གྱིས་བརྡའ་ཡིག་ཏུ་བཏབ་པའོ༔ ས་མ་ཡཱ༔ རྒྱ་རྒྱ་རྒྱ༔ སྤྲུལ་སྐུ་རིག་འཛིན་རྒོད་ཀྱི་ལྡེམ་འཕྲུ་ 
ཅན་གྱིས་བྱང་ཟང་ཟང་ལྷ་བྲག་ནས་གཏེར་ནས་བཞེས་ཏེ༔ ཕྱིས་ཡང་སྐྱིད་ལུང་བཀྲ་ཤིས་དཔལ་
བཟང་གི་རི་ལ་སྦས་པ༔ བད་ག་བྱ་བཏང་གར་དབང་རྡོ་རྗེས་བྲག་སེངྒེའི་གདོང་པ་ཅན་ནས་གདན་ 
དྲངས་པའོ
285

། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
༄༅། །ཨོ་རྒྱན་རིན་པོ་ཆེ་དངོས་ཐིམ་མ་སྐུ་ཚབ་བདུད་དཔུང་ཟིལ་ 
གནོན་དང་རིག་འཛིན་ཐུགས་ཀྱི་རྡོ་རྗེའི་ཞུ་བ་ཞུས་ལན་བགྱིས་པ་ངོ་ 
མཚར་སྣང་བའི་དགའ་སྟོན་ཞེས་བྱ་བ་བཞུགས་སོ། །
ན་མོ་གུ་རུ་དེ་ཝ་ཌཱ་ཀི་ནི་ཡེ། རྒྱལ་ཀུན་མཁྱེན་བརྩེ་ནུས་མཐུ་གཅིག་བསྡུས་པ། །རྒྱལ་སྲས་གཞན་ 
ལས་ལྷག་པའི་ཐུགས་རྗེའི་གཏེར། །རྒྱལ་བ་ཟས་གཙང་སྲས་དང་དབྱེར་མེད་པའི། །རྒྱལ་དབང་ 
པདྨ་ཀཱ་རས་བདེ་ལེགས་མཛོད། །ལྕགས་ཕོ་སྟག་གི་ལོ་ནག་པ་ཉ་བའི་ཟླ་བ་དེ་ལ་ཐབས་དང་ཤེས་ 
རབ་གཉིས་སུ་ཕྱེ་བ་ལས། ཤེར་ཕྱོགས་ཀྱི་ཚེས་བཅུ་དཔའ་བོ་མཁའ་འགྲོ་མ་བསྒྲུབས་པར་ཡང་ 
རང་བཞིན་གྱིས་འདུ་བའི་དུས་ཁྱད་པར་ཅན་ལ། སྙོམ་ལས་མཁན་ཆོས་མེད་ཟོག་པོའི་ངང་ཚུལ་ 
འཛིན་པ་ཀརྨ་ཕྲིན་ལས་རྣམ་རྒྱལ་བདག འཛི་ཡུལ་གྱི་སའི་ཆ་དམ་པ་གོང་མས་བྱིན་གྱིས་བརླབས་ 
པའི་གདན་ས་བཀྲ་ཤིས་ཆོས་འཁོར་གླིང་གི་ཡང་དབེན། པདྨ་འོད་ཕུང་འཁྱིལ་བའི་ག་ལ་བར་ 
རང་བྱུང་ཤིང་གི་ཁང་བུར། ཨོ་རྒྱན་རིན་པོ་ཆེའི་སྐུ་ཚབ་གུ་རུ་བདུད་དཔུང་ཟིལ་གནོན་གཙོ་བོར་ 
བཞུགས་པའི་བྱིན་རླབས་ཅན་གྱི་རྟེན་མཆོག་ཁྱད་པར་དུ་གྱུར་པ་རྣམས་ཀྱི་སྤྱན་སྔར་མཆོད་པ་ 
ཅི་འབྱོར་ཚར་དུ་དངར། བླ་མ་ཡི་དམ་ཌཱ་ཀི་དགྱེས་པའི་ཚོགས་དང་གཏོར་མ་བཤམས། བདེ་ 
གཤེགས་སྟོབས་འདུས་དྲག་བྱེད་ཕུར་བུའི་ལས་བྱང་དང་འབྲེལ་བའི་ལྷ་སྔགས་ཏིང་ངེ་འཛིན་གྱི་ 
གཟི་བྱིན་སྦར༔ སངས་རྒྱས་ཀུན་ལས་ལྷག་པའི་མཚོ་སྐྱེས་རྡོ་རྗེ་འཆང་དཀོན་མཆོག་ཀུན་འདུས་ 
རོལ་པར་གསོལ་འདེབས་དང༌། འགྲོ་ཀུན་སྙིགས་མར་སྤྱོད་པའི་སྡུག་བསྔལ་གྱིས་ཉམ་ཐག་པ་ལ་
བརྩེ་བས་སྨོན་ལམ་བཟང་པོ་འཁོར་བ་མཐའ་ཅན་དུ་གྱུར་ཅིག་པར་ནན་གྱིས་བཏབ་པ་ལས། མཐར་ 
ཅུང་ཟད་མཉམ་པར་བཞག་སྟེ་རང་རིག་ཆོས་སྐུའི་རང་ཞལ་ལྟ་བ་ལ་གཞོལ་ལོ། །ཡིད་ལ་མེད་ 
པར་ཁང་པ་ཐམས་ཅད་འོད་ཟེར་གསེར་གྱི་ཁ་དོག་ཅན་གྱིས་སྣང་བ་སྙམ་བྱེད་དོ། །དེ་ལ་
བརྟགས་པས། གུ་རུའི་སྐུ་ཚབ་དངོས་བྱོན་བདུད་དཔུང་ཟིལ་གནོན་གྱི་སྐུ་ལས་འོད་ཟེར་དེ་རྣམས་ 
ལུ་གུ་རྒྱུད་དུ་འཕྲོ་བ་མཐོང་ལ། དེ་མ་ཐག་དད་པའི་པདྨོ་ལྷག་པར་རྒྱས་པར་གྱུར་ནས་མིག་མི་
286

༄༅། །ཟབ་གཏེར་ཆོས་ཀྱི་མཛོད་ཁང་།
འཛུམ་པར་རྒྱལ་སྲས་ཀྱི་སྣང་བརྙན་ལ་བལྟས་པས། སྐུ་དེའི་ཞལ་འཛུམ་པ་དང་བཅས་རྒྱུད་མངས་
ཀྱི་གདངས་ལྟར་སྙན་པའི་གསུང་གི་གསང་བས་འདི་སྐད་ཅེས་བཀའ་བསྩལ་ཏོ།།
སངས་རྒྱས་ཀུན་འདུས་ངོ་བོ་བླ་མ་ལ། །སྙིང་ནས་དད་པས་གསོལ་བ་འདེབས་པ་པོ། །བློ་གསལ་བུ་ 
ཁྱོད་མ་ཡེངས་ཚིག་འདིར་ཉོན། །མ་རྗེད་དྲན་པའི་གཟུངས་སུ་སིམ་པར་གྱིས། །སྔོན་ནས་སྨོན་ 
ལམ་བཟང་བཏབ་པདྨ་ངས། །རྗེས་སུ་བཟུང་ནས་དམ་ཚིག་གཅིག་སྦྲེལ་བའི། །ཚངས་པ་ལྷ་ཡི་མེ་ 
ཏོག་ཅེས་གྲགས་པའི། །སྐྱེ་བ་མང་བརྒྱུད་ཐ་མ་ཁྱོད་ཉིད་དེ། །ད་ལྟ་མི་གསལ་འཁོར་བའི་བག་ 
ཆགས་བསྒྲིབས། །དེ་ཕྱིར་སྐྱེ་དང་ཚེ་རབས་རིགས་ཀྱི་བདག །ང་ཡི་ཐུགས་བཅུད་ཟབ་མོའི་ཆོས་ 
རྣམས་ལ། །རང་གི་ཉམས་ལོངས་སྨིན་གྲོལ་གཞན་དོན་གྱིས། །ལྔ་བརྒྱ་ཐ་མར་བོད་ཡུལ་སྐྱེས་པའི་ 
མི༑ ༑བདེ་སྤངས་སྡུག་བསྔལ་སྣ་ཚོགས་ངང་གིས་སྒྲུབ། །རང་གིས་རང་འཇོམས་སྨྱོན་པའི་ལག་ཆ་ 
འདྲ། །ཕན་བཏགས་བྱས་པ་མི་བཟོ་སྙིང་རེ་རྗེ། །ཐུབ་པས་བརྒྱད་ཁྲི་བཞི་སྟོང་ཆོས་ཀྱི་སྒོ། །ཉོན་ 
མོངས་དུག་ལྔ་འདུལ་བའི་གཉེན་པོར་གསུངས། །མདོར་བསྡུས་སྡིག་སྤང་དགེ་བ་སྒྲུབ་པ་དང་། ། 
རང་རྒྱུད་འདུལ་བ་སངས་རྒྱས་བསྟན་པ་ཡིན། །བསྙེན་བཀུར་ཆེད་དུ་བཙུན་ཚུགས་འཕྱོར་ཆས་ 
གཟབ། །གྲུབ་མཐའ་ང་རིས་ཕྱོགས་འཛིན་གདོན་ཞུགས་ནས། །དཔལ་གྱི་བཀའ་ལ་ལོག་ལྟ་གསང་ 
སྔགས་བཀག །གསེར་དང་ར་གན་བླུན་པོས་རིན་ཐང་ནོར། །ཆོས་ལྟར་བཅོས་ནས་ཆོས་མིན་ཁོ་ན་ 
ལ༑ ༑སྙིང་པོར་ལེན་ཅིང་ནོར་རྫས་གསོག་འཇོག་དང་། །རྔ་རྡུང་དྲིལ་འཁྲོལ་མི་ཚེ་མ་ཚོར་ཟད། ། 
གཞན་མགོ་སྐོར་བས་རང་མགོ་གདུགས་ལྟར་འཁོར། །འཆི་བ་སྙིང་ལ་མ་དྲན་འཁོར་བ་ཡི། །སྡུག་ 
བསྔལ་ཡིད་ཀྱི་ཟུག་རྔུ་མ་གྱུར་ཀྱང༌། །གཞན་ངོར་བཟང་རློམ་གྲགས་པ་དོན་གཉེར་བའི། །སྒོམ་ 
ཆེན་རི་ལ་ཆོས་བརྒྱད་མདུད་པས་བཅིངས། །བསྐལ་དུས་དབང་གིས་སེམས་ཅན་བསོད་ནམས་ 
མཐུ། །དམན་པས་ནག་ཕྱོགས་འདྲེ་སྲིན་རྒྱབ་བྱས་ནས། །ཟོག་པོ་གྲུབ་ཐོབ་ཁ་གཡར་ངན་སོང་གི ། 
གཡང་སར་ཁྲིད་པའི་ལམ་མཁན་འགའ་ཡང་དར། །དུས་འདིར་སྙིང་ནས་སྐྱོ་བ་མི་སྐྱེ་སུ། །ཡོན་ 
ཏན་ཀུན་འབྱུང་ཙིནྟ་མ་ཎི་ཡང༌། །རྒྱལ་མཚན་རྩེར་བཏགས་གསོལ་གདབ་དངོས་གྲུབ་འབྱུང༌། ། 
དེ་བཞིན་རྒྱལ་སྲས་མཚོར་འཁྲུངས་བྱིན་རླབས་ཀྱང༌། །མོས་གུས་གསོལ་འདེབས་སྙིང་གི་བུ་ལ་ 
འཇུག །ཅེས་གསུངས་པ་ལ། ལན་དུ་སྙོམ་ལས་མཁན་དེས་འདི་སྐད་གསོལ་ཏོ། །དུས་གསུམ་རྒྱལ་
287

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
བ་ཀུན་དངོས་ཡེ་ཤེས་ཐུགས། །ཆོས་ཕུང་བརྒྱད་ཁྲི་བཞི་སྟོང་གདམས་པའི་གསུང་། །ཚོགས་ཀྱི་ 
མཆོག་གྱུར་ཐམས་ཅད་འདུས་པའི་སྐུ། །དཀོན་མཆོག་ཀུན་འདུས་རྡོ་རྗེ་ཐོད་ཕྲེང་རྩལ། །མགོན་ 
ཁྱོད་ཐུགས་རྗེའི་འོད་ཟེར་འཇུག་པ་ཡིས། །བདག་གྱུར་མ་རིག་འཐུག་པོའི་མུན་པ་ཡང་། །སྐད་ 
ཅིག་གཅིག་ལ་ཟད་པར་གྱུར་ནས་ནི། །བློ་གྲོས་པདྨོ་ཅུང་ཟད་རྒྱས་པར་གྱུར། །འོན་ཀྱང་འཁོར་བ་ 
དཔག་མེད་སྔོན་རོལ་ནས། །ཡང་ནས་ཡང་དུ་སྐྱེ་ཤིའི་ཁ་ལོ་བསྒྱུར། །དོན་མེད་འཁོར་བའི་ལས་ 
ཀྱིས་རྟག་པར་བསླུས། ཐར་པ་བྱང་ཆུབ་སྒྲུབ་པའི་སྐབས་མ་སྟེར། །ད་ལམ་དལ་འབྱོར་མི་ལུས་ 
བླངས་གྱུར་ཀྱང་། །ལོ་དགུའི་དུས་ནས་སྐུ་སྐྱེའི་མིང་ཁྲལ་བབས། །བག་མེད་དཀོར་ནག་ཆང་གིས་ 
རང་རྒྱུད་རེངས། །ཆོས་དང་གང་ཟག་ཡ་བྲལ་ཉིད་དུ་སོང༌། །བསྟན་དོན་མིང་སྙན་དགོན་སྡེའི་ 
འཛིན་སྐྱོང་དང༌། །མགུ་དཀའ་འཁོན་སྐྱེན་གྲྭ་འཁོར་ངོ་བསྲུང་བ། །དངོས་པོའི་ཕྱིར་དུ་གཞན་ 
དོན་བརྟག་པ་སོགས། །ལུས་སེམས་ངལ་ཡང་མདོ་མེད་མི་ཚེ་ཡོལ། །རང་ཉིད་མ་གྲོལ་ཕ་རོལ་ 
རྒྱུད་སྦྱོང་བའི། །དབང་ཁྲིད་ལོང་སྤྲང་ཡ་ཕོའི་ཁ་བཤད་ཀྱིས། །བླུན་པོ་དད་པའི་བསྟོད་བསྔགས་ 
མཐོ་ན་ཡང༌། །ཁེ་བས་ཉེན་ཆེ་ངན་འགྲོའི་འབབ་སྟེགས་གྱུར། །གང་དུ་སོང་དང་གང་འཁྱམས་ 
ཅིར་བལྟས་ཀྱང་། །ཆོས་བཞིན་སྤྱོད་པའི་མི་ནི་ཉིན་སྐར་ཙམ། །དགེ་སྡིག་སྤང་བླང་མི་ཤེས་ཀླ་ཀློ་ 
ཡི༑ ༑ངང་ཚུལ་གྱུར་པ་ས་སྟེང་མི་ཤོང་སྟེ། །བཟང་པོ་ཆོས་མཐུན་ངན་པ་ཟོག་འཚོང་བའི། །ནོར་ 
བུ་རྡོ་ལོ་ཐ་དད་མི་དབྱེ་བའི། །མཐའ་འཁོབ་མི་ལ་གླང་བུའི་ཞད་ཅིག་འདུག །སྙིགས་མའི་རང་ 
རྟགས་སྣ་ཚོགས་ཤར་བ་ཡི། །དུས་འདིར་ས་གནས་འཕགས་ཆེན་བསམ་བཞིན་བྱོན། །འགྲོ་དོན་ 
ཚད་དུས་སྤྲིན་བཞིན་ཡལ་གྱུར་ན། །མཁོས་མེད་རང་སྡུག་རང་གིས་ཉོས་པ་ཡིན། །བདག་གིས་ 
གཞན་དོན་བསྒྲུབ་འདུན་རྣམ་པར་འཁྱམས། །བརྟགས་ན་རྣམ་གཡེང་ཟད་པ་མེད་པ་དང་། །ཆོས་ 
བརྒྱད་ཆེ་འདོད་བསྒྲུབས་བསྒྲུབས་བརྟེན་བརྟེན་འདི། །སྲིན་བུས་ཁ་ཆུས་རང་ཉིད་འཆིང་བ་ལྟར། ། 
བདག་གིས་བདག་ཉིད་སྡུག་བསྔལ་བཙོན་དུ་བཅིངས། །དེ་བས་མི་ཚེ་ལྷག་མ་ཅུང་ཟད་འདི། ། 
རྣམ་པར་གཡེང་བ་སྤངས་ནས་དབེན་པའི་རིར། །གྲོགས་མེད་གཅིག་པུར་བསེ་རུ་དང་མཚུངས་ 
པའི། །ཡང་དག་འཇོག་གཞོལ་དོན་ཆེན་བསྒྲུབ་ན་སྙམ། །ཞེས་གསོལ་བ་ལ། སྐུ་དེས་གསུངས་པ། 
ཡང་གཅིག་གསོན་དང་སྔོན་བསགས་ལས་འཕྲོ་ཅན། །ལས་ངན་བྱས་པའི་རྣམ་སྨིན་སྡུག་བསྔལ་
288

༄༅། །ཟབ་གཏེར་ཆོས་ཀྱི་མཛོད་ཁང་།
ཡང་། །རང་བྱས་རང་ལ་སྨིན་པ་ཆོས་ཉིད་ཡིན། །གཉིས་སྣང་འཁྲུལ་པའི་སྣང་ཚུལ་མི་ཟད་པ། །དེ་ 
སྲིད་སྡུག་བསྔལ་ཟད་པ་ག་ལ་ཡོད། །འཁོར་བའི་དུཿ ཁ་དང་ལེན་མ་ནུས་ན། །རླབས་ཆེན་བྱང་ 
ཆུབ་སྤྱོད་པའི་དགོས་པ་སྟོར། །རང་དོན་ཞི་བདེ་ཧྲུལ་པོའི་གོས་བཞིན་དོར། །གཞན་དོན་ཐབས་ 
ཀྱི་གོ་ཆ་བགོ་བར་རིགས། །སྙིགས་མར་གྱུར་ཀྱང་སྙིགས་མའི་སྤྱོད་ཚུལ་སྤོངས། །བསླུ་མེད་རྩ་ 
གསུམ་བདེན་པས་དཔང་བཟུང་ལ། །རང་གིས་རང་མ་ཁྲེལ་བའི་ལྷ་ཆོས་འབད། །ངོ་ལྐོག་མེད་ 
པའི་དམ་ཚིག་རྟག་ཏུ་བསྲུང༌། །གཞན་ཟེར་ཚིག་གི་བསླུ་དང་འགྱོད་དགོས་མང༌། །གྲོས་ནི་ཕ་ 
དང་བློ་གཏད་བུ་ལའང་མེད། །དགེ་བའི་ལས་ལ་ཚམ་ཚོམ་མེད་པར་འཇུག །ཆོས་མིན་བྱ་བ་དུག་ 
གི་ཟས་ལྟར་སྤོངས། །བློ་ཆུང་ཕན་ཟེར་སྨྲ་བའི་ཁར་མ་ཉན། །མི་ཡི་ངོ་སྲུང་ཆུ་ཡི་རི་མོ་འདྲ། ། 
བསྲུངས་བསྲུངས་ཟིན་པ་མེད་དོ་ཡིད་ལ་ཞོག །བླ་མ་དཀོན་མཆོག་དབྱིངས་ནས་མ་ཁྲེལ་ན། །སུ་ 
མ་མགུ་ཡང་ཆོག་གོ་དོན་ཆེན་འགྲུབ། །ཅེས་གསུངས་པ་ལ།
དེའི་ལན་དུ་ཡང་གསོལ་བ། སྔོན་ནས་ལས་ངན་རྣམ་སྨིན་གྱིས་བསྐྱེད་པའི། །སྡུག་བསྔལ་མྱོང་ 
འགྱུར་རང་སྨིན་ག་ལ་འགྱོད། །བདག་བདེ་གཞན་སྟེར་གཞན་གྱི་སྡུག་བསྔལ་ཡང༌། །དང་ལེན་ 
བཟོད་པའི་སྙིང་སྟོབས་ལ་གོམས་ཤིང་། །ལུས་དང་སྲོག་ལ་མི་ཕོངས་སྦྱིན་པར་ནུས། །དེ་ནི་རྒྱལ་ 
སྲས་རྣམས་ཀྱི་སྤྱོད་པ་སྟེ། །ཇི་ལྟར་རི་མོ་བྲིས་པའི་མར་མེ་ཡིས། །མུན་པའི་གོ་སྐབས་འཕྲོག་པར་ 
མི་ནུས་ལྟར། །བདག་ལས་གཞན་བརྩེའི་བྱང་ཆུབ་སེམས་མེད་པས། །དེ་ལྟའི་འགྲོ་དོན་བདག་ 
གིས་ནུས་མ་ཡིན། །འོན་ཀྱང་རང་ལ་མོས་པའི་གང་ཟག་འགའི། །རྒྱུད་ལ་རྣམ་དཀར་ས་བོན་ཅུང་ 
ཟད་རེ། །ཐེབས་ཀྱང་བྱང་ཆུབ་ལམ་དུ་འགྲོ་སྙམ་ནས། །རང་ནུས་རྗེས་འགྲོ་ཆོས་ཀྱི་སྦྱིན་པ་བྱས། ། 
རྩོད་པའི་དུས་སུ་དུག་ལྔ་རགས་པའི་ཕྱིར། །རྒྱུ་འབྲས་ཕྲ་ཞིབ་འདོར་ལེན་ཆེས་དཀའ་མོད། །རྩ་ 
བཞི་ཉེས་ལྟུང་ཆེ་བས་མ་གོས་ཤིང་། །བསྟན་ཞབས་འདྲེན་པའི་ཐག་པ་ག་ལ་འདོགས། །རྡོ་རྗེ་ཐེག་ 
པའི་དམ་ཚིག་བསམ་མི་ཁྱབ། །མདོ་རུ་བསྡུས་ན་རྩ་བའི་བླ་མ་ཡི། །བཀའ་བཞིན་དང་ལེན་རིམ་ 
གཉིས་ཟབ་མོ་ལ། །སྒོ་གསུམ་འབད་པས་ཉམས་སུ་བསྟར་འདུད་འདིས། །སྔགས་ཀྱི་ཚུལ་བཞིན་ 
ཅུང་ཟད་མཐུན་པར་རློམ། །བྱིས་པའི་དུས་ན་བཞད་པ་རྡོ་རྗེ་ཡི། །སྒྲུབ་པའི་རྣལ་འབྱོར་སྐྱོང་ 
བསམ་དུང་དུང་ཡོད། །ནར་སོན་གྲྭ་འཁོར་གྲོགས་སློབ་གཞན་དབང་གིས། །ད་ལྟ་ཆོས་བརྒྱད་སྟེང་
289

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ན་གནས་པ་འདིས། །རང་གི་རང་ཁྲེལ་སྙིང་ནས་མཆི་མ་དཀུ། །ད་ནི་ཁ་དང་ཞེ་ཕུགས་བསྟུན་ནས་ 
སུ༑ ༑དོན་ཆེན་བྱ་བ་བསྒྲུབ་འདུན་ཁོ་ན་སྟེ། ། སེམས་ཀྱི་ལྷག་མར་གྱུར་རམ་ཅི་ཆ་ཡོད། །ཕ་རོལ་ 
མི་ཡི་གྲོགས་དང་ཕན་ཟེར་གྲོས། །བློ་གཏད་མི་དང་རི་འགོ་གང་མཐོའི་ཉི། །ངོ་སྲུང་ཐབས་འཁྲུལ་ 
རེ་དོགས་སྨིག་རྒྱུའི་མདུད། །དེ་ལ་གཏད་སོ་མེད་དོ་ཅི་བདེར་ཆུག །བསྟན་དོན་བྱ་བ་ལས་ཀྱི་ 
འཁོར་ལོ་ལ། །འདི་ཕྱིར་མི་འགྲིམ་རང་སེམས་དཔང་བཙུགས་ཀྱང་། །ཚངས་ཐིག་དྲང་པོར་བཏབ་ 
ཀྱང་ཕལ་ཆེར་འགའ། །སེམས་ནི་ཡ་ཡོའི་རང་གནོང་ཅིར་ཡང་སྟོན། །རང་ངོས་དམྱལ་བར་ 
འཚོད་ཀྱང་མི་འགྱོད་པའི། །ལྷག་པའི་བསམ་པ་ཨོ་རྒྱན་གུ་རུ་རྗེ། །ཡེ་ཤེས་སྤྱན་ལྡན་ཁྱེད་ཀྱིས་ 
མཁྱེན་གྱུར་མོད། །གཞན་དག་དགའ་སྡུག་ཇི་ལྟར་དགྱེས་དགྱེས་མཛོད། ། ཅེས་གསོལ་བ་ལ། 
ཡང་གསེར་གྱི་གར་བུ་ལ་དངོས་བྱོན་ལྟ་བུའི་སྐུ་དེས་གསུངས་པ། བློ་སེམས་མ་སྤྲོ་ནང་དུ་ཁུག་ 
ལ་ཉོན། །ཁམས་དྲུག་ལྡན་པའི་མི་ཡི་རྟེན་འདི་ལ། །འཚོ་རྐྱེན་ཅུང་ཟད་འཆི་རྐྱེན་ཤིན་ཏུ་མང་། ། 
ཞུན་མར་རླུང་ཁྲོད་བཞག་པའི་ཚུལ་དང་མཚུངས། །སྟོང་ཟད་མ་སོང་ཆོས་ལ་འབད་པ་འཚལ། ། 
གྲྭ་འཁོར་ཕལ་ཆེར་ཡིད་ལ་རྒྱལ་བསེན་རློམ། །གང་ལ་གང་འདུལ་ཞི་དང་དྲག་པོས་ཆུན། །རྗེས་ 
འཇུག་བློ་སྣ་ཆོས་ལ་ཐབས་ཀྱིས་ཁྲིད། །ཕྲག་དོག་འགྲན་སེམས་ཅན་ལ་ཞེ་ཟོན་གྱིས། །བུ་ཁྱོད་མ་ 
རིག་འཁྲུལ་སྣང་གིས་བསྒྲིབས་པས། །རང་སེམས་ཡེ་ཤེས་རང་ངོ་མ་མཐོང་སྟེ། །ཉོན་མོངས་དུག་ 
གསུམ་རང་གར་འབྱོལ་ཉོག་སྤྱད། །རྣམ་པར་རྟོག་པས་ང་དང་བདག་ཏུ་བཟུང་། །ནང་གི་ཉོན་ 
མོངས་རང་གཟུགས་ཕྱིར་ཤར་བ། །གནོད་བྱེད་འདྲེ་དང་གདོན་ཞེས་བྱ་བ་བྱུང༌། །ཡང་དག་དོན་ 
ལ་འཁོར་འདས་མ་གྲུབ་སྟེ། །ཕན་བཏགས་པ་དང་གནོད་བྱེད་ག་ལ་རྙེད། །ཀུན་བྱེད་རྒྱལ་པོ་ 
སེམས་ཉིད་འདི་ཀ་ཡིན། །པདྨ་ང་ཡང་སེམས་ཀྱི་གཤིས་སུ་གཅིག །སེམས་ཅན་རྒྱུད་ལ་སངས་ 
རྒྱས་མཉམ་ཆས་ཀྱང༌། །སྔོན་ཆད་གློ་བུར་འཁྲུལ་པའི་རྒྱ་ལ་འཐུམས། །ད་ནི་ངོ་སྤྲོད་བཤད་ན་ 
འདི་ལྟར་ཡིན། །སེམས་ཉིད་གསལ་སྟོང་སྤྲོས་པ་ཀུན་དང་བྲལ། གཞན་རྐྱེན་མཚན་མའི་ཡུལ་ 
ལས་རིང་དུ་འདས། །དུག་ལྔ་མ་སྤངས་ཡེ་ཤེས་ལྔ་བདག་སྟེ། །རྣམ་རྟོག་རང་བཞིན་དག་ན་ཆོས་སྐུ་ 
ཡིན། །འདི་ལྟར་སྲིད་པའི་བདེ་སྡུག་ཚོར་བ་ཡང༌། །བདེན་མིན་སྒྱུ་མའི་རྟ་དང་གླང་པོ་ལ། །སྒྱུ་མ་ 
མཁན་གྱིས་དངོས་པོར་མི་སེམས་ལྟར། །གནས་སྐབས་འཁྲུལ་སྣང་ཙམ་དུ་ཤེས་པར་གྱིས། །བྱམས་
290

༄༅། །ཟབ་གཏེར་ཆོས་ཀྱི་མཛོད་ཁང་།
པའི་གཉེན་ལ་ཆགས་ཞེན་འཁོར་བར་ལྟུང༌། །དགྲ་ལ་བཟོད་པ་བསྒོམས་ཀྱང་བྱང་ཆུབ་ཐོབ། ། 
དོན་དུ་ཀུན་རྟོག་ཉིད་འཁྲུལ་བག་ཆགས་ཙམ། །མཉམ་པ་ཉིད་ཀྱི་གཏང་སྙོམས་ཚད་མེད་སྒོམས། ། 
ཞེས་གསུངས་པའི་ལན་དུ།
ཡང་ཞུས་པ། ཡང་གཅིག་རྡོ་རྗེའི་སྙན་དབང་གཙེར་གྱུར་ཀྱང༌། །རང་ཚུལ་ཅུང་ཟད་གསོལ་བ་ 
འདེབས་པ་ནི། །བསྐལ་པའི་མར་ཞབས་རྒྱལ་བསྟན་རྟགས་ཙམ་འཛིན། ། སེམས་ཅན་རྣམས་ཀྱི་ 
བསོད་ནམས་མར་འགྲིབས་ནས། །ལྔ་བརྒྱའི་རང་རྟགས་ཉི་མ་རེ་བཞིན་འཕེལ། །དུས་ངན་མི་ཡི་ 
སྡིག་སྤྱོད་རླུང་ལྟར་འཚུབས། །དགྲ་གཉེན་བར་མ་ཐམས་ཅད་མི་རྟག་འགྱུར། །བྱ་ལས་ཇི་བཞིན་ 
རྣལ་མར་སྤྱོད་དཀའ་བས། །ངེས་འབྱུང་སྐྱོ་ཤས་དྲག་པོ་སྙིང་ནས་ལྡང་། །ང་རང་སྣ་ཐག་གཞན་ལ་མི་ 
འཆོར་བར། །འཇིག་རྟེན་ཆོས་བརྒྱད་སྡེ་དགོན་རྒྱབ་བསྐྱུར་ནས། །ད་རེས་ལུས་འདིའི་ཚེ་ཚད་མ་ 
རྫོགས་པར། །དབེན་གསུམ་གཙང་མའི་ངང་ཚུལ་འཛིན་བཞིན་དུ། །སྒྲུབ་པའི་ཚེ་མཚམས་དམ་ 
བཅའ་འབུལ་ལོ་ཨང༌། །མི་ཚེ་ཕུལ་ཐབས་ཆེ་འདོད་རྣམ་གཡེང་དང་། །ཆོག་ཤེས་མེད་པའི་ནོར་ 
རྫས་དད་འབུལ་ལེན། །སེམས་རྒྱུད་མི་གྲོལ་དབང་ལུང་ཁྲལ་འཇལ་སོགས། །ད་ནི་མི་བགྱིད་ཞེ་ 
དམ་འབུལ་ལོ་ཨང་། །མདོར་ན་འདི་ཕྱི་བར་དོ་ཐམས་ཅད་དུ། །ཁ་ཞེ་མེད་པས་བློ་གཏད་ལིང་ 
བོར་ནས། །སྐྱབས་དང་རེ་ས་པད་འབྱུང་རྡོ་རྗེ་འཆང༌། །སྐྱིད་སྡུག་ལེགས་ཉེས་ཅི་མཛད་ཁྱེད་ 
ཤེས་ཨང་། །གནས་ཡུལ་མཐོ་དམན་གར་འཁྱམས་གར་བཏང་ཡང་། །སྤྲང་པོ་ང་ལ་སྐྱབས་གནས་ 
ཁོང་ལས་མེད། །ད་རེས་ཐར་པ་བྱང་ཆུབ་བསྒྲུབ་པ་ལ། །ཕྱི་ནང་གསང་བའི་བར་ཆད་སོལ་ཅིག་ 
ཨང་། །རྐྱེན་ཐེག་ཙམ་གྱིས་ཟས་གོས་མི་ཕོངས་ཤིང༌། །ཐོས་བསམ་སྒོམ་གསུམ་ཉམས་རྟོགས་ཡོན་ 
ཏན་རྫོགས། །ཆོས་དང་ཇི་ལྟར་མཐུན་པའི་བསམ་དོན་ཀུན། །ལྷུན་གྱིས་གྲུབ་པར་བྱིན་གྱིས་རློབས་ 
ཤིག་ཨང་། །ནམ་ཞིག་མི་རྟག་འགྱུར་བའི་དུས་བྱུང་ཚེ། །གདོས་བཅས་ལུས་འདི་སེམས་ཀྱིས་ 
བཏང་མ་ཐག །མགོན་ཁྱོད་ཡི་དམ་ཌཱ་ཀིའི་སྤྲུལ་འཁོར་བཅས། །འཇའ་འོད་ཟེར་ཐག་སྦྲེལ་ནས་ 
བསུར་ཤོག་ཨང༌། །ཕྱི་མ་སྐྱེ་སྲིད་གཞན་དུ་མ་བསྒྱུར་བར། །རྔ་ཡབ་གླིང་དབུས་ཟངས་མདོག་ 
དཔལ་རིའི་རྩེར། །པདྨ་འོད་ཞིང་རིག་འཛིན་དག་པའི་འཁོར། །ཕྱིར་མི་ལྡོག་པར་དབུགས་དབྱུང་ 
མཛོད་ཅིག་ཨང་། །ཞེས་གསོལ་པའི་ལན་དུ།
291

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཡང་སྐུ་ཚབ་རིན་པོ་ཆེས་བཀའ་བསྩལ་པ། བློ་གཏན་ཁེལ་ངེས་སྐྱབས་གནས་རྒྱལ་པོ་གསུམ། ། 
གཅིག་བསྡུས་འདུས་ཞལ་མཚོ་སྐྱེས་རྡོ་རྗེ་ཡིན། ། རྩ་བའི་བླ་མའང་དེ་ཡི་སྒྱུ་འཕྲུལ་གར། །གསོལ་ 
བ་འདེབས་ཡུལ་མ་ནོར་རིགས་ཀྱི་བུ། །ང་དང་དངོས་སུ་མ་འཕྲད་སེམས་ཅན་ལ། །ཚོགས་གཉིས་ 
བསོད་ནམས་ས་བོན་བསྐྲུན་པའི་ཞིང་། །སྐུ་འབག་ཡིད་བཞིན་ནོར་བུ་དགོས་འབྱུང་འདི། །ཨོ་ 
རྒྱན་བདག་དང་ཡེ་ཤེས་རོ་མཉམ་པས། །བྱིན་རླབས་ད་ངོས་སྣང་ཁྱད་པར་ཡོད་རེ་ཀན། །དེ་ཕྱིར་ 
སྐལ་ལྡན་ཁྱོད་དང་ཕྱི་རབས་རྣམས། །མོས་གུས་དད་པའི་རྟེན་དུ་གཏད་པ་ཡིན། །གསོལ་བ་ཐོབ་ 
དང་མི་བསླུ་ང་རང་ཤེས། །ཡར་མར་ཚེས་བཅུ་དགུང་ལ་ནམ་ཤར་དུས། །པདྨ་ང་ཉིད་བོད་ 
འབངས་དོན་ཆེད་དུ། །དངོས་སུ་བྱོན་པས་རླུང་ཁྱེར་རྫས་བཞིན་དུ། །བཟའ་བཏུང་ལོངས་སྤྱོད་ 
ཚོགས་དང་གཏོར་མ་བཤམས། །ཉ་སྟོང་དུས་ཚེས་ཁྱད་དུ་གྱུར་རྣམས་ལ། །རྩ་གསུམ་མཆོད་ཆོག་ 
བསྐང་བའི་རིམ་པར་འབད། །ཉམས་ཆག་སོར་ཆུད་ཕྱི་ནང་བར་ཆད་སེལ། །མཁའ་འགྲོ་ཆོས་ 
སྐྱོང་མ་བསྒྲུབས་ཤུགས་ལ་འདུ། །དངོས་པོའི་ནོར་རྫས་ཆགས་དང་བསོག་འཇོག་སྤོངས། །ཟང་ 
ཟིང་གང་བྱུང་དཀོན་མཆོག་ཕྱོགས་སུ་ཐོངས། །ལུས་ངག་ཡིད་གསུམ་གཞན་གྱི་དོན་ལ་བཀོལ། ། 
སྤྱན་རས་གཟིགས་དང་པདྨའི་རྣམ་ཐར་སློབས། །སྐབས་རེར་རང་དོན་སྒྲུབ་པའི་རྒྱལ་མཚན་ཚུགས། ། 
ཕལ་ཆེར་རྒྱལ་ཁམས་ཕྱོགས་མེད་གཞན་དོན་སྐྱོངས། །དུས་ཀུན་བསྟན་དང་འགྲོ་ལ་ཅི་ཕན་གྱིས། །
ཀུན་ཀྱང་རྒྱལ་བ་དགྱེས་པའི་ཐབས་སུ་བསྔོས། །སྔོན་ལས་ཚེ་ཡི་འཕེན་པ་རྫོགས་གྱུར་ནས། །མི་ 
རྟག་འཆི་བའི་ཕོ་ཉ་སླེབས་པའི་ཚེ། །འཁོར་བའི་བག་ཆགས་འཁྲི་བ་རྦད་ཀྱིས་ཆོད། །ཟབ་མོའི་ 
གདམས་པ་མ་རྗེད་དྲན་པར་གྱིས། །དུར་དེར་ཨོ་རྒྱན་ཡུལ་ནས་པད་འབྱུང་ང༌། །རིག་འཛིན་ 
མཁའ་འགྲོའི་ཚོགས་བཅས་བསུ་མར་ཡོང༌། །འཇའ་འོད་སྤྲིན་འཐིབས་རོལ་མོའི་སྒྲ་སྙན་འཁྲོལ། ། 
མེ་ཏོག་ཆར་འབེབས་སྤོས་དྲིས་འཇིག་རྟེན་ཁེངས། །དེ་དུས་རྣམ་ཤེས་མདའ་ལྟར་ང་ལ་འཕངས། ། 
ཨོ་རྒྱན་བདག་ལ་ས་ལམ་ཡོན་ཏན་རྫོགས། །དེ་དག་ཁྱོད་ཀྱི་རྒྱུད་ལ་སྐད་ཅིག་འབྱུང་། །ལྕགས་ལ་ 
གསེར་འགྱུར་རྩི་ཡིས་རེག་པ་ལྟར། །ལུས་ཀྱི་འཁོར་བའི་བག་ཆགས་ཞིག་མ་ཐག །ཆོས་སྐུ་ཀུན་ཏུ་ 
བཟང་པོའི་དགོངས་པ་རྟོགས། །གཞན་དོན་ནུས་པའི་གཟུགས་སྐུ་དཔག་མེད་འགྱེད། །པདྨའི་ཕྲིན་ 
ལས་འགྲོ་འདུལ་དོན་དང་ལྡན། །འབྲེལ་པ་ཐོགས་ཚད་ངན་འགྲོའི་གནས་ལས་འདྲེན། །བླ་མེད་
292

༄༅། །ཟབ་ གཏེར་ཆོས་ཀྱི་མཛོད་ཁང་།
བྱང་ཆུབ་ལམ་ལ་འགོད་པར་ངེས། །ང་ཡིས་སྨྲས་པའི་ཚིག་དོན་འདི་དག་རྣམས། །མ་རྗེད་དྲན་ 
པའི་གསོས་སུ་ཡི་གེར་ཐོབ། །རྗེས་འཇུག་དད་གུས་མོས་པའི་གསལ་འདེབས་འགྱུར། །སྐལ་མེད་ 
ལོག་ལྟ་ཅན་གྱིས་ཁྲེལ་ཡང་སྲིད། །འགའ་ཞིག་བློ་སྣ་ཆོས་ལ་འགྱུར་ཡང་སྲིད། །ཕལ་ཆེར་ཐེ་ཚོམ་ 
འཁྱོགས་པས་འཕྱ་ཡང་སྲིད། །སྐལ་ལྡན་ཡོད་ན་གྲོལ་བར་འགྱུར་ཡང་སྲིད། །ཅེས་བཀའ་བསྩལ་ཏོ། ། 
ཡང་ལོག་རྟོག་ཅན་དང་། བསྒོམ་བྱུང་ཡོན་ཏན་མེད་ཀྱང་ང་རྒྱལ་རང་མཐོང་ཅན་གྱི་མི་འགའ་
ཞིག་གི་སེམས་ལ་སྐུ་འདྲའི་གསུང་བྱོན་པ་དེ་ལ་ལན་འདེབས་པ་སོགས་མི་བདེན་སྙམ་པ་དང་། རྫུན་ 
ཡིན་སྨྲ་བ་བྱུང་སྲིད་པས་དེ་ལ། རྒྱ་གར་དུ། སློབ་དཔོན་ཙནྡྲ་གོ་མི་དང༌། ཟླ་གྲགས་རྩོད་པའི་ཚེ་ 
འཕགས་པ་སྤྱན་རས་གཟིགས་ཀྱི་སྐུ་ཞིག་གིས་ཙནྡྲ་གོ་མི་ལ་རྩོད་པའི་ལན་ཐོགས་མེད་དུ་བསླབས་ 
པ་ཟླ་གྲགས་ཀྱིས་མཐོང་། འཕགས་པ་ཉེ་རིང་མཛད་ཞུས་པས། ཕྱག་མཛུབ་ཀེ་རེར་ལུས་པ་ 
་རའི་ལོ་ 
འཕགས་པ་མཛུབ་ཀེར་མར་གྲགས་པ་དང༌། གཞན་ཡང་རྡོ་རྗེ་གདན་གྱི་ཞལ་བསྒྱུར་ཏཱ་ 
རྒྱུས་སོགས་མང་། བོད་ཡུལ་ཇོ་ཤཱཀ་གིས་ཨོ་རྒྱན་རིན་པོ་ཆེར་གསུང་བྱོན་པ། སྐྱིད་གྲོང་འཕགས་ 
པ༑ གར་ཤ་ཐུགས་རྗེ་ཆེན་པོ། ཟར་ཟངས་ཕུག་ཇོ་བོ་སོགས་ཀྱིས་གསུང་བྱོན་པའི་ལོ་རྒྱུས་སོ་སོའི་ 
གནས་ཡིག་ཏུ་བཀོད་པ་དང་། དེར་མ་ཟད་མཁས་དབང་རིན་པོ་ཆེ་སངས་རྒྱས་རྡོ་རྗེ་ལ་ཀུན་མཁྱེན་ 
ཆེན་པོའི་སྐུ་དང༌། རྒོད་ཚང་པའི་སྐུ་འབགས་སོགས་སྐུ་མང་པོས་གསུང་འབྱོན་པ་དང་། རིག་ 
འཛིན་འཇའ་ཚོན་པས་ཉི་མར་ཕྲེང་བསྐུར་དང༌། ལག་པའི་ཞུས་ལན་སོགས་ལྟོས། དེས་ཤེས་པར་ 
འགྱུར་རོ། །ཨོ་རྒྱན་རིན་པོ་ཆེའི་སྐུ་ཚབ་དངོས་ཐིམ་མ་དང༌། རིག་འཛིན་ཐུགས་ཀྱི་རྡོ་རྗེའི་ཞུ་བ་ 
ཞུས་ལན་བསྐལ་པ་མ་སྟོངས་བར་དུ་མ་རྫོགས་སོ། །
293

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
༄༅། །འཇམ་དཔལ་ཞི་སྒྲུབ་ཀྱི་ཆ་ལག་ཁྲིད་ཡིག་སངས་རྒྱས་ 
ལག་སྟེར་ཞེས་བྱ་བ་བཞུགས་སོ། །
༄༅། །རིག་སྟོང་གདོད་མའི་མགོན་པོ་འཇམ་པའི་དབྱངས། །འདུ་འབྲལ་མེད་པར་རྟོགས་པས་ 
ཕྱག་འཚལ་ཏེ། །གནད་ཀྱི་མན་ངག་སྙིང་གི་བུ་ལ་གདམ། །དེས་ཀྱང་ཡལ་བར་མ་དོར་ཉམས་སུ་ 
ལོངས། །དེ་ཡང་སྐལ་བ་དང་ལྡན་པ་རྣམས་ཀྱིས་ཐོག་མ་ཁོ་ནར་འདི་ལྟར་བསམ་པར་བྱ་སྟེ། ད་ 
རེས་རྒྱུ་དཔེ་གྲངས་གསུམ་གང་ནས་བསམས་ཀྱང་རྙེད་པར་དཀའ་ཞིང་། སྐྱེས་བུ་གསུམ་གྱི་གོ་ 
འཕང་གང་བསྒྲུབས་ཀྱང་འགྲུབ་པར་ནུས་པའི་དལ་འབྱོར་གྱི་མི་ལུས་རིན་པོ་ཆེ་ཐོབ། མ་ཟད་ 
མཚན་ཉིད་དང་ལྡན་པའི་དགེ་བའི་བཤེས་གཉེན་དང་འཕྲད་དེ་ཟབ་མོའི་ཆོས་ཀྱི་གདམས་པ་སྟོན་ 
པའི་མཐུན་རྐྱེན་ཕུན་སུམ་ཚོགས་པའི་སྐབས་འདིར་དམ་པའི་ལྷ་ཆོས་སྒྲུབ་པ་ལ་ཐང་ལྷོད་མི་བྱ་སྙམ་
དུ་དམ་བཅའ་ཡང་ཡང་བྱ། ལུས་རྟེན་དེ་ཡང་ངེས་པར་འཆི་བ། ནམ་འཆི་ཆ་མེད། འཆི་ཚེ་ཆོས་ 
མིན་པ་གང་གིས་ཀྱང་མི་ཕན་པའི་ཚུལ་ལ་བསམས་ནས་མྱུར་བ་ཉིད་དུ་དགེ་བ་སྒྲུབ་པར་དམ་བཅའ་ 
ནན་པོ་བྱ། ཤི་ནས་མེད་དུ་མི་འགྲོ་བར་ལས་དཀར་ནག་གི་རྗེས་སུ་འབྲངས་ཏེ་བདེ་སྡུག་བསླུ་ 
མེད་དུ་མྱོང་དགོས་ཤིང་། ཁྱད་པར་འཁོར་བའི་སྡུག་བསྔལ་ཐམས་ཅད་རྒྱ་ཆེ་ཞིང་རྒྱུན་རིང་བ་
བཟོད་མི་ནུས་པའི་ཚུལ་བློ་ལ་ངེས་པར་བྱས་ཏེ་འཁོར་བ་མཐའ་དག་ལས་གྲོལ་བར་ནུས་པའི་ཆོས་
རྒྱ་ཆེན་པོ་ཞིག་སྒྲུབ་པར་དམ་བཅའ། དེ་ལྟར་དམ་བཅའ་གསུམ་པོ་དེ་ཡང་འགྲུབ་པར་བྱིན་གྱིས་
བརླབ་ཏུ་གསོལ་སྙམ་དུ་བླ་མ་དང་ཡི་དམ་ལ་གསོལ་བ་དྲག་ཏུ་གདབ་པར་བྱའོ། །དེ་ནས་ལམ་
ཐམས་ཅད་ཀྱི་གཞི་རྟེན་ནང་པ་སངས་རྒྱས་པའི་གྲལ་དུ་འཛུད་པར་བྱེད་པ་ནི་སྐྱབས་སུ་འགྲོ་བ་
འདི་ཁོ་ན་ཡིན་པས་ན་འདི་ལྟར་བསྒོམ་པར་བྱ་སྟེ། རང་མདུན་ནམ་མཁར་འཇའ་འོད་སྤྲིན་དཀར་
གྱི་བཀོད་པ་ཤིན་ཏུ་མཛེས་པའི་ཀློང་ན་ངོ་བོ་རྩ་བའི་བླ་མ་ལ་རྣམ་པ་འཇམ་དཔལ་ཡེ་ཤེས་སེམས་
དཔའ་རྒྱན་ཆ་ལུགས་སྒྱུ་འཕྲུལ་གྱི་བཀོད་པ་ཐམས་ཅད་གཞུང་བཞིན་གསལ་ལ། དུས་ད་ནས་བྱང་
ཆུབ་སྙིང་པོའི་བར་དུ་ཁྱེད་ཁོ་ན་ལ་བརྟེན་ཏེ་ཅི་གསུང་གི་བཀའ་ཉམས་སུ་བླངས་ནས་རང་དང་ལྟ་
294

༄༅། །ཟབ་གཏེར་ཆོས་ཀྱི་མཛོད་ཁང་།
སྤྱོད་མཐུན་པའི་གྲོགས་རྣམས་དང་ལྷན་ཅིག་ཏུ་མགོན་པོ་ཁྱེད་དང་སྐལ་བ་མཉམ་པར་མ་གྱུར་གྱི་ 
བར་དུ་འབད་པར་བྱ་སྙམ་དུ་དམ་བཅའ་བ་མདོ་དང་ཐུན་མོང་དང་། རང་རིག་ཀ་དག་ཆེན་པོ་ 
ངེས་དོན་འཇམ་དཔལ་དཔའ་བོའི་བདག་ཉིད་དུ་ཤེས་པའི་ངང་སྐྱོང་བ་ཐུན་མིན་རང་ལམ་གྱི་
སྐྱབས་འགྲོའི་འདུན་པ་དང་མ་བྲལ་བའི་ངང་ནས། གཞི་དབྱིངས་ཀ་དགཿ༴སོགས། སྐྱབས་སུ་མཆི། །
ཞེས་ཅི་མང་བསགས། སླར་ཡང་སེམས་བསྐྱེད་པ་ནི། སྡུག་བསྔལ་མུ་མཐའ་མེད་པ་ལ་ཁོར་མོར་ 
སྤྱོད་པའི་སེམས་ཅན་རྣམས་སྡུག་བསྔལ་དེ་དང་བྲལ་ན་ཅི་མ་རུང་སྙམ་པའི་སྙིང་རྗེ་ཤུགས་དྲག་པོ་
མིག་ནས་མཆི་མ་ཐོན་གྱི་བར་ལ་བསྒོམ། འགྲོ་ཀུན་སྒྲོལ་ནུས་པ་སངས་རྒྱས་ཀྱི་གོ་འཕང་དམ་པ་ 
བདག་གིས་བསྒྲུབ་པར་བྱ། དེ་ཉིད་ཡུན་རིང་པོའི་ཚེགས་ལ་མི་ལྟོས་པར་བདེ་མྱུར་དུ་འགྲུབ་པའི་
ལམ་ནི་འོད་གསལ་རྫོགས་པ་ཆེན་པོ་ཁོ་ན་ཡིན་པས་ཉམས་སུ་བླང་བར་བྱའོ་སྙམ་དུ་མཐའ་གྲོལ་ 
ཅོག་གཞག་གི་ངང་ལ་གནས་བཞིན་དུ། གློ་བུར་འཁྲུལ་སྣང༴སོགས༔ སེམས་བསྐྱེད་དོ། །ཞེས་ཅི་མང་ 
བསགས་མཐར། སྐྱབས་ཡུལ་གྱི་ཐུགས་ཀ་ནས་འོད་ཟེར་དཔག་ཏུ་མེད་པ་འཕྲོས། རང་དང་ 
སེམས་ཅན་རྣམས་ལ་ཕོག སྡིག་སྒྲིབ་ཐམས་ཅད་ལྷག་མེད་དུ་སྦྱངས། རང་ལུས་ཀྱང་འོད་དུ་ཡལ་ 
ཏེ་སྐྱབས་ཡུལ་ལ་ཐིམ་པར་བསམས་ལ་འཛིན་མེད་དུ་མཉམ་པར་གཞག་གོ ། 
བླ་མའི་རྣལ་འབྱོར་ནི་བླ་མ་སྔར་ལྟར་དུ་གསལ་ལ། ད་ནས་ཚེ་རབས་ཀུན་ཏུ་སྐྱབས་གནས་ཀུན་
འདུ་ས་དྲིན་ཆེན་རྩ་བའི་བླ་མ་ཁྱེད་ལས་གཞན་པའི་རེ་ས་རྨི་ལམ་དུ་ཡང་མི་འཚོལ་ཁྱེད་ཁོ་ན་སྐྱབས་ 
གནས་སུ་བསྟེན་ནས་ལུས་ལོངས་སྤྱོད་དུས་གསུམ་གྱི་དགེ་བ་མཐའ་དག་ཁྱེད་ལ་འབུལ། ཐོག་མེད་ 
ནས་བསགས་པའི་སྡིག་ལྟུང་མ་ལུས་པ་མཐོལ་ཞིང་བཤགས་ན་བདག་གི་རྒྱུད་སྨིན་ཅིང་གྲོལ་བར་ 
མཛད་དུ་གསོལ། འོད་གསལ་རྫོགས་པ་ཆེན་པོའི་ལམ་མཐར་ཕྱིན་ཏེ་འདྲེན་མཆོག་ཁྱེད་ཀྱི་གོ་ 
འཕང་འཐོབ་པར་བྱིན་གྱིས་བརླབ་ཏུ་གསོལ་སྙམ་དུ། གཞོན་ནུའི་སྐུ་ལུས་འཆང་བ་པོ། །ཡེ་ཤེས་ 
སྒྲོན་མེས་རབ་ཏུ་བརྒྱན། །འཇིག་རྟེན་གཏི་མུག་མུན་སེལ་བ། །འཇམ་པའི་དབྱངས་ལ་གསོལ་བ་ 
འདེབས། །ཞེས་རྩེ་གཅིག་ཏུ་གསོལ་བ་བཏབ་མཐར། བླ་མའི་གནས་གསུམ་ལས་འོད་ཟེར་དཀར་ 
དམར་མཐིང་གསུམ་བྱུང་། རང་གི་གནས་གསུམ་དུ་ཐིམ་པས་སྒོ་གསུམ་གྱི་སྒྲིབ་པ་དག སྐུ་གསུང་ 
ཐུགས་ཀྱི་ཡོན་ཏན་མཐའ་དག་མངོན་དུ་གྱུར། མཐར་བླ་མའང་འོད་དུ་ཞུ་ནས་རང་ལ་ཐིམ་པར་
295

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
བསམས་ལ་བློ་འདས་གཉུག་མའི་ངང་དུ་མཉམ་པར་གཞག སླར་དེ་ལས་ལྡང་བ་ན་སྣང་སྲིད་བླ་ 
མའི་ངོ་བོར་མོས་ལ། དགེ་རྩ་བྱང་ཆུབ་ཏུ་བསྔོ་བར་བྱའོ། །དེ་ནས་རྫོགས་རིམ་ནི། རང་ལུས་ཐ་ 
མལ་དུ་གནས་པའི་དབུས་དྲང་པོར་དབུ་མ་སྔོ་བསངས་མདའ་སྨྱུག་ཙམ་ཡར་སྣེ་སྤྱི་བོ་དང་མར་
སྣེ་ལྟེ་འོག་ཏུ་ཟུམ་པ། གཡས་སུ་རོ་མ་དམར་པོ་དང་གཡོན་དུ་རྐྱང་མ་དཀར་པོ་མར་སྣེ་དབུ་མ་ 
དང་ཡི་གེ་ཆ་ཡི་དབྱིབས་སུ་འབྲེལ། ཡར་སྣེ་སྣ་བུག་གཉིས་ལ་ཟུག་པར་བསྒོམས་ལ་རླུང་རོ་བསལ།
རླུང་ཚུར་བརྔུབས་པ་སྣ་བུག་གཉིས་ནས་རོ་རྐྱང་གི་ལམ་བརྒྱུད་དེ་ལྟེ་འོག་རྩ་གསུམ་འདུས་མདོར་ 
གཏུམ་མོ་ཡེ་ཤེས་ཀྱི་མེ་རྩ་བ་བརྟན་པ། རྩེ་མོ་རྣོ་བ། རེག་བྱ་ཤིན་ཏུ་ཚ་བ་ནས་འབྲུ་ཙམ་ལ་ཕོག་ 
པས་མེ་ལྕེ་ཆེར་འབར། ཟག་བཅས་ཀྱི་ལུས་རྩ་རླུང་ཐིག་ལེ་དང་བཅས་པ་ལྷག་མེད་དུ་བསྲེགས་ 
ཏེ་མི་དམིགས་པར་ཡལ། སྟོང་པའི་ངང་ལས་རང་ཉིད་འཇམ་དཔལ་རྡོ་རྗེའི་སྐུ་ཕྱི་ནང་ཟང་ཐལ་
བ་ཕྲུ་མ་ཕུས་བཏབ་པ་ལྟ་བུའི་དབུས་སུ་རྩ་གསུམུ་འཁོར་ལོ་བཞི་ལྟེ་བའི་ཨ་ཐུང་དང་བཅས་པ། དབུ་ 
མའི་ཡར་སྣེར་སངས་རྒྱས་ཐམས་ཅད་འདུས་པའི་ངོ་བོ་དྲན་པ་ཙམ་གྱིས་བདེ་སྟོང་སྐྱེད་ནུས་པ་ཧཾ་
ཡིག་དཀར་པོ་མགོ་ཐུར་ལ་བསྟན་པ་གསལ་བཏབ་ལ། སྣ་ནས་རླུང་བརྔུབས་པ་ལྟེ་བའི་ཨ་ཤད་ལ་
ཕོག དེ་ལས་མེ་ལྕེ་རྒྱ་ཁབ་ཙམ་ཡར་སོང་། སྤྱི་བོའི་ཧཾ་ལ་ཕོག་པའི་ཐིགས་པ་མེ་ལ་ཕོག་སྟེ་མེ་ལྕེ་
ཆེར་འབར་བས་བདུད་རྩི་རྟག་ཏུ་བབས། མེ་དང་ཐིག་ལེ་བྲོས་དེད་ཀྱི་ཚུལ་དུ་འཁོར་ལོ་བཞི་
རིམ་བཞིན་གང་བས་དགའ་བ་བཞི་དང་སྟོང་བཞིའི་ཡེ་ཤེས་ཉམས་སུ་མྱོང༌། བདེ་སྟོང་དོན་གྱི་ 
ཡེ་ཤེས་མངོན་དུ་གྱུར་པའི་ངང་ལ་ཅི་གནས་སུ་བཞག་མཐར་དགེ་བསྔོ་བྱ།
དེ་ནས་རྫོགས་པ་ཆེན་པོ་ལ་སྦྱོར་དངོས་རྗེས་གསུམ་ལས། སྦྱོར་བ་ལ་གསུམ། དང་པོ་སྒོ་གསུམ་ 
གྱི་སྣ་འཁྲིད་པ་ལུས་ངག་ཡིད་ཀྱི་སྔོན་འགྲོ་སྟེ། འདི་ལའང་གསུམ་ལས། ཐོག་མར་རང་ལུས་རྡོ་རྗེ་ 
སྔོན་པོ་མེ་ཡི་ཚ་ཚ་འཕྲོ་བ་ཅན་དུ་བསྒོམས་ལ། རྡོ་རྗེའི་འདུག་སྟངས་ཡུན་རིང་པོར་བྱས་པས་ 
ལུས་དབང་མེད་དུ་འགྱེལ། རྣམ་རྟོག་གི་འཕྲོ་བ་རྒྱུན་ཆད་པར་གྱུར་ཚེ་རང་བབས་སུ་བཞག་ལ་ 
ངལ་གསོ། དེ་ལྟར་ཡང་ཡང་བྱ། གཉིས་པ། སྙིང་ནང་དུ་གཞི་གནས་ཀྱི་རིག་པ་ཧཱུྃ་སྔོན་པོའི་རྣམ་ 
པར་གནས་པ་ལས་ཧཱུྃ་ཡིག་ཕྲ་མོ་གྲངས་མེད་པ་གཅིག་རྗེས་གཅིག་མཐུད་དུ་འཕྲོས། རི་གླིང་ཁང་ 
ཁྱིམ་སོགས་ལ་ཕོག་པས་ཐམས་ཅད་ཧཱུཾ་འབའ་ཞིག་ཏུ་གྱུར། སླར་ཕྱིའི་ཧཱུཾ་རྣམས་རང་གི་ལུས་ལ་
296

༄༅། །ཟབ་གཏེར་ཆོས་ཀྱི་མཛོད་ཁང
ཞུགས། རང་ལུས་ཀྱང་ཧཱུྃ་དུ་གྱུར་མཐར་ཧཱུྃ་མཐའ་དག་དབྱིངས་སུ་ཡལ་བར་བསམ་ལ་རང་བབས་ 
སུ་ངལ་གསོ། དེ་ཐམས་ཅད་ཀྱི་ཚེ་ཧཱུཾ་གླུ་སྙན་ལ་རིང་བ་བྱ། གསུམ་པ། འཁོར་འདས་ཐམས་ཅད་ 
སེམས་ཀྱི་ཆོ་འཕྲུལ་དུ་ཐག་བཅད། སེམས་ཁོ་རང་གང་ལས་བྱུང༌། གང་ལ་གནས། གང་དུ་འགྲོ་ 
དཔྱད་པས་བེམ་པོ་རྣམས་ནི་རགས་པ་རྡུལ་ཕྲན། རྡུལ་ཕྲན་ཆ་མེད། ཆ་མེད་གཞི་མེད་དུ་ 
གཏན་ལ་ཕབ་པས་སྐྱེ་འགག་གནས་པ་མེད་པར་ཐག་ཆོད། སེམས་ནི་དབྱིབས་དང་ཁ་དོག་སྒྲ་ 
དང་དྲི་རོ་རེག་བྱ་གང་ཡིན་བརྟགས་ན་གང་དུའང་མ་གྲུབ། གསལ་རིག་ཙམ་པོའང་ངག་གིས་
ད་པ་ཙམ་མ་གཏོགས་བདེན་པར་ངེས་པའི་གཏད་སོ་ཅན་ཞིག་རྙེད་པའི་ཐབས་མེད་པས་བདེན་
ཞེན་གྱི་ཁང་བུ་བཤིགས་ལ་བདག་མེད་ཀྱི་དོན་ལ་ངེས་པ་འདྲོང་བར་བྱའོ། །གཉིས་པ་སྐུ་གསུམ་
གྱི་སྣ་འཁྲིད་པ་འབྱུང་བཞིའི་རྣལ་འབྱོར་ནི། ས་ཆུ་མེ་རླུང་གི་སྒྲ་ལ་སེམས་ཐིམ་འགྲོ་བ་ལྟར་གཏད་ 
ལ་བཞག་པས་འཛིན་རྟོག་གང་ཡང་མི་འཕྲོ་བ་ལྟར་གྱུར་དུས། དེའི་ངང་དུ་རང་བབས་སུ་གློད་ལ་ 
སེམས་ཀྱི་རང་བཞིན་ཇི་འདྲ་ཡིན་ངོས་ཟིན་པར་བྱའོ། །གསུམ་པ་རིག་པའི་སྣ་འཁྲིད་པ་འཁོར་
འདས་རུ་ཤན་ནི། འགྲོ་དྲུག་གི་བསམ་སྤྱོད་བརྗོད་པ་ཐམས་ཅད་བྱུང་རྒྱལ་དུ་མངོན་དུ་བྱས་ལ་ 
འཕྲོ་བདོ་བ་ན་ཕཊ་སྒྲ་དྲག་པོ་རེས་འཕྲོ་བཅད་ལ། ཤེས་པའི་ངོ་ལ་བལྟས་པས་གཞི་མེད་རྩ་བྲལ་ལ་ 
ངེས་པ་མ་རྙེད་བར་དུ་ཡང་ཡང་སྦྱང་། མཐར་སྒོ་གསུམ་གཡོ་མེད་དུ་རྣལ་དུ་ཕབ་ལ་སེམས་གནས་
པའི་ངོ་བོ་ལ་རང་བབས་སུ་བལྟས་པས་མི་རྟོག་ཆོས་སྐུའི་ལྟ་བ་ལ་ངེས་པ་འདྲོང་བར་འགྱུར་རོ། །དེ་ 
ནས་ཉན་ཐོས་ལྟར་སྤྱོད་པ་ཞི་བ། བྱང་སེམས་ལྟར་སྤྱོད་ལམ་འབྲིང་པོ། ཁྲོ་བོ་ལྟར་སྤྱོད་པ་དྲག་ 
པོ་དང་བསྲེས་ལ་སྔོན་འགྲོའི་དུས་སུ་རྒྱུད་ལ་འབྱོར་པའི་ཞི་ལྷག་ལམ་དུ་བཅུད་དེ་སོར་གཞུག་པར་
བྱའོ། །
གཉིས་པ་དངོས་གཞི་ཀ་དག་ཁྲེགས་ཆོད་ནི། རང་གི་སེམས་འདི་མ་བཅོས་རང་སར་བཞག་ལ། 
རང་གཤིས་ལ་བབས་ཀྱིས་བལྟས་ཚེ།ཡེ་སྟོང་རྩ་བྲལ་ཟང་ཐལ་ལེ་བ། ཕྱི་ནང་མཐའ་དབུས་དང་
བྲལ་བ། རང་གདངས་འགག་པ་མེད་པ། འགྱུ་དྲན་གྱི་རྣམ་རྟོག་ཐམས་ཅད་དང་བྲལ་བ། བརྗོད་
མེད་ཀྱི་དོན་ལ་ཁོ་ཐག་ཆོད་པས་དུས་གསུམ་རྒྱལ་བའི་ཐུགས་དང་མ་དག་སེམས་ཅན་གྱི་སེམས་ 
ལ་བཟང་ངན་མེད་པར་རིག་སྟོང་ཡེ་ཤེས་དེའི་ཀློང་དུ་འུབ་ཆུབ་པར་ངོ་ཤེས་པ་ལྟ་བ་རི་བོ་ཅོག་
297

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
གཞག་ཅེས་བྱའོ། །ལྟ་བ་དེའི་རང་ངོ་ཤེས་བཞིན་རང་བབས་སུ་བཞག་ཚེ་ཡོད་མེད་ཡིན་མིན་དུ་
འཛིན་པའི་དམིགས་གཏད་ཀྱི་བསྒོམ་བྱ་གང་ཡང་མེད་ལ། དགག་སྒྲུབ་རྟོག་དཔྱོད་ཀྱི་བསླད་
དང་བྲལ་བས་ཡེངས་པ་མེད་པར་ཆོས་ཉིད་བབས་ཀྱི་བསམ་གཏན་དང་རང་ངོ་རང་གསལ་གྱི་ལྷག་
མཐོང་ཟུང་ངུ་འཇུག་པ་སྒོམ་པ་རྒྱ་མཚོ་ཅོག་གཞག་ཅེས་བྱའོ། །སྒོམ་པའི་རྒྱུན་སྐྱོང་བ་དེའི་ཚེ་
ཚོགས་དྲུག་གི་སྣང་ཤེས་གང་ཤར་ཐམས་ཅད་ལ་བཅོས་བསྒྱུར་སྤང་བླང་མི་བྱ་བར་རིག་སྟོང་གཉུག་
མའི་རང་ཚུགས་མ་ཤོར་བར་བྱས་པས་རྩལ་སྣང་གང་གིས་ཀྱང་ཕན་གནོད་མེད་པ་རྦ་རླབས་རྒྱ་
མཚོར་ཐིམ་པ་ལྟར་འགྱུར་བ་སྤྱོད་པ་སྣང་བ་ཅོག་གཞག་ཅེས་བྱའོ། །དེ་ལྟར་གོམས་ཚེ་དང་པོ་རིག་
པ་ངོ་ཤེས་ཚེ་རྣམ་རྟོག་རང་གྲོལ་བ་སྦྲུལ་གྱི་མདུད་པ་ལྟ་བུ། བར་དུ་རྩལ་རྫོགས་ཚེ་རྟོག་ཚོགས་
གང་གིས་ཀྱང་ཕན་གནོད་མེད་པ་ཁང་སྟོང་དུ་རྐུན་མ་ཞུགས་པ་ལྟ་བུ། མཐར་བརྟན་པ་ཐོབ་ཚེ་མ་
དག་པའི་ཆོས་བཙལ་ཀྱང་མི་རྙེད་པ་རང་བཞིན་དོན་གྱི་ཡེ་ཤེས་མངོན་དུ་གྱུར་པས་གསེར་གླིང་
དུ་ས་རྡོ་མི་རྙེད་པ་ལྟར་གྱུར་བ་འབྲས་བུ་རིག་པ་ཅོག་གཞག་ཅེས་བྱའོ། །
གསུམ་པ་རྗེས་ལྷུན་གྲུབ་ཐོད་རྒལ་ནི། རིག་པ་འོད་གསལ་བའི་སྦུབས་ཡིད་དཔྱོད་བློ་ཡིས་བཞག་
པ་མིན་པར་མངོན་སུམ་དུ་མཐོང་བར་བྱ་བའི་ཆེད་དུ་ལུས་གནད་སྐུ་གསུམ་གྱི་བཞུགས་སྟངས་
གང་རུང་ལྡན་པས་ངག་གནད་སྨྲ་བ་བཅད་ལ་རླུང་དལ་བུར་ཁ་ནས་གདོན། སེམས་གནད་ཁྲེགས་
ཆོད་ཅོག་གཞག་ཤེས་རབ་རང་བྱུང་གི་སྒྲོན་མའི་ངང་ནས་ཡུལ་གནད་ནམ་མཁའ་རྐྱེན་བྲལ་དང་
ཉི་ཟླ་མར་མེ་སོགས་ལ། སྒོ་གནད་ལྡོག་ཕབ་ཟུར་གྱིས་བལྟས་པས་སྣང་བའི་གནད་དབྱིངས་རྣམ་
དག་གི་སྒྲོན་མ་མཐིང་དབྱིངས་ཁྱབ་པ་ཆེན་པོ་འོད་ལྔའི་མུ་ཁྱུད་ཅན་དང་། ཐིག་ལེ་སྟོང་བའི་ 
སྒྲོན་མ་འོད་ལྔའི་ཐིག་《ཟླུམ་ཕྱི་ནང་རིམ་པ་མང་པོ་ཅན་གྱི་དབུས་སུ། རིག་གདངས་ལུ་གུ་རྒྱུད་
གསེར་གྱི་སྐུད་པ་དུ་མ་ལ་ཤེལ་ཕྲེང་གིས་བརྒྱན་པ་ལྟ་བུ་དེ་གཡོ་འགུལ་མེད་པར་བཙོན་དུ་བཟུང་ 
ལ༑ རླུང་མིག་ཡིད་གསུམ་དེར་ཐིམ་འགྲོ་བ་ལྟར་གཏད་ལ་ཡིད་དཔྱོད་མཚན་མའི་རྟོག་ཚོགས་ 
གང་ཡང་མེད་པར་ཡུན་རིང་དུ་གོམས་པས་དབྱིངས་ཐིག་རིག་པ་རྣམས་གསལ་བར་མཐོང་བ་ཆོས་ 
ཉིད་མངོན་སུམ། དེ་དག་ཇེ་གསལ་ཇེ་བརྟན་ཇེ་རྒྱས་སུ་མཆེད་དེ་འོད་སྣང་དཔག་ཏུ་མེད་པར་ 
སྣང་བ་ཉམས་གོང་འཕེལ། དབྱིངས་སྣང་ཞིང་ཁམས་སུ་དག་ཐིག་ལེ་གཞལ་ཡས་ཁང་དུ་རྫོགས།
298

༄༅། །ཟབ་གཏེར་ཆོས་ཀྱི་མཛོད་ཁང་།
རིག་པ་སྐུར་སྨིན་ནས་དག་པ་འབའ་ཞིག་གི་གདངས་མངོན་དུ་གྱུར་པ་རིག་པ་ཚད་ཕེབས། སྐུ་ 
དང་ཡེ་ཤེས་ཀྱི་སྣང་བ་མུ་མེད་པའི་ཆོས་ཅན་གྱི་སྣང་བ་ཐམས་ཅད་ཆོས་ཉིད་གཞོན་ནུ་བུམ་སྐུའི་
ཀློང་དུ་བཙན་ས་ཟིན་ཏེ་མི་སྣང་བར་གྱུར་བ་ཆོས་ཉིད་ཟད་སའོ། །སླར་ཡང་གདུལ་བྱའི་ཞིང་དུ་
སྐུ་གསུམ་གྱི་བཀོད་པ་ཅིར་ཡང་ངོམ་པར་འགྱུར་བ་ནི་ལེགས་སྨོན་ཟུང་དུ་ཚོགས་པའི་རང་འབྲས་
བསླུ་བ་མེད་པ་ཡིན་ནོ། །ཚེ་འདི་ལ་བརྟན་པ་མཆོག་མ་ཐོབ་ན་འཆི་ཁར་རང་སེམས་ཨ་དཀར་པོ་
སྙིང་གར་གནས་པ་རླུང་གིས་བསྐྱོད་དེ་སྤྱི་གཙུག་ན་བཞུགས་པའི་བླ་མའི་ཐུགས་ཀར་ཐིམ། བླ་མའང་
ཇེ་མཐོ་ཇེ་མཐོར་བདེ་བ་ཅན་གྱི་ཞིང་དུ་གཤེགས་པར་མོས་ལ་རང་སེམས་བླ་མའི་ཐུགས་དང་དབྱེར་
མེད་དུ་མཉམ་པར་བཞག་ལ་འཕོ་བར་བྱའོ། །ཆོས་ཉིད་བར་དོའི་སྣང་བ་སྒྲ་འོད་ཟེར་གསུམ་སྐུ་ 
དང་ཡེ་ཤེས་ཀྱི་རོལ་པ་གང་ཤར་ཡང་རང་སྣང་དུ་ངོ་ཤེས་པར་བྱས། ཤེས་ཐོག་དེར་ཅོག་གཞག་ 
ལྟ་བས་བཙན་ས་བཟུང་ལ་གནས་པར་བྱ། རྩལ་སྣང་ཐམས་ཅད་གཞི་ཀློང་དུ་མ་ཐིམ་བར་དུ་གནས་ 
པ་ལས་སླར་མི་ལྡོག་པར་བྱའོ། །སྲིད་པ་བར་དོའི་སྣང་བ་རྨི་ལམ་ལྟར་ཤར་དུས་ལྷ་དང་བླ་མ་ལ་ 
མོས་གུས་རྩེ་གཅིག་ཏུ་བྱས་ལ། འཆི་ཁ་བར་དོའི་མན་ངག་གནད་དུ་བསྣུན་པས་རང་བཞིན་སྤྲུལ་ 
སྐུའི་ཞིང་དུ་དབུགས་དབྱུང་བར་འགྱུར་རོ། །དེ་ལྟར་ཁྲིད་ཡིག་སངས་རྒྱས་ལག་སྟེར་འདིའི། །སྙིང་ 
པོའི་གནད་རྣམས་རིག་སྟོང་ཀློང་ནས་རྡོལ། །ཚིག་ཚོགས་ཕལ་ཆེར་རྟོག་དཔྱོད་བློ་ཡིས་བཟོས། ། 
འོན་ཀྱང་དང་པོའི་ལས་ཅན་འགའ་རེ་ལ། །ཕན་པ་ཅུང་ཟད་སྲིད་སྙམ་ཡི་གེར་བཀོད། །དགེ་ 
འདིས་མཁའ་ཁྱབ་འགྲོ་བ་མ་ལུས་ཀུན། །ཕྱམ་གཅིག་གདོད་མའི་དབྱིངས་སུ་དབུགས་དབྱུང་ཤོག །
ཅེས་འཇམ་དབྱངས་སྤྲུལ་པའི་ཞིང་མཆོག་རི་བོ་རྩེ་ལྔའི་ཡང་དབེན་ཨ་སུ་རའམ་སྲེད་མེད་བུའི་བྲག་ཕུག་ཏུ་ངག་དབང་
བློ་གྲོས་མཚུངས་མེད་པས་སྔ་དྲོའི་ཐུན་གསེང་དུ་ཡི་གེར་བཀོད་པ་དགེའོ།། །
299

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
༄༅། །གནད་ཐེམས་གསང་བའི་ཡང་མཛོད༔ གསང་ཏིག་ 
ཙིཏྟ་དམར་པོ་ས་མ་ཨཱཿ
༄༅། །མ་ཧཱ་གུ་རུ་སརྦ་སིདྡྷི་ཧྰུྃ ཨོ་རྒྱན་ལ་མཚོ་རྒྱལ་གྱིས་ཞུས་པ༔ དེ་ལྟ་བུའི་ཡེ་ཤེས་ཟུང་ 
འཇུག་གསལ་བའི་རྒྱུ་རྐྱེན་གང་ལགས་ཞུས་པ༔ བཀའ་བསྩལ་པ༔ མཚོ་རྒྱལ་ཁྱོད་ཀྱིས་ཞུས་པ་ནི་ 
ལེགས་སོ༔ དེ་ཡང་རིག་པའི་ཡེ་ཤེས་དེ་སྙིང་ལ་གནས་པ༔ དེའི་འོད་ཀུན་ལ་ཁྱབ་པར་གནས་ཀྱང་ 
ལུས་ཀྱི་རྩ་ཕྲ་བ་རྣམས་ནས་མི་གསལ་བ་ནི༔ རྩ་ཀ་ཏི་ཤེལ་གྱི་སྦུ་གུ་ཅན་ཞེས་བྱ་བ་གསང་སྔགས་ 
ཀྱི་རྒྱུད་ཨ་ནུ་མན་ཆད་དུ་སྦས་ཏེ་སངས་རྒྱས་ཀྱིས་མ་གསུངས་ཤིང་༔ ཨ་ཏི་ཡང་གསང་བའི་རྒྱུད་ 
ཁོ་ནར་གསུངས་ཏེ དེ་ནི་སྙིང་གི་ནང་ནས་ཟང་ཐལ་དུ་བྱོན་ཏེ༔ རྩེ་མོ་གཉིས་སུ་གྱེས་ཏེ བ་མིན་ 
གྱི་རྭ་འདྲ་བར་གནས་སོ༔ རྩ་དེའི་རྩ་བ་ཕྲ་བ་སྙིང་ནང་དུ་ཟུག་གོ རྩེ་མོ་སྦོམ་པ་མིག་གཉིས་ཨ་ 
འབྲས་ལ་ཟུགས་པས༔ གསལ་སྟོང་ཟང་ཐལ་ལེ་བ་དེའི་ནང་ལ་ཁྲག་དང་ཆུ་སེར་མི་གནས་སོ༔ དེའི་ 
རྟགས་སུ་སྙིང་ནང་གི་རིག་པ་ཡེ་ཤེས་རྡོ་རྗེ་ལུ་གུ་རྒྱུད་སྐུ་ཚོམ་བུའི་དཀྱིལ་འཁོར་དུ་གསལ་བར་ 
འགྱུར་རོ༔ གང་ནམ་མཁར་མཐོང་བ་དེ་ནི་ཙིཏྟ་རིན་པོ་ཆེའི་ཕོ་བྲང་ཞིང་ཁམས་ཆེན་པོ་དོན་དམ་
པའི་འོག་མིན་ཆོས་ཀྱི་དབྱིངས་ཀྱི་ཕོ་བྲང་དངོས་སུ་མཐོང་བ་ཡིན་ནོ༔ དེའི་ཕྱོགས་བཞི་ན་རྩ་
བཞི་བརྐྱངས་ནས་གནས་སོ༔ དེ་རྣམས་སོ་སོར་རྟོག་པའི་ཤེས་རབ་ཀྱིས་མཐོང་བ་ནི་ཤར་དུ་མངོན་ 
པར་དགའ་བའི་ཞིང་མཐོང་ངོ་ ལྷོར་དཔལ་དང་ལྡན་པའོ༔ ནུབ་ཏུ་པདྨ་ཅན་ནོ བྱང་དུ་ལས་ 
རབ་རྫོགས་པའི་ཞིང་ཁམས་མཐོང་ངོ་༔ དེ་ལྟ་བུའི་རང་རིག་མཐའ་དབུས་མེད་པའི་དཀྱིལ་འཁོར་ 
ཆེན་པོ་དེ་ལས༔ ཤར་དུ་མེ་ལོང་ལྟ་བུའི་ཡེ་ཤེས་འཕྲོ་བར་འགྱུར་རོ༔ དེ་ནི་མི་སྐྱོད་པ་གཙོ་འཁོར་ 
དུ་གསལ་བར་ཤར་རོ༔ ལྷོར་མཉམ་པ་ཉིད་ཀྱི་ཡེ་ཤེས་འཕྲོ་བར་འགྱུར་རོ༔ དེ་ནི་རིན་ཆེན་འབྱུང་ 
ལྡན་གཙོ་འཁོར་རོ ནུབ་ཏུ་སོ་སོར་ཀུན་རྟོག་གི་ཡེ་ཤེས་འཕྲོ་བར་འགྱུར་རོ༔ དེ་ནི་སྣང་བ་མཐའ་ 
ཡས་གཙོ་འཁོར༔ བྱང་དུ་བྱ་བ་གྲུབ་པའི་ཡེ་ཤེས་འཕྲོ་བར་འགྱུར་རོ༔ དེ་ནི་དོན་ཡོད་གྲུབ་པ་ 
གཙོ་འཁོར་དུ་གསལ་བར་ཤར་རོ༔ དེ་དག་རེ་རེ་ལ་ཡང་ལྔ་ལྔ་སྟེ མཐིང་དཀར་སེར་དམར་ལྗང་
300

༄༅། ཟབ་གཏེར་ཆོས་ཀྱི་མཛོད་ཁང་
ངོ་༔ དེ་ནི་དམ་པ་རིགས་བརྒྱར་འཕྲོས་སོ༔ དེའི་ཕྱི་རིག་པ་ཡེ་ཤེས་འཆར་བའི་ཡུལ་ནི་སྐྱེ་མེད་ 
སྟོང་པའི་ནམ་མཁའ་ཡིན་ནོ༔ སྐུ་འཆར་བའི་སྒོ་ནི་མིག་གཉིས་སོ༔ གསུང་ཐོས་པའི་སྒོ་ནི་རྣ་བ་ 
གཉིས་སོ༔ ཤར་བའི་ངོ་བོ་དེ་རིག་པ་རྡོ་རྗེ་ལུ་གུ་རྒྱུད་ཀུན་བཟང་དོན་གྱི་སངས་རྒྱས་ཡིན་ནོ༔ རིག་ 
པའི་རྟགས་དེ་ཡེ་ཤེས་སུ་ངོ་འཕྲོད་ཙམ་ནས་སངས་རྒྱ་བར་འགྱུར་རོ༔ དེ་ལ་གང་གིས་མཐོང་ན་ 
རིག་པའི་ཡེ་ཤེས་ཁོ་རང་གིས་སོ༔ གང་མཐོང་ན་ངོ་བོ་ཉིད་ཁོ་ནའོ༔ ཚུལ་ཇི་ལྟར་མཐོང་ན་སོ་ 
སོར་རྟོག་པའི་ཡེ་ཤེས་ཀྱིས་མཐོང་ངོ་༔ དེ་རྣམ་པར་རྟོག་པ་གང་ཡང་མེད་པ་ནི་སངས་རྒྱས་ཀྱི་ 
བཞུགས་ཚུལ་ལོ༔ རྣམ་པར་རྟོག་པའི་སེམས་ཕྲ་མོ་དེ་ནི་ཡིད་ཀྱི་རྣམ་པར་ཤེས་པའོ༔ མ་ཡེངས་ 
པར་བལྟས་པས་ཟག་བཅས་ཀྱི་ལུས་མེད་དོ༔ རྣམ་པར་རྟོག་པའི་ཡིད་མེད་དོ༔ ཡེ་ཤེས་གསལ་བ་ 
མཐོང་བསཿ མ་རིག་པ་མེད་དོ ཐམས་ཅད་ཡེ་ཤེས་ཉིད་ལས་མ་འདས་པས༔ མ་རིག་པའི་ 
དངོས་པོ་གཅིག་ཏུ་ཟད་པ་མེད་དོ རིག་པའི་དོན་དེ་ནི་གཞོན་ནུ་བུམ་པའི་སྐུ་ཞེས་བྱ་སྟེ༔ དེ་ལ་ 
རྒ་ཤི་མེད་དོ༔ ཐོག་མར་མེད་པའི་སངས་རྒྱས་ཡིན་པས་རྒ་ཤི་ཟད་པའི་བར་དུ་ཡང་མེད་དོ༔ དེ་
ལ་མ་ཡེངས་པར་འདུག་སྟངས་རླུང་དང་བཅས་པས་གཅུན༔ གཟིགས་སྟངས་ཀྱི་ལྟ་བ་གནད་ཆེའོ༔ 
དེ་ཡང་སྒོ་མིག་གཉིས་དང་ཡུལ་ནམ་མཁའ་གཉིས་སྦྱར་ནས་བལྟ་བར་བྱའོ༔ སོ་དང་མཆུ་མ་ 
རེག་པར་རླུང་དལ་བུས་ཁ་ནས་བཏོན་ཏེ༔ དབྱིངས་དང་རིག་པ་ལ་བལྟས་པསཿ མཐོང་བའི་ 
གཏིང་ལ་བག་ལ་ཞ་སྟེ་རྣམ་རྟོག་གི་ཇག་པ་རྐུགས་སུ་ཞུགས་པས༔ རིག་པ་ནི་ངོ་མཚར་རོ༔ འདི་ 
ནི་གསལ་ལོ འདི་མི་གསལ་ལོ༔
ཞེས་སྙམ་བྱེད་ཀྱི་ཤེས་པ་དེས་ནི་དོན་ལ་སྒྲིབ་པའི་མུན་པས་ཏེ༔ སེམས་མ་རིག་པའི་འཁྲུལ་པ་
མ་ངེས་པའི་རྟགས་དང༔ སྣ་ཚོགས་རིས་མེད་ཀྱི་རྟགས་ཨ་འཐས་དེར་ཟུག་གི་རྟགས་འཆར་ཏེ་ 
དེ་ནི་གང་གི་ཡང་དགོས་པ་མེད་དོ༔ ཅིའི་ཕྱིར་ཆོས་སྐུ་ལ་རྣམ་པར་ཤེས་པ་མེད་དོ༔ རྣམ་པར་ 
ཤེས་པ་དང་བཅས་པའི་ལུས་ནི་སེམས་ཅན་གྱི་ཁམས་སོ༔ ཡེ་ཤེས་ཀྱི་ལུས་ལ་རྒྱུ་རྐྱེན་གྱིས་བསྐྱེད་ 
པ་མེད་དོ རང་བྱུང་གི་སྐུ་ལ་ཐོག་མ་དང་ཐ་མ་མེད་དོ༔ སོ་སོ་རང་རིག་པའི་ཡེ་ཤེས་ལ་བེམ་ 
རྨུགས་ཀྱི་སྐྱོན་མེད་དོ༔ ནང་གི་ཉམས་སྣང་ལ་གཟུགས་ཆེ་ཆུང་༔ རིགས་དང་ཁ་དོག་ལ་སོགས་ 
ངེས་པའི་རྟགས་འཆར་ཏེ༔ ཕྱིའི་དབྱིངས་རང་སེམས་སྐྱེ་མེད་ནམ་མཁའ་སྟོང་པ་ཡུལ་དང་འདྲ་
301

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
བ་དེ་ལ༔ ནང་གི་དབྱིངས་རང་སེམས་འགག་མེད་ཀྱི་རྟོག་པས་མ་བསླད་པའི་རྣམ་དག་གསང་ 
བའི་ལམ་ནི་མིག་གོ དེ་ཡང་ཁྱིམ་གྱི་མཐོང་ས་ཁུང་དང་འདྲ་བའི་ནང་དུ་ཕྱི་ནང་གཉིས་སུ་མེད་
པའི་ལུ་གུ་རྒྱུད་བདག་པོ་དང་འདྲ་བའི་དཔེར་བསྟན་པ་ལས༔ འཁྲུལ་པའི་དབང་དུ་མི་བཏང་ 
བར་རང་ལ་རང་གིས་རྩེ་གཅིག་ཏུ་བལྟས་པས རིག་པའི་ཡེ་ཤེས་ངོ་བོ་ཇེ་གསལ་དུ་འགྱུར་ཡང་ 
ཐོག་མ་ཉིད་ནས་དོན་གྱི་ངོ་བོ་ལ་གསལ་འགྲིབ་ཡོད་པ་མ་ཡིན་ནོ༔ དེ་ལ་གོམས་པས་རིག་པའི་ངོ་
བོ་ཇེ་བརྟན་ཇེ་བརྟན་དུ་གྱུར་པ་གློ་བུར་སྟོང་པའི་རང་རྩལ་འཁྲུལ་པའི་བློ་མཐར་གྱིས་ཟད་པའི་
རྟགས་ཀྱི་ངེས་པས་ཏེ༔ མཐར་གཡོ་བ་མེད་ཅིང་འགྱུར་བ་མེད་དོ༔ དོན་གྱི་སྙིང་པོ་དེ་ལ་མ་རིག་ 
པས་སྒྲིབ་མི་ནུས་ཏེ༔ ཅིའི་ཕྱིར་དབྱར་གྱི་ནི་ནམ་མཁའ་ལ་སྤྲིན་དང་ན་བུན་འཁྲིགས༔ གསེར་ 
དཔྱིད་ཀྱི་ནམ་མཁའ་ལ་མི་གནས་ཏེ་ན་བུན་མི་འབྱུང་ཞིང་སྒྲིབ་པར་མི་ནུས་པ་ལྟ་བུའོ༔ དེའི
དུས་སུ་ཚེའི་དུས་བྱས་ཀྱང་༔ བདེན་པ་མཐོང་བའི་དོན་གྱིས་སྤྲུལ་སྐུའི་ཞིང་ཁམས་སུ་གྲོལ་ནསཿ
བསམ་གཏན་གྱི་ལོ་ལྔ་བརྒྱར་སྤྲུལ་པའི་སངས་རྒྱས་ལ་ཆོས་ཉན་ཏེ བརྡའ་དོན་སྐད་ཅིག་གིས་
རྟོགས་ཏེ་སངས་རྒྱ་བར་འགྱུར་རོ༔ ངའི་གདམས་ངག་འདི་ནི་དུས་གསུམ་སངས་རྒྱས་ཀྱིས་ཀྱང་ 
མི་གསུང་གསུངས་པ་མེད་དོ་གསུང་བར་མི་འགྱུར༔ ཅིའི་ཕྱིར་རང་བྱུང་གི་སྟོན་པས་རང་གསལ་
གྱི་འཁོར་ལ༔ རང་རིག་པའི་བསྟན་པ་རང་བྱུང་དུ་བསྟན་པ་ཡིན་ནོ༔ 
འདི་འཆང་བའི་སྐྱེས་བུ་དེ་ནི་ཆོས་ཀྱི་ཕུང་པོ་ཐམས་ཅད་བཟུང་ཞིང་བཅངས༔ བཀླགས་ཤིང་
ཀུན་ཆུབ་པ་བྱས་པ་ཡིན་ནོ༔ གལ་ཏེ་བསོད་ནམས་དམན་པའི་སྟབས་ཀྱིས་ཡང་དག་པའི་མཐའ་
སོ་སོར་རང་རིག་པའི་བསྟན་པ་འདི་ལ་ཐེ་ཚོམ་ཞིང་ཞུགས་པ་དག་འབྱུང་སྟེ༔ དེ་ནི་སྡིག་པའི་ཕུང་
པོ་ཅན་དུ་འགྱུར་བས་ཏེ༔ དུས་ནམ་དུ་ཡང་ཆོས་ཉིད་ཟབ་མོའི་དོན་དང་མཇལ་ཏེ་སངས་རྒྱ་ 
བར་མི་འགྱུར་རོ༔ ཆོས་ཀྱི་ཕུང་པོ་བརྒྱད་ཁྲི་བཞི་སྟོང་དམོད་པར་བྱས་པས་ཏེ༔ དེའི་རྣམ་པར་ 
སྨིན་པ་ནི དམྱལ་བ་ཅི་ཐུབ་ཀྱི་གནས་སུ་ལུས་ཆེན་པོ་ལྕེ་དཔག་ཚད་ལྔ་བརྒྱ་པར་གྱུར་ཏེ༔ རྨོན་
དོར་དང་བཅས་ཏེ་ཐོང་ཤོལ་འབར་བ་ཅན་ལྔ་བརྒྱས༔ བསྐལ་པ་མང་པོར་དམོད་ཅིང་སྡུག་བསྔལ་
བར་འགྱུར་རོ༔ མཚོ་རྒྱལ་དེ་ལྟ་བས་ན་ཐེག་པ་དགུའི་ཆོས་ཐམས་ཅད་ལ་སྨད་པར་མི་བྱ་ཞིང་ 
གུས་པར་བྱ༔ བལྟ་བར་བྱ༔ གཟུང་བར་བྱ༔ བཅང་བར་བྱ༔ ཚུལ་བཞིན་དུ་ཡིད་ལ་བྱ༔ ཡང་དག་
302

༄༅། །ཟབ་གཏེར་ཆོས་ཀྱི་མཛོད་ཁང
པར་བསྒོམ་པར་བྱའོ༔ དེ་ལྟ་བས་ན་ངའི་པདྨ་སྙིང་ཏིག་དང་མ་འཕྲད་ནས་ནི་ཆོས་སྐུ་ཐམས་ཅད་
སྤོང་བར་འགྱུར་ལ༔ ཕྲད་པས་ནི་ཡོངས་སུ་བཟུང་བར་བྱས་པར་འགྱུར་རོ༔ ཞེས་གདམས་སོ༔ 
ཐེམས་གནད་མ་གསང་བའི་ཡང་མཛོད་རྫོགས་སོ༔ ཨ་ཏི༔ སྱ་མྱ་༔ རྒྱ་རྒྱ་རྒྱ
ཨོཾ་ཨཱཿཧཱུྃཿ ཀུན་བཟང་རྡོ་རྗེ་སེམས་དཔའ་ཆེ༔ དགའ་རབ་འཇམ་དཔལ་བཤེས་གཉེན་དང༔ 
ཤྲཱི་སེང་ཧ་པདྨ་འབྱུང་༔ མཚོ་རྒྱལ་ལྷ་སྲས་པདྨ་དབང་༔ ངག་དབང་རྗེ་བཙུན་ཞིག་པོ་གླིང་༔ སྐལ་ 
ལྡན་བུ་ལ་བྱིན་གྱིས་རློབས༔ རང་བྱུང་ངོ་བོ་ཉིད་ཀྱི་སྐུ ཡང་དག་རྟོགས་པར་བྱིན་གྱིས་རློབས༔ 
ཨོཾ་ཨཱཿཧཱུྃཿ རང་རིག་དོན་གྱི་སངས་རྒྱས་དང་༔ བསྟན་པ་རང་རིག་འོད་ལྔར་གདལ༔ འཁྲུལ་དག་ 
དགེ་འདུན་དཀོན་མཆོག་ལ༔ དད་གསུམ་གཅིག་ཏུ་སྐྱབས་སུ་མཆི༔ ཡེ་ནས་སངས་རྒྱས་དོན་གྱི་ 
ལྷ རང་ངོ་མ་ཤེས་ཀུན་ཏུ་བརྟགས༔ ཉེས་ཟད་སྐུ་རུ་སྨིན་བྱའི་ཕྱིར༔ དམ་པ་དོན་གྱི་སེམས་ 
བསྐྱེད་དོ༔ སྣང་བ་རྣམ་དག་ཞིང་ཁམས་སུ སྟོང་སྒྲོན་རིག་པ་ཚོམ་བུར་ཤར༔ མ་འདྲེས་ཡོངས་ 
རྫོགས་ལྷུན་གྲུབ་ཀྱི༔ རང་བྱུང་ཞིང་ཁམས་ཉིད་དུ་འབུལ༔ དག་པ་འོད་ལྔའི་ཞིང་ཁམས་སུ༔ 
རིག་པ་རྡོ་རྗེ་ཀུན་ཏུ་བཟང་༔ མ་བསྐྱེད་ཡེ་ཤེས་ཆེན་པོའི་ལྷ རྟག་ཏུ་སྙིང་གི་དཀྱིལ་དུ་བསྒོམ༔ 
འབྱུང་འཇུག་གནས་གསུམ་གསང་བའི་སྔགས༔ འུར་ཏིང་སིང་ཁྲོལ་རྒྱུན་ཆད་མེདཿ༔ སངས་རྒྱས་ 
ཀུན་གྱྀ་གསང་བའི་སྔགས༔ མ་ཡེངས་གྲག་སྟོང་བསྙེན་སྒྲུབ་བཟླས༔ བསྒོམ་དུ་མེད་ཅིང་ཡེང་དུ་ 
མེད༔ ཀ་དག་ལུགས་རྒྱུད་བཙོན་དུ་བཟུང་༔ སྣང་བཞིའི་མཐར་ཐུག་གྱུར་པའི་རྩེར༔ བསྙེན་སྒྲུབ་ 
ལས་གསུམ་མཐར་དབྱུང་ངོ་༔ སྐུ་གསུམ་རང་ལ་གསལ་བའི་གནས༔ ཟག་བཅས་མི་དམིགས་ཟག་ 
པ་མེད༔ དུས་གསུམ་མེད་ཅིང་དགེ་བའི་མེདཿ ཁྱབ་གདལ་ཆེན་པོའི་ཀློང་དུ་བསྔོ བསྒྲུབས་པས་ 
འགྲུབ་པར་བྱར་མེད་ཅིང་༔ མ་བསྒྲུབས་རང་སངས་རྒྱས་པའི་དཔལ༔ དུས་གསུམ་མི་འགྱུར་རྡོ་ 
རྗེ་སེམསཿ༔ ཀུན་བཟང་ཀློང་དུ་སངས་རྒྱས་ཤོགཿ༔ ས་མ་ཡ༔ རྒྱ་རྒྱ་རྒྱ སྔགས་ཀྱི་སྲུང་མས་སྲུངས་ 
ཤིག༔ ཨཱོྃ་ཨཱཿཧཱུྃ༔ བསྐང་ངོ་ཡེ་ཤེས་གསང་བའི་ལྷ དངོས་པོ་སྟོང་ཉིད་ཀློང་དུ་བསྐང་༔ སྣང་བ་ 
ཡེ་ཤེས་ཀློང་དུ་བསྐང་༔ གསལ་བ་ཤེས་རབ་ཀློང་དུ་བསྐང་༔ སྡུག་བསྔལ་བདེ་ཆེན་ཀློང་དུ་བསྐང་༔ 
སྐྱེ་འགག་གཉིས་མེད་ཀློང་དུ་བསྐང༔ གཉིས་མེད་དོན་རྟོགས་སྤང་བླང་མེད༔ སྣང་སྲིད་གཞི་ 
བཞེངས་མཆོད་པ་འབུལ༔ ཨོཾ་ཨཱཿཧཱུྂ ཨོཾ་ཧཱུྃ་ཏྲཾ་ཧྲཱི་ཨ མུཾ་ལཾ་མཾ་པཾ་ཏཾ ཧྲི་མ་ཧ་རི་ནི་སཿ ར་ཙ་ཧྲི་
303

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཡ༔ མ་ཧཱ་ཀ་ལ༔ ཨེ་ཀ་ཙ་ཏི༔ མ་མ་རག་མོ༔ ཡག་མོ ཡ་མ་ར་ཛ༔ དུ་ཏྲི་ཕུ་ཏྲི༔ ཨ་ཡ་མ་དུ་རུ་ 
ཙ་ཤ་ནཿ༔ ས་པ་རི་ཝ་ར་ཨི་དཾ་བྷ་ལིདྷ་ཁ་ཁ་ཁཱ་ཧི་ཁཱ་ཧི༔ ལན་གསུམ་ལྔའམ་བདུན་གྱིས་འབུལ༔ 
བསམ་པ་ཐམས་ཅད་འགྲུབ་པར་འགྱུར ས་མ་ཡཱ༔ རྒྱ་རྒྱ་རྒྱ༔ ཨེ་མ་ཧོ༔ ཟབ་ཆོས་པདྨའི་སྙིང་ 
ཏིག་ལ༔ ལོ་རྒྱུས་ཞུ་ལན་དག་སྣང་ ༡ དང་༔ སླཪ་ཞུས་རྩ་བའི་སྡོམ་ཚིག་ ༣དང་༔ རྡོ་རྗེ་སྐུ་ཡི་སྒྲུབ་ 
ཐབས་ ༣ དང གསོལ་འདེབས་གསུང་གི་བསྙེན་སྒྲུབ་ ༤ དང༔ དབང་བཞི་ཡེ་ཤེས་ཆུ་བོ་དང་ ༥ ༔ 
དག་སྣང་བག་ཆགས་རང་སངས་ ༦ དང་ མོས་གུས་ཐུགས་རྗེའི་མན་ངག་ ༧ དང་༔ ཡེ་ཤེས་ 
འཁྲུལ་པ་ཪང་དངས་ ༨ དང་༔ མངོན་སུམ་སངས་རྒྱས་ལག་འཆང་ ༩ དང་༔ རང་དབབ་མི་ 
དགེའི་སྡིག་སྤོང་ ༡༠ དང་༔ ཆོས་བཅུ་པདྨ་སྙིང་ཏིག་ཡིན༔ གསང་ཏིག་ཙིཏྟ་དམར་པོའི་འོད༔ 
སྦས་ཏིག་ཡིན་ཏེ་མཐར་ཐུག་ཡིན༔ དོན་གྱི་ཆོས་སྤྱོད་གསོལ་འདེབས་ ༡ དང་༔ སྐྱབས་འགྲོ་སེམས་ 
གཉིས་རང་གསལ་ ༢ དང་༔ སེམས་བསྐྱེད་ཡེ་ནས་སངས་རྒྱས་ ༣ དང་༔ མཎྜལ་ཞིང་ཁམས་རྣམ་ 
དག་༤དང་༔ བསྐྱེད་རིམ་རང་བྱུང་ལྷུན་རྫོགས་ ༥ དང་༔ རྫོགས་རིམ་ཁྱབ་གདལ་ཡེ་ཤེས་ ༦ དང་༔ 
བསྔོ་བ་ཟུང་འཇུག་མཐའ་བྲལ་ ปདང་༔ སྨོན་ལམ་མི་འགྱུར་བདེན་པ་ ༨ དང་༔ དོན་སྐོང་མ་ 
སྤངས་རང་གསལ་ ༩ དང་༔ ཐ་ར་ངན་སྔགས་ཐན་འགྱེད་ ༡༠ དང་༔ རྩ་བ་བཅུ་དང་སྦས་ཏིག་ 
དང་༔ དམིགས་ཚགས་ཡིག་ཆུང་དམར་བྱང་དགུ༔ དེ་ལྟར་ཉི་ཤུས་སྙིང་ཏིག་གི༔ ཆོས་རྣམས་མ་ 
ལུས་རྫོགས་པ་ཡིན༔ མང་ན་ལྷག་ཅིང་ཉུང་ན་ཆད༔ ལྷ་སྲས་རྗེ་འབངས་སྙིང་ལ་ཆོངས༔ པདྨ་ 
བདག་གི་ཡང ཡང་ཟབ་བཅུད༔ སྡུག་བསྔལ་ཉོན་མོངས་རང་གྲོལ་ཆོས༔ འདི་འདྲ་གཞན་ན་མི་འབྱུང་ 
བས༔ རྩིས་བརྒྱར་ཆོངས་ཤིག་ས་མ་ཡ༔ ༔ གླུ་ཧྱ༔ ས་མ་ཡ༔ རྒྱ་རྒྱ་རྒྱ༔ ད་ལྟ་ཉིད་དུ་ཡེ་ 
ཤེས་གནད་ལ་ཕེབས་པའི་གདམས་པ་འདི་ཡི་གེར་བྲིས་པས་འཁྲུལ་སྣང་ཟད་དེ་དག་སྣང་ཤར་
བའི་རིམ་པ་མང་དུ་འབྱུང་གིན་ཡང་གདའོ༔ ཐེ་ཚོམ་སྤོངས་ཤིག་པདྨ་རྒྱལ་པོ་ཡེ་ཤེས་རོལ་པ་ 
རྩལ་གྱིས་སྟེང་ཁང་སྙིང་མཛོད་སྨུག་པོ་ནས་གཏེར་ནས་གདན་དྲངས་པའོ༔ དགེའོ། །
304

༄༅། །ཟབ་གཏེར་ཆོས་ཀྱི་མཛོད་ཁང་།
ཕྱོགས་བཅུའི་འགྲོ་ཁམས་རྒྱ་མཚོ་ཇི་སྲིད་པ། །
དེ་སྙེད་རྒྱལ་ཀུན་ངོ་བོ་པདྨ་ཡི། །
ཕྲིན་ལས་བྱེད་པོར་བདག་ཉིད་གྱུར་ནས་ཀྱང༌། ། 
སྲས་བཅས་རྒྱལ་བའི་སྤྱོད་ལ་འཇུག་པར་ཤོག །
ཅེས་མི་ཕམ་པས་སོ། །
ཡི་གེ་ཉི་ཤུ་རྩ་དྲུག་པ་འདི་དཔེ་ཆའི་ནང་དུ་བཞག་ན་དཔེ་ཆ་དེར་ཅི་འདྲར་ 
བགོམས་ཀྱང་ཉེས་པ་མི་འབྱུང་བར་འཇམ་དཔལ་རྩ་རྒྱུད་ལས་གསུངས་སོ། །
305

ཟབ་གཏེར་ཆོས་ཀྱི་མཛོད་ཁང༌།
The text collections of lotus bom. 
伏藏深法宝库
དཔེ་ཚོགས་སྤྱིའི་བློ་འདྲི་ཡུལ། འཆི་མེད་རིག་འཛིན།
丛书顾问:齐美仁增
དཔེ་ཚོགས་སྤྱིའི་ཁ་བྱང་འདོགས་མཁན། འཆི་མེད་རིག་འཛིན།
丛书公题名: 齐美仁增
དཔེ་ཚོགས་སྤྱིའི་ཡོན་སྦྱོར་བ། དཀོན་མཆོག་ཚེ་རིང་།
丛书施主: 贡乔才让
དཔེ་ཚོགས་སྤྱིའི་གཙོ་སྒྲིག་པ། གཡུ་ཚ་པད་ཁོ།
丛书主编:叶察白考
དཔར་བསྐྲུན་ཕྱོགས་ཀྱི་ལག་རོགས། འཇིགས་མེད་རྡོ་རྗེ། ཀྲང་ཁྲིན།
印刷助理: 久美多杰 章成

ཟབ་གཏེར་ཆོས་ཀྱི་མཛོད་ཁང་།
རྩོམ་པ་པོ། མཁའ་འགྲོ་ཡེ་ཤེས་མཚོ་རྒྱལ་སོགས།
གཙོ་སྒྲིག་པ། གཡུ་ཚ་པད་ཁོ།
རྩོམ་སྒྲིག་འགན་འཁུར་བ། ཀུན་ཐར་མཚོ།
རྒྱབ་ཤོག་མཛེས་བཟོ།ཀུན་ཐར་མཚོ།
དཔེ་སྐྲུན། ཀྲུང་གོ་རྒྱལ་སྤྱིའི་སྐད་ཡིག་དཔེ་སྐྲུན་ཁང༌།
སི་ཁྲོན་ཅ་ཁྲོང་པར་འདེབས་འགན་འཁྲི་ཚད་ཡོད་སྤྱི་གཉེར་ཁང་།པར་ཁང་།
དེབ་ཚད།170mm230mm 1/16
དཔར་ཤོག202
པར་གཞི།༢༠༡༦ལོའི་ཟླ་༤པར་པར་གཞི་དང་པོ་བསྒྲིགས།
པར་ཐེངས།༢༠༡༦ལོའི་ཟླ་༤པར་པར་ཐེངས་དང་པོ་བཏབ།
པར་གྲངས། 01-3000
དཔེ་རྟགས། ISBN: 978-988-12632-3-0
དཔེ་རིན། 245.00

图书在版编目(CIP)数据
伏藏深法宝库:藏文/(唐)莲花生大师等著。——中国世界语出版社,2016.4
ISBN: 978-988-12632-4-7
I. ①伏II. ①莲III. ① 藏传佛教—藏文一藏语IV
中国版本图书馆CIP数据核字(2016) 第263247号
伏藏深法宝库
作者 莲花生大师等著
责任编辑 格他磋 
主 编 叶察白考 
封面设计 格他磋
技术设计叶察白考
出版发行中国世界语出版社
印刷 四川嘉创印刷有限责任公司 
开本170mm×230mm 1/16
印 张202
字数404千
版2016年4月第1版
印次2016年4月第1次印刷
印
01-3.000
标准书号ISBN:978-988-12632-4-7
定价245. 00(全1-10册)
版权所有翻印必究
དཔེ་སྐྲུན་གྱི་བདག་དབང་འདི་གར་ཡོད་པས་པར་བཤུས་བྱས་ན་ཁྲིམས་ཆད་ཕོག་ངེས།

ཧཱུཾ། ཀུན་ཏུ་བཟང་མོ་ཡེ་ཤེས་ཁྲོས་པའི་རྩལ། །དབྱིངས་ཀྱི་རྒྱལ་མོ་ཨེ་ཀ་ཛཱ་ཊཱི་མ། །
ཡེ་ཤེས་ལས་དང་འཇིག་རྟེན་མ་མོའི་ཚོགས།།གསོལ་ལོ་མཆོད་དོ་བཅོལ་བའི་ཕྲིན་ལས་མཛོད། །
ཧྲི༔ དྲང་སྲོང་ཁྱབ་འཇུག་ཆེན་པོ་རཱ་ཧུ་ལ།།སྤྲུལ་པ་རྣམ་བརྒྱད་གདོང་མོ་མཆེད་བཞི་དང་། །
གཟའ་དང་རྒྱུ་སྐར་དྲེགས་པ་སྡེ་བརྒྱད་བཅས།།གསོལ་ལོ་མཆོད་དོ་བཅོལ་བའི་ཕྲིན་ལས་མཛོད། །
ཧཱུཾ། དམ་ཅན་སྐྱེས་བུ་ཆེན་པོ་ཐིག་ལེ་རྩལ།།དགྱེས་སྡེ་བརྟན་མ་འཛིན་གིང་ཕོ་ཉའི་ཚོགས། །
སྐུ་མཆེད་སུམ་བརྒྱ་དྲུག་ཅུའི་ཚོགས་དང་བཅས། །གསོལ་ལོ་མཆོད་དོ་བཅོལ་བའི་ཕྲིན་ལས་མཛོད། །
འཇམ་མགོན་མི་ཕམ་པས་སོ། །

ཟབ་གཏེར་ཆོས་ཀྱི་མཛོད་ཁང་།
The store house of profound
& treasury Dharma.
སློབ་དཔོན་ཆེན་པོ་པདྨ་འབྱུང་གནས་
ལྷོ་ནུབ་སྲིན་པོའི་གླིང་དུ་གཤེགས་ནས་ལོ་ ༡༡༣༩ 
འཁོར་བའི་རྗེས་དྲན་དུ་བསྐྲུན།
This book was printed on
time of the 1139 anniversary
of the coming of Padmasambhava
in the Southwest Land of the
Rakshasa.
zLa EL H HRE HHR 1139 #
LL

31
རབ་འབྱམས་ཞི་ཁྲོའི་ཁྱབ་བདག་སྒྲུབ་སྡེ་བརྒྱད། 
བཀའ་བབས་རིག་འཛིན་སོ་སོའི་དགོངས་བཅུད་དང༌། ། 
ཀུན་འདུས་པདྨའི་བཀའ་སྲོལ་གཅིག་ཏུ་འཁྱིལ། ། 
མཚོ་སྐྱེས་རྒྱལ་བའི་བསྟན་པ་རྒྱས་གྱུར་ཅིག །
ཀུན་མཁྱེན་མི་ཕམ་རྒྱ་མཚོས།
ISBN 978-988-12632-4-7
9789881 263247
༼:245.00Ü(4Ł1-10』#)

