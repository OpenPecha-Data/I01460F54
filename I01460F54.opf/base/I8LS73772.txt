༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:W8LS73765ImageGroup: 18LS73772
LCCN:n/aISBN:9789881263230
Title:
ཟབ་གཏེར་ཆོས་ཀྱི་མཛོད་ཁང།
zab gter chos kyi mdzod khang /
Author:
གླིང་པ
པདྨ་
pad+ma gling pa
Descriptor:In/a
Original Publication:mtsho skyes pad+ma'i dpe tshogs/;n/a
Place:Isi khron/
Publisher:krung go'i rgyal spyi'i skad yig dpe skrun khang/
Date:2016
Volume:16
Total Volumes:20
TBRC Pages:2
Introductory Pages:In/a
Text Pages:In/a
Scanning Information:Scanned at Tibetan Buddhist Resource Center, 1430 Massachusetts Ave, 5th Floor 
Cambridge, MA 02138.

ཟབ་གཏེར་ཆོས་ཀྱི་མཛོད་ཁང་།
༄༅། །གུ་རུ་ཞི་དྲག་གི་སྒྲུབ་ཐབས་སྐོར་བསྐྱེད་རྫོགས་
འབུམ་གྱི་སྙིང་བཅུད་བཞུགས་སོ། །
༠༠
2319
ཟབ་གཏེར་
ཆོས་ཀྱི་མཛོད་ཁང་།
མཚོ་སྐྱེས་པདྨའི་དཔེ་ཚོགས།
ཀྲུང་གོ་རྒྱལ་སྤྱིའི་སྐད་ཡིག་དཔེ་སྐྲུན་ཁང་།

ཟབ་གཏེར་ཆོས་ཀྱི་མཛོད་ཁང་།
The store house of profound 
& treasury Dharma.
སྤྱིར་ཡང་མ་འོངས་བོད་ཡུལ་སེམས་ཅན་རྣམསཿ༔ 
འི་སྐལ་བ་པདྨ་འབྱུང་གནས་ཡིན༔
གང་ཟག་ཡོངས་ཀྱིས་བླ་མ་བསྒྲུབ་ལ་བརྩོན༔
རང་རང་བླ་མ་པདྨའི་རྣམ་པར་བསྒྱུརཿ༔
བྱིན་རླབས་ཐུགས་རྗེ་ལྷག་ཏུ་ཆེ་བ་འབྱུང་༔
ཨོ་རྒྱན་བསམ་གཏན་གླིང་པས།
#*#JE

༄༅། །གུ་རུ་ཞི་དྲག་གི་སྒྲུབ་ཐབས་སྐོར་བསྐྱེད་རྫོགས་འབུམ་གྱི་
སྙིང་བཅུད་བཞུགས་སོ། །
༄༅། །ཟབ་གཏེར་ཆོས་ཀྱི་མཛོད་ཁང༌།

1

༈ རྣམ་དག་ཟུང་འཇུག་འོད་གསལ་འདུས་མ་བྱས། །རང་བྱུང་ལྷན་སྐྱེས་བྱང་ཆུབ་སྙིང་པོའི་སྐུ། །
ཡན་ལག་བདུན་ལྡན་དཀྱིལ་འཁོར་ཀུན་གྱི་གཙོ། །སྐུ་བཞིའི་དབང་ཕྱུག་རྗེ་བཙུན་པདྨ་འབྱུང༌། །

@3
༈ གང་ཞིག་དྲན་ན་ངན་འགྲོའི་འཇིགས་ལས་གྲོལ། །མཚན་ཙམ་འཛིན་པས་མི་མཐུན་ཕྱོགས་ལས་རྒྱལ། །
མཐོ་རིས་ཡོན་ཏན་ཀུན་གྱི་དཔལ་གཅིག་པོ། །སྐྱབས་མགོན་མཚོ་སྐྱེས་རྡོ་རྗེར་གུས་ཕྱག་འཚལ། །

གསལ་བཤད།
༈ གསལ་བཤད།
ཨོ་རྒྱན་ཆོས་ཀྱི་རྒྱལ་པོ་ལ་ཕྱག་འཚལ་ལོ། །རྦ་རླབས་དྲག་ཏུ་འཕྱུར་བ་ལྟ་བུའི་སྤྱི་ 
ཚོགས་འདིའི་ཁྲོད་དུ། མིའི་རིགས་ཀྱི་བསམ་བློ་སྣ་ཚོགས་ཕན་ཚུན་བསླད་པས། གནའ་ 
དེང་གི་མིའི་སེམས་ཁམས་ལའང་འཕོ་འགྱུར་ཆེན་པོ་བྱུང་དང་འབྱུང་བཞིན་པ་དང༌། རྐྱེན་ 
དེ་དག་གིས་བསླངས་པའི་འདུ་ཤེས་སྐྱོན་ཅན་མང་པོས་གནའ་བོའི་རིག་གཞུང་གི་ལམ་
ལུགས་མགོ་རྨོངས་ཅན་དུ་བསྒྱུར་བའི་སྐབས་འདིར། རྟོག་གེ་གསར་བུ། གསང་བ་སྔགས་ 
ཀྱི་བྱིན་རླབས་དང་ནུས་མཐུ་ཁས་མི་ལེན་ཞིང༌། དད་པ་དང་དག་སྣང་གང་ཡང་བློར་མི་ 
ཤོང་བ། རྣམ་ཤེས་ཀྱི་ཡུལ་ཁོ་ནར་འཕྱན་པའི། དཔྱད་པ་དང་ཐེ་ཚོམ་གྱིས་རྒྱུད་དཀྲུགས་ 
པ་མང་པོས། རྒྱལ་འགོང་གིས་བརླམས་པའི་གཏམ་ལྟ་བུས། གངས་ཅན་པའི་ཆོས་སྲིད་ 
ཡོད་ཚད་ལ། སྙིགས་འདོར་བཅུད་ལེན་དང༌། བཅོས་བསྒྱུར་གསར་བཏོད། ལྟ་བ་མཉམ་ 
གནས། ཞེས་ལྷ་མ་ཡིན་གྱི་ཚིག་མཚོན་དག་གིས་གང་དགར་བཅོམ་པའི་དུག་རླངས་ཀྱིས། 
དཔལ་རྔ་ཡབ་གླིང་པས་སྙིགས་མའི་དུས་འདིར་སྒོས་གནད་དུ་བསྩལ་བའི་གཏེར་ཆོས་ སྒྲུབ་
ཐབས་ཀྱི་སྐོར་རམ་འདོན་ཆོག་གི་རིགས། ཆེས་ཟབ་པ་མང་པོར་རང་བཞིན་གྱིས་འཇིག་ཉེན་ཐེབས་ 
ཏེ་རིན་ཐང་མེད་པའི་གནའ་རྫས་ཤིག་ལ་སྒྱུར་བཞིན་པ་ནི། བོད་ཀྱི་བསྟན་འགྲོ་སྤྱི་ལ་གྱོང་ 
རྒུད་ཚབས་ཆེན་ཞིག་སླར་ཡང་འབྱུང་བའི་སྔ་ལྟས་ཡིན་ཏེ། གངས་ཅན་པའི་ཆོས་སྲིད་གཉིས་ 
ནམ་གནས་ཀྱི་བར་དུ། ཟབ་མོ་གཏེར་ཆོས་ཀྱི་ནུས་ཤུགས་ལ་བརྟེན་ནས་བསྐྱང་དགོས་ 
པ་ནི་གུ་རུའི་ཞལ་བཞེས་གལ་ཆེན་དེ་ཡིན་པས། མཚོ་སྐྱེས་བླ་མ་གཙུག་ཏུ་ཁུར་མཁན་
1

གསལ་བཤད།
ཞིག་ཡིན་ན་ཐ་ཚིག་དེའི་དོན་ལ་ཐུགས་འདང་རེ་བཏང་སྟེ། ཁ་གཏད་དུ་ལངས་པའི་དུས་ཀྱི་ 
འཚུབས་མ་ནག་པོ་འདི་བཟློག་ཐབས་ལ་འབད་འོས་པ། ཚད་ངེས་པའི་བྱ་བ་མངོན་གསལ་
ཞིག་རེད། སྔོན་རྒྱལ་པོ་གླང་སྨོན་གྱིས་གངས་ལྗོངས་ཁྲག་གིས་སྦགས་པའི་དུས་སུའང༌། 
ལྷ་ལུང་དཔལ་གྱི་རྡོ་རྗེས་ཞུམ་པ་མེད་པའི་ཐུགས་སྟོབས་ཀྱིས་སྡིག་རྒྱུན་འབོར་ཆེན་
དེའི་འཕྲོ་བཅད་པའི་ལོ་རྒྱུས་དང༌། སྐབས་དེར་གནུབས་ཆེན་སངས་རྒྱས་ཡེ་ཤེས་ཀྱི་གཟི་ 
བརྗིད་ལ་བརྟེན་ནས་སྔ་ འགྱུཪ་ བའི་ གསང་ སྔགས་རྡོ་ རྗེ་ ཐེག་ པའི་ ཆོས་ཕྱོགས་རྣམས་ 
ཆག་འཇིག་ལས་བསྐྱབས་འདུག་པ་སོགས། ཕྱི་རབས་སྔགས་པ་ཚོར་དྲན་གསོ་དང་མིག་ 
ལྟོས་བྱེད་ཡུལ་གསོན་པོ་མང་དུ་མཆིས་སོ། །
བྱང་པ་གཏེར་ཆེན་གྱི་གསང་སྔགས་བསྟན་པ་རྣམ་གསུམ་གྱི་ཆོས་འབྱུང་ལས། དེ་ཡང་ 
བོད་ཁ་བ་ཅན་གྱི་རྒྱལ་ཁམས་སུ༔ ཁྱད་པར་འཕགས་པའི་གཏེར་ལྔ༔ གཏེར་ཆེན་པོ་བརྒྱ་ 
དང་རྩ་གཅིག་སྦས་སོ༔ གདུལ་བྱ་ལོ་ལྔ་བརྒྱ་དང་བཅུ་གསུམ་ཡོད་དོ༔ དེ་རྣམས་སྨོད་པའི་ 
བདུད་བགེགས་ནི༔ འགོང་པོ་སྤུན་དགུ༔ དམ་སྲི་སྤུན་དགུ༔ ཐེ་རང་སྤུན་དགུ༔ སྙིང་དུ་ 
ཞུགས་པའི་བན་བཙུན་དམ་ཉམས་པ་མང་པོས༔ གཏེར་གྱི་ཆོས་ཟབ་མོ་ལ་ཡ་ག་དང་སྐུར་ 
པ་གདབ་སྟེ༔ བཀའི་བྱིན་རླབས་མ་ཉམས་པར་སྤྱོད་པའི་གང་ཟག་རྣམས་ལ༔ རུ་ང་དང་ 
ཕྲག་དོག་མང་པོ་བྱེད༔ ཆོས་ལ་ང་བདག་གི་འགོང་པོ་འབྱུང་བས༔ གཏེར་ཆོས་སྤྱོད་པ་ 
རྣམས་ཀྱང་ཡིད་གཉིས་སུ་འགྱུར་ཏེ༔ ཕ་རོལ་དང་རྩོད་པའི་ཕྱིར༔ ཆོས་སྣ་ཚོགས་ཀྱི་སྒོར་ 
ཞུགས་ཏེ༔ ཉམས་སུ་མི་ལོངས་པའི་ཤེས་བྱ་མཐའ་ཡས་སུ་སྤྱད་པས༔ བྱིན་རླབས་དང་ 
ནུས་པ་ཡལ་ཏེ༔ ཟབ་མོའི་བསྟན་པ་ཉམས་པར་འགྱུར་རོ༔ ཞེས་གསུངས་འདུག་པ་ནི་ 
ད་ལྟའི་སྤྱི་ཚོགས་ཁྲ་ཁྲ་འདིའི་བར་ན་མགོ་བོ་འཐོམས་པའི་རིགས་ལུང་གིས་ཟིན་པ་ལྟ་
2

གསལ་བཤད།
བུ་མ་ཡིན་ནམ་སྙམ་སྟེ། གསང་སྔགས་ཀྱི་ཆོས་ལ་དགའ་དད་ཡོད་མཁན་ཚོས་རང་གི་
ལག་རྩེར་ཐོབ་པའི་ཡིད་བཞིན་ནོར་བུ་དེའི་རིན་ཐང་ཤེས་དགོས་པ་དང༌། གཅེས་སྤྲས་དང་
སྲུང་སྐྱོབ་བྱེད་པ་གལ་ཆེའོ་ཞེས། ཐུགས་རྗེ་ཆེན་པོའི་མདུན་དུ་མ་ཎིའི་ལུང་འདྲེན་གྱི་གཏམ་ 
འདི་གང་ལྟར་བཤད་ཤོར་ཐལ་ཡང༌། རྣམ་པ་ཚོའི་ཐུགས་ལ་མི་གནོད་པར་དྲན་སྐུལ་རེའི་ 
རྒྱུར་འགྱུར་བར་སྨོན་ནོ། །
མཇུག་ཏུ་ཞུ་རྒྱུར། རང་ལ་མཚོན་ན་ན་ཚོད་ཡོལ་ཀྱང་ཤེས་ཡོན་ནར་མ་སོན་པའི་མི་ 
བུ་ཕལ་པ་ཞིག་ཡིན་པས། དཔེ་ཚོགས་འདི་སྒྲིག་ཞུས་སོགས་ཀྱི་སྐབས་སུ་ཁ་ཤོར་མིག་
ཤོར་གྱིས་ལྷག་ཆད་ནོར་འཁྲུལ་གྱི་ཉེས་པ་ཤིན་ཏུ་མང་པོ་བསགས་ཡོད་ངེས་དང་། མ་ 
ཚད་དཔེ་རྙིང་ ལ་ ལ་ཤིན་ཏུའང་ཁ་མི་གསལ་བས་དང་། བརྡ་རྙིང་དང་སྐུང་ཡིག་མང་བ། 
མགྱོགས་བྲིས་དང༌། ཕྱག་རིས༌ལ༌ལ་ཧ་ཅང་གཟུགས་རྫོབ་པ་སོགས་ཀྱིས་ད་དུང་རྨང་ 
གཞིའི་སྐྱ་ཐིག་ཙམ་ཞིག་ལས་ཚད་ལྡན་ཡང་དག་ཅིག་ཡོང་ཐུབ་མེད་པ་སྨོས་མེད་ཡིན་ 
པས། ཤེས་ལྡན་ཀློག་པ་པོ་ཚོས་ཡིན་ངེས་དག་བཅོས་ཀྱི་མཆན་བུ་འདེབས་རོགས་ཞུ་རྒྱུ་ 
དང༌། རྣམ་པ་ཚོའི་ཤེས་ཡོན་གྱི་མཛུབ་སྟོན་འོག ཟབ་གཏེར་ཆོས་ཀྱི་མཛོད་ཁང་འདི། མ་
འོངས་པར་གཏེར་མའི་ཕྱོགས་ཀྱི་མ་དཔེ་དག་ཤོས་ཤིག་ཏུ་འགྱུར་ཐུབ་པར་སྙིང་ནས་
སྨོན་པ་ཡིན་ནོ། །
ཞེས་ཡི་གེ་སྒྲིག་སྦྱོར་པས།
3

དཀར་ཆག
དཀར་ཆག
༄༅། །གུ་རུ་ཞི་དྲག་གི་སྒྲུབ་ཐབས་སྐོར་བསྐྱེད་རྫོགས་འབུམ་གྱི་སྙིང་བཅུད་ 
བཞུགས་སོ། །
༄༅། །བླ་མའི་ཐུགས་སྒྲུབ་ཡིད་བཞིན་ནོར་བུ་རྩ་རྒྱུད་ནོར་བུའི་སྙིང་པོ་གསང་བའི་ལྡེའུ་མིག་ལས་
མི་ཡི་མཁའ་འགྲོ་མཚོ་རྒྱལ་ལ་གདམས་པ་བཞུགས་སོ༔
གཏེར་ཆེན་སྟག་ཤམ་གླིང་པ།3-367
ཨཾ༔ ཟབ་ཆོས་རིག་འཛིན་ཐུགས་ཐིག་ལས༔ ཕྱི་སྒྲུབ་རྡོ་རྗེའི་སྙིང་པོ་བཞུགས་སོ༔
ཨོ་རྒྱན་གཏེར་བདག་གླིང་པ།37-387
ཨཾ༔ ཟབ་ཆོས་རིག་འཛིན་ཐུགས་ཐིག་ལས༔ གུ་རུའི་ནང་སྒྲུབ་སྲོག་གི་ཐིག་ལེ་བཞུགས་སོ༔
ཨོ་རྒྱན་གཏེར་བདག་གླིང་པ།39-40
ཨཾ༔ ཟབ་ཆོས་རིག་འཛིན་ཐུགས་ཐིག་ལས༔ གུ་རུའི་གསང་སྒྲུབ་ཡང་ཟབ་དྭངས་མ་བཞུགས་སོ༔
ཨོ་རྒྱན་གཏེར་བདག་གླིང་པ།41-42
༄༅། །ཨོ་རྒྱན་པདྨ་ལ་བརྟེན་པའི་བླ་མའི་རྣལ་འབྱོར་བཞུགས་སོ། ། 
༧ རོང་ཆེན་ཀིརྟི་སྐྱབས་མགོན་བློ་བཟང་ཕྲིན་ལས་ལྷུན་གྲུབ།43-48
1

དཀར་ཆག
༈ གུ་རུའི་སྒྲུབ་ཐབས་སྣ་ཚོགས་ཀྱི་སྐོར། 
གཏེར་ཆེན་པདྨ་གླིང་པ།
ཧཱུྃ༔ ཕྱི་སྒྲུབ་ཡོན་ཏན་ཀུན་འབྱུང་བཞུགས་སོ༔49-51
ཧཱུྃ༔ བླ་མའི་ནང་སྒྲུབ་རྡོ་རྗེ་ཕྲེང་བ་བཞུགས་སོ༔52-53 
ཧཱུྃ༔གུ་རུ་དྲག་པོའི་རྩ་བའི་སྒྲུབ་ཐབས་རེག་ཆོག་སྤུ་གྲི་འབར་བ་བཞུགས་སོ༔ ༼ 54 - 59༽
ཧཱུྃ༔ ཐུགས་སྒྲུབ་དྲག་པོའི་ཉམས་ལེན་ལག་བཅང་མ་བཞུགས་སོ༔f60-661
ཧཱུྃ གུ་རུ་དྲག་པོ་ཡཀྴ་ནག་པོ་མེ་དབལ་སྒོས་སྒྲུབ་བཞུགས་སོ༔67-68
ཧཱུྃ༔ ཕྱི་ནང་གསང་གསུམ་གཅིག་ཏུ་དྲིལ་བའི་སྒྲུབ་ཐབས་ཤོག་དྲིལ་གུད་དུ་སྦས་པའོ༔ ༼69 - 71༽
ཧཱུྃ༔ དྲག་པོ་མེ་རླུང་འཁྱིལ་པ་ལས༔ དྲག་པོའི་ཕྱི་སྒྲུབ་བཞུགས་སོ༔72-737
ཧཱུྃ༔ དྲག་པོ་མེ་རླུང་འཁྱིལ་བ་ལས༔ བླ་མ་དྲག་པོའི་ཕྲིན་ལས་ནང་སྒྲུབ་བཞུགས་སོ༔ ༼74 -76༽
ཧཱུྃ༔ དྲག་པོ་མེ་རླུང་འཁྱིལ་བ་ལས༔ དྲག་པོའི་གསང་སྒྲུབ་བཞུགས་སོ༔577-787
ཧཱུྃ༔ དྲག་པོ་མེ་རླུང་འཁྱིལ་བ་ལས༔ དྲག་པོ་བླ་མེད་ཀྱི་སྒྲུབ་པ་བཞུགས༔79-81
སོ༔ཧཱུྃ༔ དྲག་པོ་མེ་རླུང་འཁྱིལ་པ་ལས༔ དྲག་པོ་རྩ་བའི་སྒྲུབ་པ་བཞུགས་ 82-85
ཧཱུྃ༔ བླ་མ་ནོར་བུ་རྒྱ་མཚོ་ལས༔ རྩ་གསུམ་སྲོག་འཁོར་ཟབ་མོ་བཞུགས་སོ༔ 」༼86 -86-89
ê༔ བླ་མ་ནོར་བུ་རྒྱ་མཚོ་ལས༔ གུ་རུ་མཚན་བརྒྱད་ཀྱི་སྒྲུབ་ཐབས་ཡང་ཟབ་བཞུགས༔ ༼90 - 100༽ 
ཧཱུྃ༔ བླ་མ་ནོར་བུ་རྒྱ་མཚོ་ལས༔ ཐོད་ཕྲེང་རིགས་ལྔའི་སྒྲུབ་པ་བཞུགས་སོ༔ ༼101 - 113༽ 
ཧཱུྃ༔ ཡང་གསང་ནོར་བུ་རྒྱ་མཚོ་ལས༔ གསང་བའི་ཡང་སྙིང་ཧཱུཾ་སྒྲུབ་བཞུགས་སོ༔ ༼ 114 - 118 
༄༅། །གུ་རུའི་བླ་སྒྲུབ།པཎ་ཆེན་བློ་བཟང་ཆོས་རྒྱན། 119 - 121
2

དཀར་ཆག
༈ གུ་རུའི་སྒྲུབ་ཐབས་སྣ་ཚོགས་ཀྱི་སྐོར།
རིག་འཛིན་བདུད་འདུལ་རྗེ།
༄༅། །བཀའ་རྫོགས་པ་ཆེན་པོ་དམ་ཆོས་དགོངས་པ་ཡོངས་འདུས་ལས༔ གུ་རུ་པདྨ་འབྱུང་གནས་ཀྱི་ 
སྒྲུབ་ཐབས་འདོད་ཆགས་སྦྱོང་བྱེད་ཅེས་བྱ་བ་བཞུགས་སོ༔༼122 ‐123༽
༄༅། །བཀའ་རྫོགས་པ་ཆེན་པོ་དམ་ཆོས་དགོངས་པ་ཡོངས་འདུས་ལས༔ གུ་རུ་པདྨ་འབྱུང་གནས་ཀྱི་ 
གསང་སྒྲུབ་བཞུགས་སོ༔ 124 - 125
༄༅། །བཀའ་རྫོགས་པ་ཆེན་པོ་དམ་ཆོས་དགོངས་པ་ཡོངས་འདུས་ལས༔ གུ་རུ་པདྨ་སམྦྷའི་སྒྲུབ་ཐབས་ 
ཟབ་མོ་བཞུགས་སོ༔126 - 127
༄༅། །བཀའ་རྫོགས་པ་ཆེན་པོ་དམ་ཆོས་དགོངས་པ་ཡོངས་འདུས་ལས༔ གུ་རུ་བློ་ལྡན་མཆོག་སྲེད་ཀྱི་ 
སྒྲུབ་པ་བཞུགས་སོ༔128-129
༄༅། །བཀའ་རྫོགས་པ་ཆེན་པོ་དམ་ཆོས་དགོངས་པ་ཡོངས་འདུས་ལས༔ གུ་རུ་པདྨ་རྒྱལ་པོའི་གསང་ 
བཞུགས་སོ༔ 130 - 131སྒྲུབ་
༄༅། །བཀའ་རྫོགས་པ་ཆེན་པོ་དམ་ཆོས་དགོངས་པ་ཡོངས་འདུས་ལས༔ གུ་རུ་ཉི་མ་འོད་ཟེར་གྱི་སྒྲུབ་ 
པ་ཟབ་མོ་བཞུགས་སོ༔ 132 133
༄༅། །བཀའ་རྫོགས་པ་ཆེན་པོ་དམ་ཆོས་དགོངས་པ་ཡོངས་འདུས་ལས༔ གུ་རུ་སེདྷ་རབ་བརྟན་གྱི་ 
སྒྲུབ་ཐབས་གཏི་མུག་སྦྱོང་བྱེད་ཅེས་བྱ་བ་བཞུགས་སོ༔ 134 - 135
༄༅། །བཀའ་རྫོགས་པ་ཆེན་པོ་དམ་ཆོས་དགོངས་པ་ཡོངས་འདུས་ལས༔ གུ་རུ་ཤཱཀྱ་སེང་གེའི་གསང་ 
སྒྲུབ་བཞུགས་སོ༔136 - 137
༄༅། །བཀའ་རྫོགས་པ་ཆེན་པོ་དམ་ཆོས་དགོངས་པ་ཡོངས་འདུས་ལས༔ གུ་རུ་སེང་གེ་སྒྲ་སྒྲོག་གི་
གསང་སྒྲུབ་བཞུགས་སོ༔138 -139
3

དཀར་ཆག
༄༅། །བཀའ་རྫོགས་པ་ཆེན་པོ་དམ་ཆོས་དགོངས་པ་ཡོངས་འདུས་ལས༔ ཡི་དྭགས་གུ་རུ་སྣང་བྱེད་ཀྱི་ 
གསང་སྒྲུབ་སེར་སྣ་སྦྱོང་བྱེད་ཅེས་བྱ་བ་བཞུགས་སོ༔ ༼140 - 141༽
༄༅། །བཀའ་རྫོ་གས་པ་ཆེན་པོ་དམ་ཆོས་དགོངས་པ་ཡོངས་འདུས་ལས༔ གུ་རུ་རྣམ་པར་གནོན་གྱི་ 
གསང་སྒྲུབ་ཞེ་སྡང་འཇོམས་བྱེད་ཅེས་བྱ་བ་བཞུགས་སོ༔142-143
༄༅། །བཀའ་རྫོགས་པ་ཆེན་པོ་དམ་ཆོས་དགོངས་པ་ཡོངས་འདུས་ལས༔ གུ་རུ་རྡོ་རྗེ་གྲོ་ལོད་ཀྱི་སྒྲུབ་པ་
བཞུགས་སོ༔144-145
༄༅། །ཨོ་རྒྱན་ཐུགས་ཀྱི་ཧཱུྃ་སྒྲུབ་བཞུགས༔ གསང་བ་ཡང་སྙིང་མཐར་ཐུག་བཞུགས་སོ༔
མངའ་རིས་པཎ་ཆེན་པདྨ་རྒྱལ་པོ་ཡེ་ཤེས་རོལ་པ་རྩལ།146 - 149
ཧཱུྃ༔ བཀའ་རྫོགས་པ་ཆེན་པོ་ཡང་ཟབ་དཀོན་མཆོག་སྤྱི་འདུས་ལས༔ གུ་རུ་རྡོ་རྗེ་གྲོ་ལོད་ཀྱི་ཧཱུཾ་སྒྲུབ་བཞུགས༔
རིག་འཛིན་འཇའ་ཚོན་སྙིང་པོ། 150 - 152
༄༅། །གུ་རུ་དྲག་པོའི་སྒྲུབ་ཐབས།
༧ ཆོས་རྗེ་འཇིགས་མེད་ཕུན་ཚོགས་འབྱུང་གནས། 153
༄༅། །ཨོ་རྒྱན་ཐུགས་ཀྱི་གསང་སྒྲུབ་བཞུགས་སོ༔ 
གཏེར་ཆེན་རཏྣ་གླིང་པ། ༼154 - 158 
༄༅། །གུ་རུ་པདྨའི་སྒེར་སྒྲུབ་ཅེས་བྱ་བ་བཞུགས་སོ༔ 
གཏེར་ཆེན་རཏྣ་གླིང་པ། ༼159 - 160༽ 
༄༅། །གུ་རུ་གསང་བའི་སྒྲུབ་པ་ཟངས་མཛོད་ནས་བྱོན་པའོ། ། 
རིག་འཛིན་རྒོད་ཀྱི་ལྡེམ་འཕྲུ་ཅན། ༼161 - 164༽
༄༅། །གསང་མཚན་ཐུགས་ཀྱི་སྒྲུབ་པ་ལས་ཐེམས་མེད་སྙིང་ཁྲག་གི་དྭངས་མ་གུ་རུ་དྲག་པོ་སྤྱན་ 
སྒྲུབ་ཐབས་བཞུགས་སོ། ། རིག་འཛིན་རྒོད་ཀྱི་ལྡེམ་འཕྲུ་ཅན། ༼165 - 169༽ 
4

དཀར་ཆག
༄༅། །བླ་མ་གུ་རུ་དྲག་པོའི་མངོན་རྟོགས་མདོར་བསྡུས་བཞུགས། 
རྩང་གྲུབ་ཆེན་བྱམས་པ་ཆོས་འཛིན། ༼170༽ 
༄༅། །སྐུ་གསུམ་ལམ་ཁྱེར་གྱི་ཁྲིད་ཡིག་བཞུགས་སོ༔ 
རིག་འཛིན་ལེགས་ལྡན་བདུད་འཇོམས་རྡོ་རྗེ། ༼171 - 178༽
༄༅། །ཨོ་རྒྱན་རིན་པོ་ཆེ་རྗེ་འབངས་ཉེར་ལྔའི་ལས་བྱང་དངོས་གྲུབ་སྤྲིན་ཕྲེང་བྱིན་རླབས་ཆར་འབེབས་ 
བཞུགས་སོ༔ སི་ཏུ་པདྨ་ཉིན་བྱེད་དབང་པོ། ༼179 - 186༽
༈ གུ་རུའི་སྒྲུབ་ཐབས་ཕྱི་ནང་གསང་གསུམ་གྱི་སྐོར། 
གཏེར་ཆེན་རྡོ་རྗེ་གླིང་པ།
རུཾ༔ གུ་རུ་དྲག་པོ་རྩལ་གྱི་ཕྱི་སྒྲུབ་ཡིད་བཞིན་གྱི་ནོར་བུ་བཞུགས་སོ༔187-189
རུཾ༔ གུ་རུ་དྲག་པོ་རྩལ་གསང་བའི་ནང་སྒྲུབ་ཉི་ཟླ་གའུ་བཞུགས་སོ༔ 190 - 192
རུཾ༔ གུ་རུ་དྲག་པོ་རྩལ་གྱི་རྩ་བའི་དྲིལ་སྒྲུབ་བཞུགས་སོ༔ ༼193 - 198
ཧཱུྃ༔ ཡང་གསང་རྐྱང་སྒྲུབ་རྒྱུན་ཁྱེར་བཞུགས་སོ༔199 - 200
༈༙ ཆོས་ཉིད་ནམ་མཁའི་ཀློང་མཛོད་ལས༔ ཆེ་མཆོག་རྡོ་རྗེ་ཁྲོ་ལོད་ཀྱི་རྩ་སྒྲུབ་གསང་བ་སྙིང་པོ་བཞུགས་སོ༔
གཏེར་ཆེན་བདུད་འཇོམས་རྡོ་རྗེ།ƒ201-2021
༈ བླ་མ་སྐུ་གསུམ་དྲིལ་སྒྲུབ་ཁྱེར་བདེ་བྱིན་རླབས་སྙིང་པོ་བཞུགས།
འཇམ་དབྱངས་མཁྱེན་བརྩེའི་དབང་པོ།203-204
རྗེ་བཙུན་པདྨ་ཀ་ར་ལ་བརྟེན་པའི་བླ་མའི་རྣལ་འབྱོར་རིག་པ་འཛིན་པའི་ལམ་བཟང་ཞེས་བྱ་བ།
འཇམ་དབྱངས་མཁྱེན་བརྩེའི་དབང་པོ།205 - 208
འཆི་མེད་པདྨ་ཀ་རའི་རྣལ་འབྱོར་དང་འབྲེལ་བའི་གསོལ་འདེབས་སྨོན་ལམ་དང་བཅས་པ་གྲུབ་གཉིས་
དགའ་སྟོན་ཅེས་བྱ་བ། འཇམ་དབྱངས་མཁྱེན་བརྩེའི་དབང་པོ།
ƒ209-211
5

དཀར་ཆག
༄༅། །ཚིག་བདུན་གསོལ་འདེབས་དང་འབྲེལ་བའི་བླ་མའི་རྣལ་འབྱོར་བྱིན་རླབས་ཆར་འབེབས་བཞུགས།
ཀུན་མཁྱེན་མི་ཕམ་རྒྱ་མཚོ།
212-213
༈ རྡོ་རྗེའི་ཚིགས་བདུན་དང་འབྲེལ་བའི་ཚོགས་མཆོད་དཔལ་གྱི་བུམ་བཟང་བཞུགས་སོ། །
ཀུན་མཁྱེན་མི་ཕམ་རྒྱ་མཚོ།214 - 215
ê༔ ཀློང་ཆེན་སྙིང་གི་ཐིག་ལེ་ལས༔ ཕྱི་སྒྲུབ་བླ་མའི་རྣལ་འབྱོར་ཡིད་བཞིན་ནོར་བུ་བཞུགསཿ༔
རིག་འཛིན་འཇིགས་མེད་གླིང་པ།
216-220
ཧཱུྃ༔ ཀློང་ཆེན་སྙིང་གི་ཐིག་ལེ་ལས༔ ནང་སྒྲུབ་རིག་འཛིན་འདུས་པ་བཞུགས
རིག་འཛིན་འཇིགས་མེད་གླིང་པ།221-228
ཧཱུྃ༔ ཀློང་ཆེན་སྙིང་གི་ཐིག་ལེ་ལསཿ རིག་འཛིན་གྱི་གབ་བྱང་གནད་ཀྱི་མིག་ཚགས་བཞུགསཿ
རིག་འཛིན་འཇིགས་མེད་གླིང་པ།
229-232
༄༅། །སྒྲུབ་བརྒྱུད་ཤིང་རྟ་བརྒྱད་ཀྱི་བསྟན་རྒྱས་སྨོན་ལམ།
ངག་དབང་བློ་གྲོས་མཚུངས་མེད།233 - 234
f

༄༅། །ཟབ་གཏེར་ཆོས་ཀྱི་མཛོད་ཁང་།
༄༅། །གུ་རུ་ཞི་དྲག་གི་སྒྲུབ་ཐབས་སྐོར་བསྐྱེད་རྫོགས་འབུམ་གྱི་
སྙིང་བཅུད་བཞུགས་སོ། །

༄༅། །ཟབ་གཏེར་ཆོས་ཀྱི་མཛོད་ཁང༌།
༣༔ བླ་མའི་ཐུགས་སྒྲུབ་ཡིད་བཞིན་ནོར་བུ་རྩ་རྒྱུད་ནོར་བུའི་སྙིང་ 
པོ་གསང་བའི་ལྡེའུ་མིག་མི་ཡི་མཁའ་འགྲོ་མཚོ་རྒྱལ་ 
ལ་གདམས་པ་བཞུགས་སོ༔
༉ང༔ཨ་14ན་་1ཊ༐ཅུངྒཚཊཔམཁཱའཆཊ།མྦྷཆཟ*།།ཧོཿ རྒྱ་གར་སྐད་དུ༔ གུ་རུ་པདྨ་ 
མ་ཎི་བྷ་ཏྲ་རཏྣ་ས་དྷ་ཌཱ་ཏནྟྲ་ན་མཿ༔ བོད་སྐད་དུ༔ བླ་མ་ཀུན་འདུས་ཡིད་བཞིན་ནོར་བུ་ 
མཆོག་སྒྲུབ་ཀྱི་རྒྱུདཿ༔ ཨོ་རྒྱན་གྱི་ཐུགས་བཅུད་ཅེས་བྱ་བ༔ རང་རིག་སྐུ་གསུམ་ལྷ་ལ་ 
ཕྱག་འཚལ་ལོ༔ ཨོ་རྒྱན་སྤྲུལ་པའི་སྐུ་དེ་ཉིད༔ གསང་སྔགས་ཀྱི་ཕོ་བྲང་༔ གནས་མཆོག་ 
ཙཱ་རིའི་བསྒྲུབ་གནས་སུ༔ མ་མོ་མཁའ་འགྲོ་ཐམས་ཅད་དང་༔ ཞིང་སྐྱོང་གི་མཁའ་ 
འགྲོ་མ་ཐམས་ཅད་དང་༔ ཡུལ་ཉི་ཤུ་རྩ་བཞིའི་མཁའ་འགྲོ་ཐམས་ཅད་དང་༔ དུར་ 
ཁྲོད་ཆེན་པོ་བརྒྱད་ཀྱི་མཁའ་འགྲོ་མ་ཐམས་ཅད་འདུས་ནས༔ ཚོགས་ཀྱི་འཁོར་ལོ་བསྐོར་ 
བའི་དུས་སུ༔ གུ་རུས་སྤྲུལ་པ་ཆེན་པོ་བ་སྤུའི་གྲངས་ཙམ་གྱི་ཆོ་འཕྲུལ་ཆེན་པོ༔ སྐུ་གསུང་ 
ཐུགས་ཀྱི་སྤྲུལ་པ་འཛམ་གླིང་བྱེ་བ་ཕྲག་བརྒྱ་གྲངས་མེད་པ་ལས་ཀྱང་གྲངས་མེད་པས་
བསམ་གྱིས་མི་ཁྱབ་པར་སྤྲུལ་པའི་དུས་དེར༔ བདག་མིའི་མཁའ་འགྲོ་མཚོ་རྒྱལ་གྱིས་ 
ཞུས་པ༔ ཨེ་མ་ངོ་མཚར་ཨོ་རྒྱན་གུ་རུ་རྗེ༔ ཁྱེད་ཀྱི་ཡོན་ཏན་བསམ་མི་ཁྱབ༔ འགྲོ་དོན་ 
སྤྲུལ་པ་བརྗོད་མི་ལོང་༔ སངས་རྒྱས་ཀུན་གྱི་རང་བཞིན་ཅན༔ ཆོས་རྣམས་ཀུན་གྱི་འབྱུང་ 
གནས་ཏེ༔ འགྲོ་རྣམས་བདེ་ལ་བཀོད་པ་ཡི༔ མ་འོངས་སྐལ་ལྡན་གང་ཟག་གིས༔ བྱིན་ 
རླབས་བླ་མ་ཇི་ལྟར་བསྒྲུབ༔ གསང་སྔགས་རྩ་བ་བླ་མ་ལ༔ གསོལ་བ་ཇི་ལྟར་བཏབ་ན་
3

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
འགྲུབ༔ བླ་མ་བསྒྲུབ་པའི་ཐབས་བསྟན་དུ་གསོལ༔ ཞེས་ཞུས་པས༔ ཨོ་རྒྱན་ཆེན་ 
པོས༌བཀའ་བསྩལ་པ༔ ཉོན༌ཅིག་སྣོད་ལྡན་རྣལ་འབྱོར་མ༔ གསང་སྔགས་རྩ་བ་བླ་མ་ 
མཆོག༔ བསྒྲུབ་པ་ཀུན་ལས་བླ་མ་གཅེས༔ བསྒྲུབ་པ་མཐར་ཕྱིན་མོས་གུས་སོ༔ མོས་གུས་ 
ཡོད་ན་བླ་མ་མྱུར་དུ་འགྲུབ༔ མོས་གུས་མེད་ན་ཇི་ལྟར་བསྒྲུབས་གྱུར་ཀྱང་༔ བསྐལ་ 
པར་བསྒྲུབས་ཀྱང་འགྲུབ་པ་ག་ལ་སྲིདཿ༔དུས་གསུམ་སངས་རྒྱས་སྐུ་གསུང་ཐུགས་ཡོན་ 
ཕྲིན༔ སྐུ་གསུང་ཀུན་ཀྱང་བླ་མའི་རྣམ་འཕྲུལ་ཡིན༔ སྐུ་ལྔ་མཚན་བརྒྱད་དུ་མ་ཡང་༔ 
ཀུན་ཀྱང་བླ་མའི་ཐུགས་ལས་སྤྲུལ༔ བླ་མ་ཀུན་ཁྱབ་ཆོས་ཀྱི་སྐུ༔ བླ་མ་འོད་གསལ་ 
ལོངས་སྤྱོད་རྫོགས༔ མཐའ་བརྒྱད་སྐྱོན་གྱིས་མ་གོས་པ༔ ཆོས་ཀྱི་སྐུ་ཡང་བླ་མ་ཡིན༔ 
རྡོ་རྗེ་འཆང་དང་བླ་མ་གཉིས༔ ཐ་མི་དད་པས་ངོ་བོ་གཅིག༔ འགྱུར་མེད་བླ་མ་ཆོས་སྐུ་ 
ལ༔ གཟུགས་སྐུ་ཐུགས་ཀྱི་བྱུང་བའོ༔ བླ་མ་ཆོས་སྐུར་མ་གཡོས་ཀྱང་༔ ཟག་མེད་པ་ཡི་ 
གཟུགས་སྐུ་ཡིན༔ མཁའ་མ་ཉི་མ་ཤར་བ་ཡང་༔ རྩོལ་བ་མེད་པའི་ངང་གིས་ཤར༔ དེ་བཞིན་ 
བླ་མའི་ཐུགས་རྗེ་ཡང་༔ དག་པའི་སྣང་བར་ལོངས་སྐུར་བྱུང་༔ བླ་མ་ལྷ་རུ་བྱོན་པ་ཡི༔ དཔལ་ 
ལྡན་ཕོ་བྲང་རྣམ་འགྱུར་གང་༔ དཀྱིལ་འཁོར་དབུས་ཀྱི་མགོན་པོ་ནི༔ དེ་ཡང་བླ་མའི་རྣམ་ 
འཕྲུལ་ལོ༔ བླ་མ་མཆོག་ལ་དུས་རྟག་ཏུ༔ ཞབས་རྡུལ་སྤྱི་བོར་ཕྱག་བྱའོ༔ དཀྱིལ་འཁོར་ 
གཙོ་བོ་བླ་མ་མཆོག༔ དེ་ལས་ལོངས་སྐུ་བྱུང་བ་ཡིན༔ དཀྱིལ་འཁོར་གཙོ་མཆོག་ཧེ་རུ་ཀཿ 
རིགས་ལྔ་ལྷ་དང་ལྷ་མོས་བསྐོར༔ ཞི་ཁྲོ་མ་ངེས་སྣ་ཚོགས་དང་༔ ཟག་མེད་བདེ་བའི་ལྷ་ 
སྐུ་ཡང་༔ བླ་མའི་ཐུགས་རྗེས་ཐུགས་ལས་བྱུང་༔ ཆོས་དབྱིངས་ངང་ལས་གསལ་བར་ 
བསྟན༔ ལོངས་སྐུའི་ངོ་བོ་བླ་མ་ལས༔ མ་དག་གདུལ་བྱའི་སྣང་བ་རུ༔ བླ་མ་སྤྲུལ་སྐུཪ་ 
བྱོན་པ་ཡིན༔ མཉམ་ཉིད་ཆོས་སྐུའི་གསལ་མདངས་དེ༔ སྣ་ཚོགས་གཟུགས་སྐུར་བླ་མ་
4

༄༅། །ཟབ་གཏེར་ཆོས་ཀྱི་མཛོད་ཁང་།
ཤར༔ གང་ལ་གང་འདུལ་དེར་སྟོན་ཅིང་༔ འགྲོ་བ་རང་རང་སྣང་ཡུལ་དུ༔ མོས་པ་དུ་མའི་ 
སློབ་དཔོན་ཡིན༔ བླ་མ་དབྱིངས་ལས་མ་གཡོས་ཀྱང་༔ ཐུགས་རྗེས་སྤྲུལ་སྐུ་སྟོན་པ་ཡིན༔ 
ཁྱད་པར་མི་ཡི་འགྲོ་དོན་དུ༔ ཐབས་ལ་མཁས་པའི་སྐུར་བཞེངས་ནས༔ བླ་མའི་གཟུགས་ 
སྐུ་བྱོན་པ་ཡིན༔ སྟོང་ཉིད་སྙིང་རྗེའི་སྙིང་པོ་ཅན༔ སེམས་ཅན་ཕན་སེམས་དམིགས་ནས་ 
ནི༔ དེས་ནི་སློབ་དཔོན་ཚུལ་བཟུང་ནས༔ ཐ་མལ་པ་ཡི་གཟུགས་བྱས་ཀྱང་༔ འགྲོ་མགོན་ 
སྤྲུལ་པའི་སྐུ་ཡིན་པས༔ དཀོན་མཆོག་གསུམ་གྱི་ངོ་བོར་ཐ་མི་དད༔ དེ་ལྟར་ཡིན་པས་ 
བླ་མ་སྤྲུལ་སྐུ་མཆོག༔ བླ་མ་སངས་རྒྱས་བླ་མ་ཆོས༔ དེ་བཞིན་བླ་མ་དགེ་འདུན་མཆོག༔ 
ཀུན་གྱི་འདྲེན་པ་བླ་མ་ཡིན༔ བླ་མ་དཔལ་ཆེན་རྡོ་རྗེ་འཆང་༔ སངས་རྒྱས་ཀུན་འདུས་ 
བླ་མ་སྟེ༔ སྐུ་གསུམ་རང་བཞིན་རྡོ་རྗེ་འཛིན༔ སངས་རྒྱས་ཐམས་ཅད་འདུས་པའི་སྐུ 
རྡོ་རྗེ་འཛིན་པའི་ངོ་བོ་ཉིད༔ དཀོན་མཆོག་གསུམ་གྱི་རྩ་བ་སྟེ༔ བླ་མ་རྗེ་ལ་ཕྱག་འཚལ་ 
བས༔ དེ་ཕྱིར་བླ་མ་སངས་རྒྱས་མཆོག༔ ནད་གདོན་ཞི་བྱེད་སྨན་པ་ཡིན༔ བླ་མ་དགོས་ 
འདོད་རིན་པོ་ཆེ༔ ཐམས་ཅད་དབང་དུ་སྡུད་བྱེད་ཅིང་༔ འགྲོ་རྣམས་མ་ལུས་སྒྲོལ་བྱེད་ 
གྲུ༔ ཕྲིན་ལས་མངའ་བདག་བླ་མ་མཆོག༔ ཀུན་གྱི་མགོན་གྱུར་བླ་མ་ཡིན༔ སངས་རྒྱས་ 
འདོད་ལ་བླ་མ་བསྒྲུབ༔ བླ་མ་སངས་རྒྱས་ཀུན་གྱི་རྗེ༔ རྒྱལ་བའི་དགོངས་བཅུད་གསང་ 
བ་རྣམས༔ སྟོན་པ་བླ་མའི་ཐུགས་ལ་གབ༔ དེ་ཕྱིར་གཙོ་བོ་བླ་མ་བསྒོམ༔ བླ་མ་བསྒྲུབས་ 
པས་སངས་རྒྱས་འགྲུབ༔ གང་དག་གདུལ་བྱའི་ཡིད་བཞིན་དུ༔ བླ་མ་བསྒྲུབ་པའི་ཐབས་ 
བརྩམས་ཏེ༔ དེ་ཉིད་དོན་དུ་སུས་གཉེར་བ༔ ཐེག་ཆེན་བླ་མའི་ས་ནོན་ནོ༔ ཀུན་གྱི་བདག་ 
ཉིད་གཙོ་བོར་གྱུར༔ ཀུན་ལས་ལྷག་པའི་བླ་མ་སྟེ༔ བླ་མ་སངས་རྒྱས་ཀུན་དང་མཉམ༔ 
དེ་ཉིད་རྣམ་དག་རྡོ་རྗེ་འཆང་༔ དེ་བཞིན་གཤེགས་པས་རིན་ཆེན་འབྱུང་༔ སྣང་བ་དག་
5

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
པས་སྣང་མཐའ་ཡས༔ དོན་ཀུན་གྲུབ་པས་དོན་ཡོད་གྲུབ༔ དེ་ཉིད་ཡེ་ཤེས་རྒྱ་མཚོ་ཆེ༔ 
བླ་མ་ཡོན་ཏན་རྒྱ་མཚོའོ༔ བླ་མ་བྱང་ཆུབ་རྡོ་རྗེ་ཅན༔ དཔལ་ཆེན་སངས་རྒྱས་ཀུན་གྱི་ 
བདག༔ དངོས་སྣང་ཐམས་ཅད་སྒྱུ་མ་བཞིན༔ བསྐྱེད་དང་རྫོགས་དང་མཛད་པ་པོ༔ ཐམས་ 
ཅད་བླ་མའི་མཛད་པའོ༔ བླ་མ་མེད་པའི་ཡོན་ཏན་ནི༔ ཅི་ཡང་འབྱུང་བར་མ་གསུངས་ 
སོ༔ བླ་མ་མེད་པའི་སྔོན་རོལ་ན༔ སངས་རྒྱས་ཞེས་བྱའི་མིང་མེད་པས༔ བསྐལ་པ་དུ་ 
མའི་སངས་རྒྱས་ཀྱང་༔ བླ་མ་དག་ལ་བརྟེན་ནས་བྱུང་༔ བླ་མ་བསྒྲུབ་པ་ཤིན་ཏུ་གཅེས༔ 
བླ་མ་ཉམས་ལེན་མཆོག་ཡིན་པས༔ བསྐལ་པ་བྱེ་བ་བསམ་ཡས་ལ༔ དཀོན་མཆོག་གསུམ་ 
ལ་མཆོད་པ་དང་༔ སྲོག་ཆགས་བྱེ་བའི་སྲོག་བསྐྱབས་ཀྱང་༔ ཚེ་འདིར་སངས་རྒྱས་མི་ 
ཐོབ་བོ༔ དེ་ཕྱིར་བླ་མའི་ཡོན་ཏན་ལ༔ དང་བའི་ཡིད་ཀྱིས་གུས་བྱས་ནས༔ བསྒྲུབ་པ་ 
ཚུལ་བཞིན་བྱས་གྱུར་ན༔ མཆོག་དང་ཐུན་མོང་དངོས་གྲུབ་གཉིས༔ ཚེ་འདི་ཉིད་ལ་ 
ཐོབ་པར་འགྱུར༔ རྒྱལ་བ་ཆོས་སྐུ་ཡེ་ཤེས་མཉམ༔ བླ་མའི་བྱིན་རླབས་སྐད་ཅིག་གིས༔ 
མི་ཟད་ཡེ་ཤེས་རྒྱ་མཚོ་ནི༔ ཚེ་འདི་ཉིད་ལ་འགྲུབ་པར་འགྱུར༔ ཚེ་གཅིག་སངས་རྒྱས་ 
བསྒྲུབ་པ་ལ༔ བླ་མ་སངས་རྒྱས་མོས་པས་འགྲུབ༔ བླ་མར་སྙིང་ནས་མོས་གྱུར་ན༔ སངས་ 
རྒྱས་འགྲུབ་པར་ཐེ་ཚོམ་མེད༔ བླ་མར་མ་གུས་མ་དད་ན༔ ཇི་ལྟར་བསྒྲུབས་ཀྱང་འབྲས་ 
བུ་མེད༔ དཔེར་ན་ཆུ་དཀྲུགས་མར་འདོད་འདྲ༔ བླ་མར་མོས་གུས་དད་པ་ན༔ ཐ་མལ་ 
ཡིན་ཀྱང་འཁོར་བར་སྒྲོལ༔ ཆོས་ལ་ཤེས་དང་མ་རྟོགས་ཀྱང་༔ དམ་པ་མཆོག་གི་བླ་མ་ 
ལ༔ མོས་གུས་རིམ་གྲོ་ཆེར་བྱས་ན༔ འཁོར་བའི་ཕ་རོལ་བརྒལ་བར་ནུས༔ དེ་ཕྱིར་བླ་ 
མའི་མོས་གུས་གཅེས༔ སྡིག་སྒྲིབ་བག་ཆགས་དག་པ་ཡང་༔ ཉིན་རེར་བྲམ་ཟེ་གསོད་ 
པ་དང་༔ ཉིན་རེར་སྲོག་ཆགས་བྱེ་བ་གསོད༔ མཚམས་མེད་ལྔ་ཡི་ལས་བྱས་ཀྱང་༔ ཆོས་
6

༄༅། །ཟབ་གཏེར་ཆོས་ཀྱི་མཛོད་ཁང་།
མཆོག་འདི་ཡི་སྒོར་ཞུགས་ནས༔ བླ་མ་ལ་གུས་བསྒྲུབ་པ་ན༔ དག་འགྱུར་འདི་ལ་ཐེ་ཚོམ་ 
མེད༔ བླ་མར་མོས་གུས་ཞབས་ཏོག་གིས༔ འཇིག་རྟེན་གོམ་གཅིག་བསྒྲོད་པས་མཆོག༔ 
མཆོད་འོས་བསྟོད་འོས་ཕྱག་བྱར་འོས༔ རྟག་ཏུ་རིམ་གྲོ་ཕུ་དུད་འོས༔ ཕྱག་འཚལ་འོས་ 
པ་བླ་མའི་རབས༔ འཇིག་རྟེན་གསུམ་པོ་གོམ་གཅིག་བསྒྲོད༔ མོས་གུས་ལྟེམ་མེད་བླ་མའི་ 
རབས༔ ཆོས་ཉིད་བསམ་ལས་འདས་པ་ཡང་༔ དོན་ལ་ཐེ་ཚོམ་མེད་པ་ཡིས༔ བླ་མ་ལ་ 
གུས་དངོས་གྲུབ་ཐོབ༔ ཡང་ཡང་སློབ་དཔོན་དད་པས་བསྟེན༔ དེ་ལྟར་སྦྱོར་བས་དངོས་ 
གྲུབ་ཉེ༔ བརྟག་ཅིང་དཔྱད་པའི་རྟེག་གེ་པ༔ དེ་ལ་མཆོག་གི་དངོས་གྲུབ་རིང་༔ གདམས་ 
ངག་ཟབ་མོ་བསྟན་བྱས་ཀྱང་༔ ཡིད་གཉིས་ཟོས་ན་དངོས་གྲུབ་རིང་༔ བླ་མའི་གདམས་ 
ངག་སྦས་ན་ཡང་༔ ཡིད་གཉིས་མ་ཟོས་སྙིང་ལ་བཅངས༔ གཅེས་པར་བྱས་ན་དངོས་གྲུབ་ 
འགྲུབ༔ དེའི་ཕྱིར་ན་གསང་སྔགས་པས༔ ཡིད་གཉིས་སྤངས་ལ་བླ་མ་བསྒྲུབ༔ བླ་མ་མཉེས་ 
བྱས་ཡོན་ཏན་སྐྱེས༔ སེམས་ལ་ཡིད་གཉིས་བྲལ་བྱས་ལ༔ སྒོ་གསུམ་མོས་གུས་བླ་མ་ 
བསྒྲུབ༔ མོས་གུས་ཅན་ལ་རྒྱལ་བ་མཉེས༔ མོས་གུས་བླ་མ་སྤྱི་བོར་བསྒོམ༔ བླ་མ་དྲིན་ 
དང་ལྡན་པ་དེ༔ དད་པས་སྙིང་གི་དཀྱིལ་དུ་བསྒོམ༔ འགྲོ་འཆག་སྤྱི་བོར་བསྒོམས་བྱས་ 
ལ༔ བཟའ་བཏུང་མགྲིན་པར་བསྒོམ་ཞིང་མཆོད༔ བྱིན་རླབས་ལག་པའི་མཐིལ་དུ་བསྒོམ༔ 
ངག་ནས་རྡོ་རྗེའི་སྒྲ་འདི་བརྗོདཿ༔
ཨོཾ་ཨཱཿཧཱུྃ་བཛྲ་གུ་རུ་པདྨ་སིདྡྷི་ཧཱུྃ༔ མོས་གུས་བཅོས་མ་མེད་པར་བསྒོམ༔ ཡོན་ཏན་ 
རྒྱ་མཚོ་སྐྱེ་བར་འགྱུར༔ སངས་རྒྱས་སྟོང་གི་ཡོན་ཏན་ནི༔ བླ་མ་དང་ནི་གཟུངས་འདིར་ 
ཡོད༔ མོས་པའི་བུ་ལ་དེ་རྫོགས་འགྱུར༔ ལྷ་སྐུ་འབུམ་ཕྲག་བསྒོམས་པ་བས༔ བླ་མའི་ 
སྐུ་གཅིག་བསྒོམ་པ་མཆོགཿ༔ བསྐྱེད་རིམ་ཐམས་ཅད་ཀུན་རྫོགས་འགྱུར༔ ང་ལ་མོས་གུས་
7

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
གསོལ་བཏབ་ན༔ སངས་རྒྱས་སྟོང་རྩ་སྐད་ཅིག་འབྱོན༔ དེ་ཕྱིར་བདག་ལ་གསོལ་འདེབས་ 
འདི༔ ཨོཾ་ཨཱཿཧཱུྃ་བཛྲ་གུ་རུ་པདྨ་ཛྙཱ་ན་སིདྡྷི་ཧཱུཾ༔ དེ་བཟླས་བླ་མས་བྱིན་གྱིས་བརླབ༔ བྱིན་ 
རླབས་ནུས་པ་ཆེ་བ་ཡང་༔ བསྙེན་བསྒྲུབ་གཞན་མང་བྱས་པ་བས༔ བླ་མའི་གསོལ་འདེབས་ 
གཅིག་དྲིལ་ན༔ ནུས་མཐུ་འབུམ་ཕྲག་ཆར་མི་ཕོད༔ ཡིད་ཀྱིས་མོས་གུས་བླ་མ་ལ༔ སྙིང་ 
གི་དཀྱིལ་དུ་དྲན་པར་བྱ༔ གང་ཞིག་འཁོར་བའི་ཉེས་པ་ནི༔ དྲན་པ་ཙམ་གྱིས་འཇོམས་ 
པར་འགྱུར༔ བླ་མེད་བྱང་ཆུབ་མཆོག་ཐོབ་མཛད༔ བླ་མ་མཆོག་ལ་མོས་གུས་ཀྱིས༔ སྙིང་ 
པོ་རྡོ་རྗེའི་སྒྲ་དབྱངས་སྒྲོགས༔ བསྐྱེད་རྫོགས་ཨ་འཐས་བསྐལ་པའི་བར༔ འདུ་འཛི་སྤངས་ 
ནས་བསྒོམས་གྱུར་ཀྱང་༔ བླ་མ་སྐད་ཅིག་བསྒོམས་གྱུར་ན༔ དེ་ཡི་བསོད་ནམས་འབུམ་ 
ཆར་མིན༔ བླ་བསྒོམ་པ་མཆོག་ཏུ་གཅེས༔ སྒོམ་གསུམ་དད་པའི་མོས་གུས་ཀྱིས༔ བླ་མའི་ 
སྐུ་གསུང་ཐུགས་འགྲུབ་འགྱུར༔ བླ་མ་ལ་གུས་སྐྱེས་བུ་གང་༔ ཚེ་འདིར་སངས་རྒྱས་ཆོས་ 
རྒྱལ་ཐོབཿ༔ དེ་ཕྱིར་བླ་མའི་མོས་གུས་གཅེས༔ བླ་མ་ཡིད་བཞིན་ནོར་བུ་ལ༔ མཆོད་བྱས་ 
བསོད་ནམས་བརྗོད་མི་ལོང༔ ནམ་མཁའ་གང་བའི་སངས་རྒྱས་ལ༔ རིན་ཆེན་སྣ་ཚོགས་ 
ཁྲི་མཆོད་པས༔ བླ་མའི་བ་སྤུ་ཉག་གཅིག་ལ༔ མར་གྱི་ཐིག་པ་མཆོད་བྱས་ན༔ བརྒྱ་ཕྲག་ 
འབུམ་གྱིས་ཆར་མི་ཕོད༔ དུས་གསུམ་རྒྱལ་བ་ཐམས་ཅད་ལ༔ རིན་ཆེན་སྣ་ཚོགས་ཁམས་ 
བཀང་བསཿ༔ བླ་མའི་བ་སྤུ་གཅིག་མཆོད་ན༔ དེ་ཡི་བསོད་ནམས་བརྗོད་ལས་འདས༔ 
བླ་མ་དཀོན་མཆོག་བཀུར་བྱས་ཡིན༔ རྗེས་མཐུན་ཁྱོད་ཀྱིས་མཆོད་པར་བྱ༔ དེ་བྱས་རིམས་ 
སོགས་གནོད་པ་རྣམས༔ ཕྱིས་བཞིན་འབྱུང་བར་མི་འགྱུར་རོ༔ བར་ཆད་ཞི་ཞིང་སིདྡྷི་ 
ཐོབ༔ རྡོ་རྗེ་སློབ་དཔོན་མཉེས་བྱས་ལ༔ རང་གི་དམ་ཚིག་གཉེན་པོའི་ཚོགས༔ བུ་དང་ 
ཆུང་མ་རྒྱལ་སྲིད་དབྱིགགཿ༔ རང་གི་སྲོག་བྱེད་རྟེན་བྱེད་འབུམ༔ ལོངས་སྤྱོད་རྫོགས་ལ་
8

༄༅། །ཟབ་གཏེར་ཆོས་ཀྱི་མཛོད་ཁང༌།
སྨོས་ཅི་དགོས༔ བསྐལ་པ་གྲངས་མེད་རྙེད་དཀའ་བའི༔ ཚེ་གཅིག་སངས་རྒྱས་འགྲུབ་ 
བྱེད་པ༔ གསང་སྔགས་རྡོ་རྗེའི་རང་བྱུང་སྒྲ༔ ཨོཾ་ཨཱཿཧཱུྃབཛྲ་གུ་རུ་པདྨ་སིདྡྷི་ཧཱུྃ༔ དེ་ནི་བླ་ 
མ་ཀུན་འདུས་ཀྱི༔ སྙིང་པོ་བླ་ན་མེད་པའི་སྔགས༔ ཚེ་འདི་ཉིད་ལ་ནི་བླ་མ་འགྲུབ༔ དེ་ 
ཕྱིར་ཀུན་གྱི་ཐོག་མར་ནི༔ རིགས་འདུས་བླ་མ་མཆོད་པར་བརྩམ༔ དེ་མཉེས་པས་ནི་ 
ཀུན་མཁྱེན་ཐོབ༔ ཡེ་ཤེས་མཆོག་གི་སིདྡྷི་ཐོབ༔ སངས་རྒྱས་སྟོང་གི་ཡོན་ཏན་འབྱུང་༔ 
ཅི་ཕྱིར་པདྨ་བདག་ཉིད་དང་༔ སངས་རྒྱས་སྟོང་རྩ་དབྱེ་བ་མེད༔ བླ་མ་སངས་རྒྱས་ཀུན་ 
འདུས་ཀྱི༔ སྙིང་པོ་ཡི་གེ་བཅུ་གཉིས་འདི༔
ཨོཾ་ཨཱཿཧཱུྃ་བཛྲ་གུ་རུ་པདྨ་སིདྡྷི་ཧཱུྃ༔ དེ་བཟླས་བླ་མ་ཐམས་ཅད་མཉེས༔ བླ་མ་མཉེས་ 
པའི་ཡོན་ཏན་ནི༔ ཡོན་ཏན་རྒྱ་མཚོའི་དངོས་གྲུབ་འབྱུང་༔ ཐམས་ཅད་མཁྱེན་པའི་ནོར་ 
བུ་ཡང་༔ དགོས་འདོད་ཐམས་ཅད་མཉེས་པས་འབྱུང་༔ འཁོར་བའི་ཆུ་ལས་སྒྲོལ་བ་ཡང་༔ 
དེད་དཔོན་བླ་མ་མཉེས་པས་འབྱུང་༔ ཐར་པའི་སྐམ་སར་འདོན་པ་ཡང་༔ ལྕ་ཀྱུ་བླ་མ་ 
མཉེས་པས་འབྱུང་༔ འཁོར་བའི་རྒྱ་མཚོར་བསྒྲལ་བ་དང་༔ མཉེན་པ་བླ་མ་མཉེས་པས་ 
འབྱུང་༔ མ་རིག་མུན་པ་གསལ་བ་ཡང་༔ སྒྲོན་མེ་བླ་མ་མཉེས་པས་འབྱུང་༔ སྡུག་བསྔལ་ 
ཆུར་བྱིང་འདོན་པ་ཡང་༔ ཞགས་པ་བླ་མ་མཉེས་པས་འབྱུང་༔ ཉོན་མོངས་དུག་ནད་སེལ་ 
བ་ཡང་༔ སྨན་པ་བླ་མ་མཉེས་པས་འབྱུང་༔ ཉོན་མོངས་དུག་ལྔ་བསྲེགས་པ་ཡང་༔ མེ་ 
དཔུང་བླ་མ་མཉེས་པས་འབྱུང་༔ བསྐྱེད་རྫོགས་དངོས་གྲུབ་ཐོབ་པ་ཡང་༔ བླ་མེད་བླ་མ་ 
མཉེས་པས་འབྱུང་༔ བྱང་ཆུབ་མྱུ་གུ་སྐྱེ་བ་ཡང་༔ ས་བོན་བླ་མ་མཉེས་པས་འབྱུང་༔ ངན་ 
ང་དོང་ནས་སྤྲུགས་པ་ཡང་༔ ཐུགས་རྗེ་བླ་མ་མཉེས་པས་འབྱུང་༔ གཞན་དོན་ཕྲིན་ལས་ 
རྒྱས་པ་ཡང་༔ ལྗོན་ཤིང་བླ་མ་མཉེས་པས་འབྱུང་༔ ཉན་ཐོས་བྱང་སེམས་སྤངས་ཐོབ་
9

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
ཀྱང་༔ ཡོན་ཏན་བླ་མ་མཉེས་པས་འབྱུང་༔ འཁོར་ལོས་སྒྱུར་རྒྱལ་ལོངས་སྤྱོད་རྣམས༔ 
ཕུན་ཚོགས་བླ་མ་མཉེས་པས་འབྱུང་༔ བསྟོད་པ་བརྙེད་དང་བཀུར་སྟི་ཡང་༔ སྙན་གྲགས་ 
བླ་མ་མཉེས་པས་འབྱུང་༔ ཚེ་རིང་ནད་མེད་ཕུན་ཚོགས་ཀྱང་༔ ཐུན་མོང་བླ་མ་མཉེས་པས་ 
འབྱུང་༔ གནས་སྐབས་ལོངས་སྤྱོད་ཕུན་ཚོགས་ཀྱང་༔ རྒྱལ་པོ་བླ་ལ་མཉེས་པས་འབྱུང་༔ 
མཐར་ཐུག་ཡོན་ཏན་ཐམས་ཅད་ཀྱང་༔ རྩ་བའི་བླ་མ་མཉེས་པས་འབྱུང་༔ མཆོག་དང་ 
ཐུན་མོང་དངོས་གྲུབ་རྣམས༔ དགོས་འདོད་བླ་མ་མཉེས་པས་འབྱུང་༔ དེ་ཕྱིར་བླ་ལ་ནོར་ 
བུ་བསྒྲུབ༔ དྲིན་ཆེན་རྩ་བའི་བླ་མ་དེ༔ ཀུན་འབྱུང་ནོར་བུའི་སྡོང་པོ་ཡིན༔ ཕྱོགས་དུས་ 
རྒྱལ་བའི་དགོངས་པ་འདུས༔ རིགས་འདུས་རྩ་བའི་བླ་མ་མཆོད༔ སངས་རྒྱས་བླ་མ་བརྟེན་ 
ནས་འབྱུང་༔ བླ་མ་མེད་པའི་གོང་རོལ་ཏུ༔ སངས་རྒྱས་བྱ་བ་མིང་མི་གྲགས༔ ཐོག་མའི་ 
སངས་རྒྱས་བླ་མ་ཡིན༔ བླ་མ་སེམས་ལ་ཡེ་ནས་བྱུང་༔ སེམས་ཉིད་དོན་གྱི་བླ་མ་ཡིནཿ 
གདོད་མའི་ངོ་བོ་སྟོན་པའི་ཚུལ༔ ཆོས་སྐུ་ཀུན་ཏུ་བཟང་པོ་ཡིན༔ ནང་གི་རང་སེམས་ཆོས་ 
སྐུར་བསྟན༔ ཆོས་སྐུ་སྣང་བ་མཐའ་ཡས་ཡིན༔ སེམས་ཉིད་བརྡ་སྟོན་བླ་མ་ཡིན༔ ཕྱི་རོལ་ 
སྣང་བ་སྤྲུལ་སྐུར་སྟོན༔ སྤྲུལ་སྐུ་བླ་མ་པད་འབྱུང་ཡིན༔ སེམས་ཉིད་རང་བྱུང་རིག་པ་ཡིན༔ 
བར་གྱི་རང་རིག་ལོངས་སྐུར་སྟོན༔ འགྲོ་འདུལ་ཐུགས་རྗེ་ཆེན་པོ་ཡིན༔ སེམས་ཉིད་ལྷན་ 
སྐྱེས་བླ་མ་ཡིན༔ ཡང་སྤྲུལ་རྩ་བའི་བླ་མ་ཡིན༔ རང་བྱུང་གསང་སྔགས་བླ་མ་ཡིན༔ རང་ 
རིག་སེམས་གསུམ་དབྱེར་མེད་སྟོན༔ དུས་གསུམ་བླ་མ་བདེ་བ་ཆེ༔ འོད་མི་འགྱུར་བའི་ 
བླ་མ་ཡིན༔ དེ་ལྟར་བླ་མ་སྐུ་ལྔ་ཡང་༔ གསང་བ་ཡི་གེ་སྔགས་སུ་སྟོནཿ༔ 
ཨོཾ་ཨཱཿཧཱུྃ་བཛྲ་གུ་རུ་པདྨ་སིདྡྷི་ཧཱུྃ༔ རང་བྱུང་གསང་སྔགས་བླ་མ་ཡིན༔ བླ་མ་སངས་ 
རྒྱས་རང་བྱུང་སྟེ༔ ཀུན་གྱི་བདག་ཉིད་གཙུག་གི་རྒྱན༔ དགོས་འདོད་ཀུན་འབྱུང་ནོར་བུ་
10

༄༅། །ཟབ་གཏེར་ཆོས་ཀྱི་མཛོད་ཁང༌།
མཆོག༔ དུག་ལྔའི་ནད་སེལ་སྨན་པའི་མཆོག༔ ཐར་ལམ་འདྲེན་པའི་སྐྱབས་གནས་མཆོག༔ 
མ་རིག་མུན་སེལ་ཉི་ཟླ་མཆོག༔ འཁོར་བ་ལས་སྒྲོལ་གྲུ་ཟམ་མཆོག༔ བདག་གཞན་དོན་ 
གཉིས་ནོར་བུ་མཆོག༔ སངས་རྒྱས་ཀུན་འབྱུང་ཕ་ཡི་མཆོག༔ བདེ་ལེགས་ཀུན་འབྱུང་ 
གཏེར་གྱི་མཆོག༔ འགྲོ་ཀུན་སྐྱོང་བ་མ་ཡི་མཆོག༔ ཐེག་ཆེན་བསྟན་པའི་སྟོན་པ་མཆོག༔ 
འབྲེལ་ཚད་དོན་ལྡན་འདྲེན་པའི་མཆོག༔ དོན་དང་ལྡན་པའི་བྱིན་རླབས་མཆོག༔ བླ་མ་ 
ཀུན་འདུས་རིག་འཛིན་མཆོག༔ ཡི་དམ་ཀུན་འདུས་ལོངས་སྐུ་མཆོག༔ མཁའ་འགྲོ་ཀུན་ 
འདུས་དངོས་གྲུབ་མཆོག༔ ཆོས་སྐྱོང་ཀུན་འདུས་སྲུང་མའི་མཆོག༔ དམ་ཅན་ཀུན་འདུས་ 
ཕྲིན་ལས་མཆོག༔ བར་ཆད་ཀུན་སེལ་ལྷ་ཡི་མཆོག༔ བླ་མ་ཀུན་འདུས་སྐུ་ཡི་མཆོག༔ 
དམ་ཆོས་ཀུན་འདུས་གསུང་གི་མཆོག༔ རྒྱལ་བ་ཀུན་འདུས་ཐུགས་ཀྱི་མཆོག༔ ཐམས་ 
ཅད་ཀུན་འདུས་གུ་རུའི་མཆོག༔ གསང་སྔགས་ཀུན་འདུས་སྙིང་པོའི་མཆོག༔ ཡ་མཚན་ 
ཏིང་འཛིན་དངོས་གྲུབ་མཆོག༔ ཐམས་ཅད་བླ་མ་མཆོག་གི་སྐུ༔ གུ་རུ་ཡིད་བཞིན་ནོར་ 
བུར་འདུས༔ གཟུངས་སྔགས་རིགས་སྔགས་གསང་སྔགས་རྣམས༔ སྙིང་པོ་པདྨ་སིདྡྷིར་ 
འདུས༔ ཕྱག་རྫོགས་མན་ངག་བསྐྱེད་རྫོགས་རླུང་༔ རྫོགས་ཆེན་ལྟ་བའི་གསང་ཐིག་འདུསཿ 
གདོད་ནས་རང་བྱུང་གློ་བུར་མིནཿ༔ ཡེ་ནས་ལྷུན་གྲུབ་འགྱུར་ལྡོག་མེད༔ སྐུ་གསུམ་སྐུ་ལྔ་ 
བདག་ཉིད་ཅན༔ འཁོར་འདས་ཀུན་གྱི་སྤྱི་དཔལ་ཡིན༔ རྡོ་རྗེ་འཛིན་པའི་ངོ་བོ་མཆོག༔ 
ཀུན་ཁྱབ་ཆོས་སྐུ་སྐྱེ་མེད་ངང་༔ གཟུགས་སྐུ་དུས་གསུམ་སངས་རྒྱས་རྣམས༔ ཨོ་རྒྱན་ 
ཆེན་པོ་ང་ཉིད་ཡིན༔ ང་ཡི་མཛད་པའི་རྣམ་འཕྲུལ་ནི༔ སྤྲུལ་པ་བྱེ་བ་ཕྲག་བརྒྱ་འགྱེད༔ 
རྣམ་འཕྲུལ་མང་ཡང་འགྱུར་དུ་མེད༔ རང་རང་རྩ་བའི་བླ་མར་འདུས༔ ང་ཡི་ཡང་སྙིང་ 
འབྲུ་བཅུ་གཉིས༔ ཨོཾ་ཨཱཿཧཱུྃ་བཛྲ་གུ་རུ་པདྨ་ཛྙཱ་ན་སིདྡྷི་ཧཱུྃ༔ ཛྙཱ་ན་བཏགས་པ་ཤེས་རབ་
11

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
ཡུམ༔ མང་ཉུང༌བྱུང༌ཡང་ངོ་བོ་གཅིག༔ གང་ལ་གང་འདུལ་དུ་མར་སྤྲུལ༔ ཐམས་ཅད་ 
ཡིག་འབྲུ་བཅུ་གཉིས་འདུས༔ བརྒྱད་ཁྲི་བཞི་སྟོང་འབྲས་བུའི་དོན༔ གསང་སྔགས་ལས་ 
བྱུང་བླ་མ་ཡིན༔ བླ་མ་ནོར་བུ་ཀུན་འདུས་ལ༔ དད་པ་མོས་གུས་སྣོད་གྱུར་ནས༔ རང་ 
སེམས་བླ་མ་དབྱེར་མེད་འདྲེས༔ བླ་མ་སྐུ་གསུམ་རང་ལ་རྙེད༔ ཨོ་རྒྱན་བདག་དང་མཇལ་ 
བ་ཡིན༔ གསང་སྔགས་སྙིང་པོ་རྡོ་རྗེའི་སྒྲ༔ ཨོཾ་ཨཱཿཧཱུྃ་བཛྲ་གུ་རུ་པདྨ་སིདྡྷི་ཧཱུྃ༔ སངས་རྒྱས་ 
ཐམས་ཅད་དུས་གཅིག་འགྲུབ༔ རང་སེམས་རིག་པ་ཆོས་སྐུར་ཤར༔ གཟུགས་སྐུ་འཛིན་ 
པ་རང་སར་གྲོལ༔ གསང་སྔགས་སྙིང་པོ་སྔགས་རླུང་འདྲེས༔ རྡོ་རྗེའི་བཟླས་པས་ཏིང་ 
འཛིན་འགྲུབ༔ སྒྲ་ཡི་ཞེན་པ་རང་སར་དག༔ འགྲོ་དོན་གདུལ་བྱའི་སྣང་ངོ་རུ༔ གང་མོས་ 
གཟུགས་སྐུས་འགྲོ་དོན་འབྱུང་༔ གསང་སྔགས་སྟོང་ཉིད་རང་རྩལ་རྫོགས༔ སྣང་སྲིད་སྒྱུ་ 
མའི་དོན་རྟོགས་ནས༔ རང་སེམས་ཆོས་སྐུ་མངོན་དུ་གྱུར༔ སྒྱུ་མའི་གཟུགས་ཕུང་འཇའ་ 
འོད་ཡལ༔ སྣང་ཞེན་བདེན་མེད་དབྱིངས་སུ་ཐིམ༔ བླ་མ་ཀུན་འདུས་རྡོ་རྗེ་འཛིན༔ མོས་ 
གུས་འགྱུར་མེད་ངང་དུ་བཞུགས༔ བླ་མ་མོས་པས་བསྒྲུབ་པ་གཅེས༔ སངས་རྒྱས་པ་ལ་ 
གོམ་པས་བསྒྲོད༔ མྱ་ངན་འདས་པའི་ཟམ་པ་ཚུགས༔ མ་རིག་ཉོན་མོངས་ཉི་མ་ཤར༔ དུག་ 
ལྔའི་ནད་ལ་བདུད་རྩི་ཐེབ༔ ཞ་བོ་རྐང་མེད་རྟ་ཁྲིད་དྲང༔ དབུལ་པོའི་བང་མཛོད་གསེར་ 
ཕྱེས་འགེངས༔ ཕོངས་པས་ཡིད་བཞིན་ནོར་བུ་རྙེད༔ བླ་མ་བསྒྲུབ་པ་མཆོག་ཏུ་ཟབ༔ 
མཁའ་འགྲོ་མཚོ་རྒྱལ་ཐུགས་ལ་ཆོངས༔ སཱ་མཱ་ཡཱ༔ གྷུ་ཧྱ༔ དྷ་ཐིམ༔ ཞེས་གསུངས་བླ་ 
མ་ནོར་བུ་ཡི༔ ཡོན་ཏན་བསྟན་པའི་ལེའུ་དང་པོའོ༔ eམ11
དེ་ནས་ཡང་མཚོ་རྒྱལ་བདག་གིས་ཞུས་པ༔ དེ་ལྟར་བླ་མ་བསྒྲུབ་པའི་ཐབས༔ 
སྐུ་རྟེན་བཞེངས་ཐབས་གསུང་དུ་གསོལ༔ ཞེས་ཞུས་གུ་རུས་བཀའ་བསྩལ་པ༔ ཉོན་དང་
12

༄༅། །ཟབ་གཏེར་ཆོས་ཀྱི་མཛོད་ཁང་།
མཁའ་འགྲོ་མཁར་ཆེན་བཟའ༔ ཐོག་མར་བལ་ལས་བྱུང་བའི་རས༔ དབང་བཞི་ཐོབ་ 
པའི་ལྷ་བཟོ་ཡིས༔ དྲི་བཟང་སྨན་སྒྲུབ་བདུད་རྩི་རྫས༔ རྒྱལ་གྱི་ཉིན་པར་རས་འདུལ་བྱ༔ 
འབྲུ་གསུམ་སྭ་བྷཱའི་སྔགས་ཆུ་དང་༔ ཨོཾ་ཨཱཿཧཱུྃ་བཛྲ་གུ་རུ་པདྨ་སིདྡྷི་ཧཱུྃ༔ སྔགས་ཀྱིས་སྦྱངས་ 
ལ་རས་བྱིན་བརླབས༔ ཨོཾ་ཨཱཿཧཱུྃ་ཧྲཱིཿཚངས་ཐིག་གདབ༔ སོར་གྲངས་ཞལ་ཚད་གསུམ་ 
བགོས་ནས༔ སོར་ཐིག་ཆ་ཚང་ལེགས་པར་གདབ༔ བྱང་སེམས་དཀར་དམར་སིནྡྷ་རཿ༔ 
ག་པུར་གྷི་ཧཾ་ཙྪནྡྷན་དཀར་དམར་སྦྱརཿ༔ དཔྲལ་བར་ཨོཾ་ལ༔ བྷུདྡྷ་གུ་རུ་སརྦ་སིདྡྷི་ཧྲཱིཿ༔ མགྲིན་ 
པར་ཨཱཿལ༔ པདྨ་གུ་རུ་སརྦ་ཧཱུྃ་ཨཻ༔ ཐུགས་ཀར་ཧཱུཾ་ལ༔ བཛྲ་གུ་རུ་སརྦ་ཧཱུཾ༔ ཐུགས་ཀྱི་ 
འཁོར་ལོརཿ༔ ཨོཾ་ཨཱཿཧཱུྃ་བཛྲ་གུ་རུ་པདྨ་ཐོད་ཕྲེང་རྩལ་བཛྲ་ས་མཱ་ཡ་ཛ༔ ལྟེ་བར་ཏྲཾ་ལ༔ ཨ་ 
ཧྲཱིཿ ཨརྱ་བ་དན་ཏེ་ཧཱུྃ༔ སྭ་རཏྣ་གུ་རུ་ཏྲཾ༔ གསང་གནས་སུ༔ ཧ་ཀརྨ་གུ་རུ་ཨཱ༔ ཕྱག་ཞབས་ 
བཞི་ལ༔ ཧཱ་ཀརྨ་གུ་རུ་ཧ་རི་ནི་ས་ར་ཙ་ཧྲཱིཿ་ཡ་སརྦ་སིདྡྷི་ཧཱུྃ༔ ཞེས་པ་བྲིས་ལ་སྐྱ་རིས་གདབ༔ 
རིན་ཆེན་ཞུན་གྱི་ཚོན་གྱིས་བྱུགས༔ སྐུ་མདོག་དཀར་ལ་དམར་བའི་མདངས༔ དུང་ལ་ 
ཕོ་ཚོས་བྱུགས་པ་ལྟར༔ ཞལ་གཅིག་ཕྱག་གཉིས་གཞོན་ནུ་ལོ་བརྒྱད་ཚུལ༔ ཕྱག་གཡས་ 
གསེར་གྱི་རྡོ་རྗེ་རྩེ་ལྔ་ཐུགས་ཁར་བསྣམས༔ ཕྱག་གཡོན་བྷནྡྷ་དབང་བུམ་ཟུང་༔ ལྟེ་བའི་ 
ཐད་དུ་མཉམ་བཞག་མཛདཿ༔ སྐུ་ལ་ཟ་འོག་དར་མཐིང་ལྗང་༔ དཀར་དམར་སེར་བཀྲ་ 
རིམ་པར་གསོལ༔ དར་དམར་ཆོས་གོས་གསེར་པ་ཏྲ༔ སྨུག་བེར་སྟག་གི་གོང་ཅན་མནབས༔ 
དབུ་ལ་པདྨ་མཐོང་གྲོལ་གསོལ༔ རྩེ་མོ་རྡོ་རྗེ་ནོར་བུ་དར་སྣ་ལྔ༔ མདངས་སུ་ཉི་ཟླ་ནོར་ 
བུས་བརྒྱན༔ སྙན་ཆ་གསེར་གྱི་ནོར་བུ་དང་༔ མནྟྲ་དམར་པོའི་ཤམ་ཐབས་དང་༔ མགུལ་ 
ཆུ་དབང་གི་ནོར་བུས་སྤྲས༔ ནུ་མཆན་གཡོན་དུ་མཚལ་དང་སིནྡྷུ་ར༔ ཤེས་རབ་མཚལ་ 
དང་སྦྱར་བ་ཡིས༔ ཡིག་འབྲུ་ནང་བསྒྱུར་རྩ་སྔགས་འབྲི༔ གསང་བ་ཡུམ་གྱི་ཚུལ་དུ་བསྐྱེདཿ༔
13

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
དེ་ལ་ཁ་ཊཱཾ་རྩེ་གསུམ་ཚུལ༔ རྒྱ་གྲམ་བུམ་པ་ཐོད་ཚར་གསུམ༔ རྩེ་གསུམ་རྡོ་རྗེའི་རྭ་གདངས་ 
འདྲ༔ དར་སྣ་མེ་ལོང་ཅང་ཏེའུ་བཅས༔ ཞབས་གཉིས་སྐྱིལ་ཀྲུང་ཉི་ཟླའི་གདན༔ དར་ 
འབོལ་སུམ་བརྩེགས་པད་སྡོང་སྟེང་༔ གཟི་བརྗིད་འོད་དུ་འབར་བ་བྲིས༔ དེའི་རྒྱབ་ཏུ་ 
ཡི་གེ་བཀོདཿ༔ ཨོཾ་ཨཱཿཧཱུྃ་ཧྲཱིཿ བཛྲ་གུ་རུ་པདྨ་ཐོད་ཕྲེང་རྩལ༔ བཛྲ་ས་མ་ཡ་ཛ༔ བཛྲ་གུ་རུ་ 
པདྨ་སམ་བྷ་ཝ༔ བཛྲ་གུ་རུ་ཤཱཀྱ་སེངྒེ༔ བཛྲ་གུ་རུ་སུརྱ་འོད་ཟེརཿ༔ བཛྲ་གུ་རུ་བློ་ལྡན་མཆོག་ 
སྲེད༔ བཛྲ་གུ་རུ་སེངྒེ་སྒྲ་སྒྲོགས༔ བཛྲ་གུ་རུ་རྡོ་རྗེ་གྲོ་ལོད༔ བཛྲ་གུ་རུ་སརྦ་ཏ་ཐ་ག་ཏ་ 
སརྦ་བྷུདྡྷཧྲཱིཿ ས་ན་བྷ་ག་ཝན༔ སརྦ་དྷེ་ཝ་སརྦ་ཧྲཱིཿམ་ཧ་རི་ནི་ས༔ ཨ་ར་ཙ་ཧྲཱིཿཡཿ༔ ཛྙཱ་ན་ 
ཌཱཀྐི་ནི་སརྦ་སིདྡྷི་ཕ་ལ་ཧཱུྃ་ཨཱཿ ཨཱ་ལི་ཀཱ་ལི་རྟེན་འབྲེལ་སྙིང་པོ་བྲི༔ དེ་སྟེང་ཚོན་བྱུགས་ 
སྐུ་རྒྱབ་རྫོགས་པར་བྲིས༔ རྒྱལ་བ་ཀུན་འདུས་སྤྱི་གཟུགས་སམ༔ ཡང་ན་མཆོད་རྟེན་ 
འབྲི་བའང་ཡོད༔ ཐོད་པ་གླིང་གཅིག་འབྲས་བུས་བཀང་ལ་ཁ་རུ་བཞག༔ རབ་ཏུ་གནས་ 
པ་མངའ་གསོལ་བྱ་བ་ནི༔ གུ་རུ་པདྨ་བདག་ལ་མོས་གུས་བསྐྱེད༔ ཨོཾ་ཨཱཿཧཱུྃ་བཛྲ་གུ་རུ་ 
པདྨ་སིདྡྷི་ཧཱུྃ༔ རྡོ་རྗེའི་སྒྲ་དབྱངས་བརྒྱ་ཕྲག་བརྗོད༔ ཤིན་ཏུ་གདུང་བའི་ངང་དུ་ཡི་དམ་ 
གསལ༔ ཐུགས་ཀར་འོད་ལྔ་ལྕགས་ཀྱུ་ལྟར་འཕྲོས་པས༔ པདྨ་འོད་འབར་ཕོ་བྲང་གཞལ་ 
ཡས་ནས༔ ཨོ་རྒྱན་གུ་རུའི་ཐུགས་དམ་རྒྱུད་བསྐུལ་ནས༔ གུ་རུ་རིགས་འདུས་མཁའ་ 
འགྲོ་རྒྱ་མཚོ་དང་༔ རིག་འཛིན་རྒྱལ་བ་རྒྱ་མཚོའི་ཚོགས༔ སྤྲིན་དཔུང་ལྟ་བུར་བྱོན་པ་ 
ཡང་ཡང་བསྟིམ༔ ངག་ནས་གདུང་དབྱངས་འདི་སྐད་བསྐུལ༔ ཨོྃ་ཨཱཿཧཱུྃ་བཛྲ་གུ་རུ་པདྨ་ 
སིདྡྷི་ཧཱུཾ༔ ན་མོ་མ་ཧཱ་གུ་རུ་ཨོ་རྒྱན་ཐོད་ཕྲེང་རྩལ༔ ཐུགས་རྗེས་འགྲོ་བའི་དོན་དུ་འདི་ 
བྱོན་ཅིག༔ ད་དུས་སྙིགས་མ་བསྐལ་པའི་དུས་འདི་ཉིད༔ འགྲོ་དྲུག་སེམས་ཅན་དུཿཁ་བསལ་ 
བའི་ཕྱིར༔ བདག་གཞན་གསོལ་བ་བཏབ་པའི་དོན་སླད་དུ༔ སྐུ་ཚབ་འདི་ལ་བརྟན་
14

༄༅། །ཟབ་གཏེར་ཆོས་ཀྱི་མཛོད་ཁང༌།
བཞུགས་རེ་བ་སྐོངས༔ མ་ཧཱ་གུ་རུ་བཛྲ་ཐོད་ཕྲེང་རྩལ༔ བཛྲ་ས་མ་ཡ་ཛ་ཛཿ ཨ་ཝེ་ཤ་ཡ་ 
ཨ་ཨ་ཨ༔ བྲིས་པ་ཁོ་ན་ལྟར་ཉིད་དུཿ༔ རྩ་གསུམ་མཆོག་གསུམ་སྐུ་གསུམ་མཆོག༔ བླ་མ་ 
རིག་འཛིན་མཁའ་འགྲོར་བཅས༔ སྤྲིན་དཔུང་ལྟ་བུར་གཏིབས་པར་བསམ༔ མེ་ཏོག་ 
དཀར་པོའི་ནས་ ནས་དཀར་ནས་དམར་གཉིས། ལ་རྩ་སྔགས་དང་༔ རྟེན་འབྲེལ་སྙིང་པོ་བརྒྱ་ 
རྩས་རབ་གནས་བྱ༔ མེ་ལོང་དྲི་བཟང་ཁྲུས་ཆབ་གསོལ༔ དངོས་འབྱོར་ཡིད་སྤྲུལ་མཆོད་ 
ཚོགས་འབུལ༔ རྩ་གསུམ་མཆོག་གསུམ་སྐུ་གསུམ་ཀུན་འདུས་པའི༔ ངོ་བོ་སྐྱབས་གནས་ 
ཀུན་འདུས་སྐུ་རུ་བསམ༔ རྒྱ་ཆད་ཕྱོགས་ལྷུང་མེད་པའི་ལྷ༔ ཨོ་རྒྱན་ཡིད་བཞིན་ནོར་བུའི་ 
སྐུ༔ དགོས་འདོད་ཀུན་འབྱུང་རིགས་པར་བྱ༔ དེའི་གཡས་སུ་བདུད་རྩི་གཡོན་རཀྟ༔ 
མདུན་དུ་གཏོར་མ་རིན་ཆེན་འབར་བ་བཤམས༔ མཐའ་སྐོར་ཚོགས་དང་མཆོད་རྫ་ས་ 
བཤམས༔ བསྙེན་བསྒྲུབ་རིག་པའི་རྟེན་དུ་འཆང་ཞེས་གསུངས་སོ༔ བསྒྲུབ་རྟེན་སྐུ་འབག་ 
གི་ལེའུ་སྟེ་གཉིས་པའོ༔ ཤབྡངརྦདམཤ(རྙྀའྀ1ཡང་མཚོ་རྒྱལ་གྱིས་ཞུས་པཿ 
དེ་ལྟར་སྐུ་འབག་ལེགས་གྲུབ་ནས༔ སྔོན་དུ་བསྙེན་པ་ཇི་ལྟར་བགྱི༔ ཨོ་རྒྱན་གུ་རུས་བཀའ་ 
བསྩལ་པ༔ ཉོན་དང་ཡེ་ཤེས་མཚོ་རྒྱལ་མ༔ སྔོན་དུ་བསྙེན་པའི་རིམ་པ་ནི༔ དཀྱིལ་འཁོར་ 
དབུས་ཀྱི་སྐུ་རྟེན་དེ༔ དུས་གསུམ་བདེ་གཤེགས་ཀུན་འདུས་ཀྱི༔ ངོ་བོ་དབྱེར་མེད་དམིགས་ 
པ་ལ༔ བྲིས་སྐུ་པདྨ་དངོས་སུ་བསྒོམ༔ རང་གི་ཐུགས་ཁར་མ་ཡིག་ལས༔ རྡོ་རྗེ་རྣལ་འབྱོར་ 
སྐུ་མདོག་དམར་མོར་བསྐྱེད༔ གུ་རུའི་གནས་ལྔར་སྐུ་ལྔ་དང་༔ ཐུགས་ཁར་ལོངས་སྐུ་བླ་ 
མ་ཚེ་དབང་ཡབ་ཡུམ་བསྐྱེད༔ ལྟེ་བར་བླ་མ་ཀུན་བཟང་འོད་དཔག་མེད༔ ཕྱག་ཞབས་ 
བཞི་ལ་དཔའ་བོ་མཁའ་འགྲོ་རྣམས༔ དཔག་མེད་འོད་ཟེར་འཕྲོས་པ་ཡིས༔ འཕྲིན་ལས་ 
རྣམ་བཞིས་འགྲོ་འདུལ་བསམ༔ རིགས་རྣམས་ཀུན་འདུས་མོས་པ་བསྐྱེད༔ མཚམས་གཅོད་
15

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
མཆོད་པ་བྱིན་གྱིས་བརླབ༔ ཨོཾ་ཨཱཿཧཱུྃ་བཛྲ་གུ་རུ་པདྨ་སིདྡྷི་ཧཱུྃ༔ རང་ཉིད་ལྷར་གསལ་ 
ཐུགས་ཁ་ནས༔ ཨཱགསུམ་འཕྲོས་པས་སྨན་རཀ་གཏོར་མར་ཕོག༔ སྣོད་མཆོག་བྷནྡྷ་གཞལ་ 
ཡས་ཁང་དུ་བལྟམས༔ ཨོཾ་གསུམ་འཕྲོས་པས་འདོད་ཡོན་བདུད་རྩིར་འཁྱིལ༔ ཧཱུཾ་གསུམ་ 
འཕྲོས་པས་ཉེས་སྦྱངས་ལྷ་ཚོགས་དགྱེས༔ ཐོད་པ་གསང་ཆེན་རྔ་དང་རྐང་གླིང་དཀྲོལ༔ 
གསུར་ཆེན་དྲི་ཞིམ་ཙནྡྷན་སྤྱན་འདྲེན་བྱ༔ དབྱངས་སྙན་ཁྱེའུས་ཕ་མར་འབོད་པ་བཞིན༔ 
བ་སྤུ་ཟེང་ངེ་ངལ་བར་གསོལ་བཏབ་བསྐྱར༔ ལྷོ་ནུབ་རྔ་ཡབ་ཟངས་མདོག་ནས༔ པདྨ་ 
འོད་འབར་གཞལ་ཡས་ནས༔ གུ་རུ་འཁོར་བཅས་ཐིབ་ཐིབ་བྱོན༔ སྐུ་འབག་ལྷ་དང་ 
དབྱེར་མེད་བསྟིམས༔ ཨོཾ་ཨཱཿཧཱུྃ་བཛྲ་གུ་རུ་པདྨ་སིདྡྷི་ཧཱུྃ༔ ཧཱུཾ༔ རིགས་འདུས་བླ་མའི་ལྷ་ 
ཚོགས་ཐམས་ཅད་ལ༔ མོས་གུས་དྲག་པོས་བདག་གདུང་ཞིང་༔ ལྷ་རྫས་ཕྱི་ཡི་མཆོད་ 
པ་འབུལ༔ འདོད་ཡོན་ལྔ་ལྡན་མཆོད་པ་འབུལ༔ བདུད་རྩི་སྨན་གྱི་མཆོད་པ་འབུལ༔ བ་ 
ལིཾ་རྒྱན་གྱི་མཆོད་པ་འབུལ༔ རཀྟ་དམར་གྱི་མཆོད་པ་འབུལ༔ ཞལ་ཟས་ཚོགས་ཀྱི་མཆོད་ 
པ་འབུལ༔ དངོས་འབྱོར་ཡིད་སྤྲུལ་མཆོད་པ་འབུལ༔ སྐུ་གསུང་ཐུགས་དབང་དངོས་གྲུབ་ 
སྩོལ༔ ཨོཾ་ཨཱཿཧཱུྃ་བཛྲ་གུ་རུ་པདྨ་སརྦ་པུཙྪ་མ་ཧཱ་པཉྩཱ་ཨ་མྲྀ་ཏ་ཁཱ་ཧི༔ བྷ་ལིཾ་ཏ་རཀྟ་གྷ་ན་ 
ཙཀྲ་པཱུཙཱ་ལ་ཁཱ་ཧི༔ དེ་ནས་བསྟོད་ཅིང་གསོལ་བ་སྙིང་ནས་བཏབ༔ ཨོཾ་ཨཱཿ༔ཧཱུྃ་བཛྲ་གུ་རུ་ 
པདྨ་སིདྡྷི་ཧཱུཾ༔ ཧཱུཾ༔ མཆོག་གསུམ་ཀུན་འདུས་ཨོ་རྒྱན་རིན་པོ་ཆེ༔ སངས་རྒྱས་མ་ལུས་རྩ་ 
གསུམ་ཀུན་འདུས་སྐུ༔ སྐུ་གསུམ་ཀུན་འདུས་འགྲོ་བའི་གཉེན་གཅིག་པུ༔ བདག་སོགས་ 
འགྲོ་ཀུན་མ་ལུས་ཐུགས་རྗེས་ཟུངས༔ ཨོཾ་ཨཱཿ་ཧཱུྃ་བཛྲ་གུ་རུ་པདྨ་སིདྡྷི་ཧཱུཾ༔ གུ་རུ་རཏྣ་རྡོ་རྗེ་ 
འཛིན་པ་ཆེ༔ རེ་ཞིང་ལྟོས་པའི་ཐུགས་རྗེ་བདག་ཉིད་ཅན༔ བདག་གི་རེ་ས་སྐྱབས་གནས་ 
གཞན་དུ་མེད༔ འཁོར་བ་སྡུག་བསྔལ་འདམ་ནས་བདག་དྲོངས་ཤིག༔ བདེ་གཤེགས་
16

༄༅། །ཟབ་གཏེར་ཆོས་ཀྱི་མཛོད་ཁང༌།
ཀུན་འདུས་ཕ་མཆོག་གུ་རུ་རྗེ༔ཁྱེད་ལ་བདག་ཉིད་སྒོ་གསུམ་བྲན་དུ་འབུལ༔ སྐྱིད་སྡུག་ 
རེ་ལྟོས་གུ་རུ་ཐུགས་རྗེ་ཅན༔ མཆོག་དང་ཐུན་མོང་དངོས་གྲུབ་མ་ལུས་སྩོལ༔ གུ་རུ་ཐུགས་ 
རྗེས་བརྩེཪ་དགོངས་ཕྲིན་ལས་མཛོད༔ གསོལ་བ་འདེབས་སོ་དབང་བསྐུར་བྱིན་གྱིས་ 
རློབས༔ མཐའ་ཡས་འགྲོ་བ་སེམས་ཅན་མ་ལུས་ཀུན༔ འདྲེན་མཆོག་བླ་མའི་ཐུགས་རྗེས་ 
འཛིན་གྱུར་ཅིག༔ གསོལ་བ་འདེབས་སོ་ཨོ་རྒྱན་རིན་པོ་ཆེ༔ བྱིན་གྱིས་རློབས་ཤིག་གུ་ 
རུ་ཐུགས་རྗེ་ཅན༔ སྒྲུབ་མཆོག་བུ་ལ་དབང་བཞི་ཡོངས་རྫོགས་བསྐུར༔ བསྙེན་པ་བྱིན་ 
རླབས་རྩ་བའི་སྔགས༔ ཨོཾ་ཨཱཿཧཱུྃ༔ བཛྲ་གུ་རུ་པདྨ་ཛྙཱ་ན་སིདྡྷི་ཧཱུྃ༔ བསྙེན་པ་རླུང་རིག་འགྲོ་ 
འོང་སྦྲག༔ ནང་དུ་རླུང་རིག་རྔུབ་པའི་ཚེ༔ གུ་རུའི་སྤྱི་བོར་སྐུ་ཡི་རང་བཞིན་ཨཽ༔དཀར་ 
པོའི༔ འོད་ཟེར་དཔག་མེད་ཚོགས་བྱུང་ནས༔ རང་གི་སྤྱི་གཙུག་ཚངས་བུག་ཐིམ་པ་ཡིས༔ 
བདག་ལུས་འཆི་མེད་སྐུའི་བྱང་སེམས་དཀར་པོས་ཁེངས༔ གུ་རུའི་སྐུ་ཡི་དབང་མཆོག་ 
དངོས་གྲུབ་ཐོབ༔ རླུང་རིག་འབྱིན་དུས་སྐུ་ཡི་དམ་ཚིག་ཉམས་ཆག་དང་༔ ལུས་ཀྱི་སྒྲིབ་ 
ས་སངས་དག་པར་བསྒོམ༔ བར་རླུང་གནས་དུས་གསང་སྔགས་ཡིད་ཀྱིས་བཟླ༔ 
རླུང་རིག་ནང་དུ་བསྡུད་པའི་ཚེ༔ གུ་རུའི་མགྲིན་པར་གསུང་གི་རང་བཞིན་ཨཱཿདམར་པཿ 
འོད་ཟེར་དམར་པོ་དཔག་མེད་བྱུང་ནས་སུ༔ རང་ཉིད་ངག་གི་ལྕེ་ལ་ཐིམ་པ་ཡིས༔ བདག་ 
ལུས་ངག་ཏུ་བྱང་སེམས་དམར་པོས་ཁེངས༔ གུ་རུའི་གསུང་གི་བྱིན་རླབས་ངག་ལ་ཞུགས༔ 
གུ་རུའི་གསུང་གི་དབང་མཆོག་དངོས་གྲུབ་ཐོབ༔ རླུང་རིག་འབྱིན་དུས་གསུང་གི་དམ་ 
ཚིག་ཉམས་ཆག་དང་༔ ངག་གི་ཉམས་སྒྲིབ་སངས་སངས་དག་པར་བསམ༔ རླུང་རིག་ 
ནང་དུ་སྡུད་པའི་དུས༔ གུ་རུའི་ཐུགས་ཀར་ཐུགས་ཀྱི་རང་བཞིན་ཧཱུཾ་སྔོན་པོ༔ འོད་ཟེར་ 
དཔག་མེད་ཚུར་བྱུང་ནས༔ རང་གི་ཐུགས་ཁའི་ཙིཏྟར་ཐིམ་པར་བསྒོམ༔ བདག་ལུས་
17

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
སེམས་ལ་བྱང་སེམས་སྔོན་པོས་ཁེངས༔ གུ་རུའི་ཐུགས་ཀྱི་བྱིན་རླབས་སེམས་ལ་ཞུགས༔ 
ཐུགས་ཀྱི་དབང་མཆོག་དངོས་གྲུབ་ཐོབ་པར་བསྒོམ༔ རླུང་རིག་འབྱིན་དུས་ཐུགས་ཀྱི་ 
དམ་ཚིག་ཉམས་ཆག་དང་༔ ཡིད་ཀྱི་སྒྲིབ་པ་སངས་སངས་དག་པར་བསྒོམ༔ རླུང་རིག་ 
ནང་དུ་རྔུབ་པའི་ཚེ༔ གུ་རུའི་ལྟེ་བར་ཡོན་ཏན་རང་བཞིན་ཏྲཾ་སེར་པོ༔ འོད་ཟེར་དཔག་ 
ཏུ་མེད་པའི་ཚོགས་བྱུང་ནས༔ རང་གི་ལྟེ་བར་ཐིམ་པར་བསྒོམ༔ བདག་ལུས་རྩ་ལ་བྱང་ 
སེམས་དཀར་དམར་ཁེངས༔ གུ་རུའི་ཡོན་ཏན་བྱིན་རླབས་ལྟེ་བར་ཞུགས༔ ཡོན་ཏན་ 
ལྷུན་གྲུབ་དབང་དང་དངོས་གྲུབ་ཐོབ་པར་བསམ༔ རླུང་རིག་ཕྱི་རུ་འབྱིན་དུས་སུ༔ 
གསུམ་ཐ་དད་འཛིན་པའི་སྒྲིབ་པ་དག༔ ཀུན་གཞིའི་ཉོན་སྒྲིབ་སངས་སངས་དག་པར་ 
བསམ༔ ཡིད་ལ་གང་འདོད་དངོས་གྲུབ་ཐོབ་པར་བསམ༔ རླུང་རིག་རྔུབ་པའི་དུས་སུ་ 
འང་༔ གུ་རུའི་ཕྱག་ཞབས་བཞི་ཡི་ཡིག་འབྲུ་ལས༔ ཕྲིན་ལས་བཞི་ཡི་རང་བཞིན་འོད་ 
ཟེར་ཁ་དོག་ལྔ༔ དཔག་ཏུ་མེད་པའི་ཚོགས་བྱུང་ནས༔ རང་ཉིད་ཡན་ལག་བཞི་ལ་ཐིམ་ 
པ་ཡིས༔ གུ་རུའི་ཕྲིན་ལས་བཞི་ཡི་དབང་བསྐུར་བྱིན་གྱིས་བརླབས༔ མཆོག་ཐུན་མོང་ 
གཉིས་ཀྱི་ཕྲིན་ལས་བཞི༔ དངོས་གྲུབ་མ་ལུས་བྱིན་ཆེན་ཐོབ་པར་བསམ༔ བསྙེན་ཅིང་ 
གསོལ་བ་གོང་ལྟར་བཏབ༔ རྗེས་སུ་གསོལ་བ་འདེབས་མཁན་དང་༔ གདབ་ཡུལ་ལྷ་ 
ཚོགས་ཕྲིན་ལས་གསུམ༔ དམིགས་མེད་སྤྲོས་བྲལ་ངང་ལ་ཞོག༔ དེས་གུ་རུའི་བྱིན་རླབས་ 
མྱུར༔ ཞེས་གསུངས་སོ༔ གུ་རུ་བསྙེན་པའི་ལེའུ་སྟེ་གསུམ་པའོ༔
ཤམཐགམ ཡང་མཚོ་རྒྱལ་གྱིས་ཞུས་པ༔ སྔོན་འགྲོའི་རིམ་པ་དེ་ལྟར་ན༔ 
བསྒྲུབ་པའི་རིམ་པ་ཇི་ལྟར་ལགས༔ ཨོ་རྒྱན་ཆེན་པོས་བཀའ་བསྩལ་པ༔ བླ་མ་བསྒྲུབ་ 
པའི་རིམ་པ་ནི༔ དངོས་གཞི་སྤྱན་འདྲེན་མཆོད་བསྟོད་དང་༔ ཚོགས་ཀྱིས་མཆོད་ཅིང་
18

༄༅། །ཟབ་གཏེར་ཆོས་ཀྱི་མཛོད་ཁང་།
དངོས་གྲུབ་བླང་༔ སྤྱན་འདྲེན་མཆོད་བསྟོད་གཞན་དུ་སྟོན༔ དབང་བསྐུར་རིམ་པ་འདི་ 
ལྟ་སྟེ༔ རང་གཞན་བྱིན་གྱིས་བརླབ་པའི་ཐབས༔ རང་མདུན་སྤྱི་གཙུག་ཉི་ཟླའི་སྟེང་༔ 
མཆོག་གསུམ་རྩ་གསུམ་ཀུན་འདུས་ཀྱི༔ གུ་རུ་རྡོ་རྗེ་འཆང་གི་ཆ་ལུགས་ཅན༔ ཞལ་གཅིག་ 
ཕྱག་གཉིས་སྔོ་བསངས་སྐྱིལ་ཀྲུང་བཞུགས༔རྡོ་རྗེ་དྲིལ་བུ་ཡུམ་འཁྱུད་རྒྱན་གསོལ་བ༔ 
ཡུམ་ཆེན་རྡོ་རྗེ་རྣལ་འབྱོར་མ༔ སྐུ་མདོག་དམར་པོ་སིནྡྷུ་ར་ཡི་མདོག༔ གཅེར་བུ་རྒྱན་ དྲུག་ 
ཡབ་ལ་འཁྱུད༔ ཕྱག་གཉིས་གྲི་ཐོད་འཛུམ་པའི་མདངས༔ ཡབ་ཡུམ་རང་གི་སྤྱི་གཙུག་ 
ཏུ༔ སྙོམས་ཞུགས་མཛད་པས་བྱང་སེམས་ཚངས་བུག་ནས༔ དཀར་དམར་བབས་ཏེ་ 
ཐོད་པར་ཁེངས༔ དགའ་བ་སྐྱེས་པས་བུམ་དབང་ཐོབ༔ དེ་ནས་བྱང་སེམས་མགྲིན་པར་ 
ཁེངས༔ བདེ་བ་སྐྱེས་པས་གསང་དབང་ཐོབ༔ དེ་ནས་བྱང་སེམས་སྙིང་ཁ་ཁེངས་པ་ཡིས༔ 
ལྷན་སྐྱེས་ཡེ་ཤེས་བདེ་སྟོང་སྐྱེས༔ ཤེས་རབ་ཡེ་ཤེས་དབང་མཆོག་ཐོབ་པར་བསམ༔ དེ་ 
ནས་བྱང་སེམས་ལྟེ་བར་བབས༔ བདེ་སྟོང་ལྷན་སྐྱེས་ཡེ་ཤེས་ཤར༔ ཁོང་ནས་དབང་ 
བཞི་ཐོབ་པར་བསམ༔ ཨོཾ་གུ་རུ་ཀ་པ་ཙ་ཛྙཱ་ན་ཨ་ཨཱ་ཨ་བྷི་ཥིཉྩ་ཧཱུྃ༔ དེ་སྐད་བརྗོད་ཅིང་ 
ཚིག་འདིས་གསལ་བཏབ་བདག་དབང་བསྐུར༔ ཨོཾ་ཨཱཿ༔་ཧཱུྃབཛྲ་གུ་རུ་པདྨ་སིདྡྷི་ཧཱུྃ༔ རིགས་
འདུས་བླ་མ་ཡབ་ཡུམ་གཉིས་མེད་པའི༔ སྤྱི་བོར་ༀ་དཀར་མགྲིན་པར་ཨཱཿདམར་པོ༔
ཐུགས་ཀར་ཧཱུཾ་མཐིང་ལྟེ་བར་ཧྲཱིཿསེར་པོ༔ ཡུམ་གྱི་ཐུགས་ཀར་པཾ་ལས་མ་བསྒོམ་མོ༔ རིགས་
འདུས་བླ་མ་ཡབ་ཡུམ་སྤྱི་གཙུག་ནས༔ སྐུ་ཡི་རང་བཞིན་ཨཾ་དཀར་འོད་ཟེར་བཅས༔
བདག་གི་སྤྱི་གཙུག་ཚངས་པའི་བུ་གར་ཐིམ༔ གུ་རུའི་སྐུ་ཡི་དབང་ཐོབ་ལུས་སྒྲིབ་དག༔
སྐུ་མི་འགྱུར་ཚེ་ཡི་དངོས་གྲུབ་ཐོབ་པར་བསམ༔ རིགས་འདུས་གུ་རུ་ཡབ་ཡུམ་མགྲིན་ 
པ་ནས༔ གསུང་གི་རང་བཞིན་ཨཱཿ༔དམར་འོད་ཟེར་བཅས༔ བདག་གི་ངག་གི་དབང་པོ་
19

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
ལྕེ་ལ་ཐིམཿ གུ་རུའི་གསུང་གི་དབང་ཐོབ་ངག་སྒྲིབ་དག༔ གསུང་གི་སྙིང་པོ་ལུང་གི་དངོས་ 
གྲུབ་ཐོབ་པར་བསམ༔ རིགས་འདུས་གུ་རུ་ཡབ་ཡུམ་ཐུགས་ཀ་ནསཿ ཐུགས་ཀྱི་རང་ 
བཞིན་ཧཱུཾ་མཐིང་འོད་ཟེར་བཅས༔ བདག་གི་སྙིང་གི་དབང་པོའི་དཀྱིལ་དུ་བབས༔ གུ་ 
རུའི་ཐུགས་ཀྱི་དབང་ཐོབ་ཡིད་ཀྱི་སྒྲིབ་པ་དག༔ ཐུགས་སྐྱེ་མེད་རྡོ་རྗེའི་དངོས་གྲུབ་ཐོབ་ 
པར་བསམ༔ རིགས་འདུས་གུ་རུ་ཡབ་ཡུམ་ལྟེ་བ་ནས༔ ཡོན་ཏན་རང་བཞིན་ཧྲཱིཿ དམར་ 
འོད་ཟེར་བཅས༔ བདག་ལུས་ལྟེ་བའི་དབང་པོའི་དཀྱིལ་དུ་བབས༔ གུ་རུའི་ཡོན་ཏན་ 
དབང་ཐོབ་འཛིན་སྒྲིབ་དག༔ དབྱེར་མེད་ལྷན་སྐྱེས་དབང་བཞི་ཐོབ་པར་བསམ༔ དེ་ 
ནས་གུ་རུ་ཡབ་ཡུམ་ཚངས་བུག་བྱོན༔ དེ་ནས་མར་བྱོན་སྙིང་དབུས་བབས༔ སྦྱོར་བ་མཛད་ 
པས་བདག་ཉིད་ཀྱི༔ ལུས་སེམས་བདེ་བས་ཁྱབ་པ་དེ༔ བདེ་འཛིན་མེད་པ་བདེ་གསལ་ 
མི་རྟོག་པ༔ ལུས་ནི་ཆོས་བདུན་ཡིད་ཀྱི་གསང་ལམ་གྱི༔ མིག་འབྲས་དཀྱིལ་དུ་མ་ཡེངས་ 
ཙན་ནེར་གཞག༔ བློ་ནི་མ་བཅོས་དྲན་མེད་སྟོང་པའི་ངང་༔ སྐྱེས་བུའི་སྙིང་བཏོན་ལྟ་བུ་ 
རུ༔ བདག་འཛིན་མེད་པ་ས་ལེའི་ངང་༔ བསྒོམ་བྱ་སྒོམ་བྱེད་མེད་པར་གཞག༔ རང་བྱུང་ 
ཡེ་ཤེས་ལྷན་སྐྱེས་ཤར༔ བདེ་གསལ་ཆོས་ཉིད་རོལ་པ་ལས༔ དེར་འཛིན་སྐྱེས་ན་འཆིང་ 
བྱེད་དེ༔ དེ་ཉིད་རང་རིག་མི་འགྱུར་ན༔ རིག་པ་རྩལ་གྱི་དབང་ཐོབ་ནས༔ ཉོན་མོངས་ 
སྐྱེས་ཚད་ཡེ་ཤེས་གྲོགས་ལ་འགྱུར༔ བདག་ཉིད་བླ་མ་སྐུ་གསུམ་དབྱེར་མེད་པ༔ དབང་ 
ཆེན་ཐོབ་པའི་ངེས་ཤེས་བསྐྱེད་ལ་བསྒོམ༔ སྤྲོས་བཅས་བསྐུར་ཐབས་ནོར་བུའི་གཞུང་ 
དུ་ཤེས༔ འདི་ནི་མཐར་ཐུག་བསྐྱེད་རྫོགས་བློ་རབ་ཆོས༔ པདྨ་བདག་གི་སྙིང་གི་ཟབ་མོའི་ 
ཆོས༔ ཡེ་ཤེས་མཚོ་རྒྱལ་མཁའ་འགྲོ་ཚོགས་ལ་གདམས༔ ཞེས་གསུངས་སོ༔ དངོས་ 
གཞི་སྨིན་བྱེད་དབང་གི་ལེའུ་སྟེ་བཞི་པའོ༔ སཱ་མཱ་ཡཱ༔ རྒྱ་རྒྱ་རྒྱ༔ ཏཾཏི།ཡཀཐ
20

༄༅། །ཟབ་གཏེར་ཆོས་ཀྱི་མཛོད་ཁང༌།
ཡང་མཚོ་རྒྱལ་གྱིས་ཞུས་པ༔ དབང་བསྐུར་ངོ་མཚར་དེ་ལྟར་ན༔ དངོས་གཞི་བསྒྲུབ་ 
པའི་རིམ་པ་གང་༔ ཨོ་རྒྱན་བསྒྲུབ་པའི་རིམ་པ་གང་༔ ཨོ་རྒྱན་ཆེན་པོས་བཀའ་བསྩལ་ 
པ༔ རང་རིག་བླ་མ་དབྱེར་མེད་ཀྱི༔ མ་གཡོས་བཞིན་དུ་རིག་པ་བསྐྱེད༔ སྙིང་དབུས་པདྨར་ 
གསལ་བའི་ངང་༔ ཐུགས་ཀྱི་སྙིང་པོ་འབུམ་ཕྲག་བཅུ༔ གནས་སྐབས་བརྒྱ་རྩ་ཆགས་ 
མེད་བཟླ༔ ཨོཾ་ཨཱཿཧཱུྃ་བཛྲ་གུ་རུ་པདྨ་ཐོད་ཕྲེང་རྩལ༔ ཛཱ་ན་ཌཱཀྐི་ནི་བཛྲ་ས་མ་ཡ་ཛཿསིདྡྷི་ 
ཕ་ལ་ཧཱུཾ་ཨཱཿ༔ ཞེས་པ་འདི་ཉིད་བཟླས་པ་ཙམ༔ ང་ཉིད་གསང་མཚན་འབོད་པའི་སྔགས༔ 
དམ་ཚིག་དབང་གིས་རང་དབང་མེད་པར་འོང་༔ སྐལ་ལྡན་ལས་ཅན་རྗེས་འཛིན་ཅིང་༔ 
འགྲོ་དོན་མི་འདོར་བརྩོན་པས་བསྐུལ་ཅིང་གསོལ་བ་བཏབ་ཙམ་འབྱོན༔ སྒྲུབ་མཆོག་ 
བུ་ཉིད་དམ་ཚིག་གཙང་༔ སྒྲིབ་པ་ཆུང་ཞིང་དད་ལྡན་ན༔ ཞལ་མཐོང་རྨི་ལམ་ཉམས་ 
ཤར་ཏེ༔ རང་དབང་མེད་པར་རིག་པ་འུར༔ བ་སྤུ་གཟེངས་ཤིང་ཉམས་སྣང་དགའ༔ ལུས་ 
སེམས་བདེ་བ་མི་བཟོད་དེ༔ ལུས་འདར་འཕར་དང་ལྡོག་པ་མཆོང་༔ ཌཱཀྐིས་ལུང་བསྟན་ 
དངོས་ཉམས་སུ༔ བྱིན་རླབས་རང་བཞིན་ཕེབས་པར་འགྱུར༔ རང་བྱུང་ཡེ་ཤེས་རྗེན་ 
ནེར་ཤརཿ༔ ཤེས་རབ་ཕྱོགས་མེད་ཤར་ཞིང་རོལ༔ རང་རིག་དོན་གྱི་གུ་རུ་རང་ཞལ་མཇལ༔ 
གཞན་གྱི་ཆོས་ལ་ཡིད་མི་འཇོག༔ རྨི་ལམ་རྒྱུན་ཆད་བག་ཆགས་དག་པའི་རྟགས༔ གུ་རུ་ 
བསྒྲུབ་པའི་གང་ཟག་རྣམས༔ རྨི་ལམ་དུ་ཉི་ཟླ་ཤར་བ་ནི༔ རང་བྱུང་ཡེ་ཤེས་ཤར་བའི་ 
རྟགས༔ ཚོང་དཔོན་བྱེད་ན་གཞན་དོན་འབྱུང་བའི་རྟགས༔ གྲུ་སྒྲོལ་བྱེད་ན་གཞན་དོན་ 
བྱེད་པའི་རྟགས༔ དམག་དཔོན་བྱེད་ན་ལྷ་སྲིན་ཁོལ་བའི་རྟགས༔ མེ་ཏོག་དཀར་དམར་ 
འཐུ་བ་ནི༔ མཆོག་གི་དངོས་གྲུབ་འགྲུབ་པའི་རྟགས༔ བུད་མེད་ཚོགས་འདུས་ཌཱཀྐི་འདུ་ 
བའི་རྟགས༔ གླང་ཆེན་ཞོན་ན་ས་ཐོབ་ས་ནོན་རྟགས༔ གཡག་རྒོད་ཞོན་ན་བདུད་ཐུལ་
21

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
རྟགས༔ ཆུ་བོ་བསྒྱུར་ན་དབང་བསྐུར་ནུས་པའི་རྟགས༔ གངས་རིར་འཛེག་ན་དག་སྣང་ 
སྐྱེས་པའི་རྟགས༔ ཆུ་བོ་བརྒལ་ན་འཁོར་བས་མ་གོས་རྟགས༔ ཟམ་པ་འཛུགས་ན་ཐར་ 
ལམ་སྟོན་ནུས་རྟགས༔ མེ་ཏོག་འཐོར་ན་ཕྲིན་ལས་འུར་བའི་རྟགས༔ དར་ཕྱར་དུང་འབུད་ 
སྙན་གྲགས་ཐོབ་པའི་རྟགས༔ ཁྱད་པར་ཌཱཀྐི་རིགས་ལྡན་བུད་མེད་འདུ༔ ཨོ་རྒྱན་བདག་ 
གིས་དབང་པོ་རབ་འབྲིང་ཐར༔ དངོས་ཉམས་རྨི་ལམ་གསུམ་ལ་ཞལ་སྟོན་ཏེ༔ ཁྱེའུ་ཕོ་ 
མོའི་ཚུལ་འོང་ལུང་ཡང་བསྟན༔ བག་ཆགས་སད་པའི་གང་ཟག་དམ་པ་ལ༔ ང་དང་སྒྲུབ་
པའི་བུ་གཉིས་འཕྲད་པར་ངེས༔ བཀའ་ལུང་ངོ་སྤྲད་གདམས་པ་སྟོན་སྲིད་དོ༔ བྱིན་
རླབས་ཐུགས་རྒྱུད་བཀའ་བབ་ངེས་པར་འབྱུང་༔ རིག་པ་དོན་གྱི་བླ་མ་ཆོས་ཀྱི་སྐུ༔ རང་ 
བྱུང་ཡེ་ཤེས་རང་རིག་རྟོགས་གྱུར་ཏེ༔ མཆོག་གི་དངོས་གྲུབ་ཐོབ་ནས་མྱུར་སངས་རྒྱས༔ 
དེ་ལྟར་རྟགས་དང་མཚན་མ་མཐོང་གྱུར་ནས༔ བདག་ཉིད་སྨིན་པས་སྣོད་ལྡན་བྱིན་གྱིས་ 
རློབ༔ ཅེས་གསུངས་སོ༔ དངོས་གཞི་བསྒྲུབ་ཐབས་དང་རྟགས་ཀྱི་རིམ་པ་བསྟན་པའི་
ལེའུ་སྟེ་ལྔ་པའོ༔གཤ1ག ཡང་མཚོ་རྒྱལ་གྱིས་ཞུས་པ༔
དེ་ལྟར་བསྒྲུབ་དུས་དམིགས་བསྒོམ་ཇི་ལྟར་བགྱི༔ ཤམ་གདང་གསང་སྔགས་ཡོད་ལགས་ 
སམ༔ ཞེས་ཞུས་གུ་རུས་བཀའ་བསྩལ་པ༔ བསྒྲུབ་དུས་རང་ཉིད་ལྷར་གསལ་བའི༔ ཙིཏྟ་ 
གྱེས་པ་འདབ་བརྒྱད་དབུས༔ བླ་མ་ཡབ་ཡུམ་གོང་ལྟར་བསྐྱེད༔ དེ་ཡི་གནས་གསུམ་ 
འོད་ཟེར་འཕྲོས༔ རྒྱལ་བ་ཐམས་ཅད་མཉེས་མཆོད་འབུལ༔ ཚུར་འདུས་རྩ་གསུམ་རྒྱལ་ 
བ་རྣམས༔ ཐུགས་ཀའི་བླ་མ་ཉིད་ལ་ཐིམ་པར་དམིགས༔ དམ་ཚིག་ཡེ་ཤེས་དབྱེར་མེད་ 
དེ༔ རང་ལས་བྱུང་ཞིང་རང་དབང་བསྐུར༔ རང་སེམས་བླ་མ་ལྷ་རུ་གནས༔ དབང་དང་ 
རབ་ཏུ་གནས་པ་ཡང་༔ རང་སྣང་ཡེ་ཤེས་རོལ་པའི་རྒྱན༔ འདོད་པའི་ཡོན་ཏན་མང་པོ་
22

༄༅། །ཟབ་གཏེར་ཆོས་ཀྱི་མཛོད་ཁང་།
ཡང་༔ རང་ལས་སྤྲུལ་ཞིང་རང་ལ་མཆོད༔ སྤྲོས་བཅས་རྫས་ཀྱིས་བསྐང་མི་འཚལ༔ སྣང་ 
སྲིད་གཞལ་ཡས་ལྷ་བླ་མ༔ ཐམས་ཅད་ཆོས་ཉིད་དཀྱིལ་འཁོར་ཆེ༔ དཔེར་ན་ཆུ་ཟླ་འཇའ་ 
ཚོན་བཞིན༔ སྣང་ལ་རང་བཞིན་མ་གྲུབ་པ༔ གདོས་བཅས་མ་ཡིན་ཆུ་ཟླ་ལྟར༔ འཛིན་ 
པས་མ་བཅིངས་གསལ་བར་བསྒོམ༔ མདུན་དུ་སྐུ་འབག་དམིགས་པའི་རྟེན༔ བལྟ་ཞིང་ 
དམིགས་པ་གསལ་བར་བཟུང་༔ མ་ཡེངས་ཡིད་ཀྱི་འཛིན་ཕུར་གདབ༔ གུ་རུ་ལྷ་ཡི་སྲོག་ 
ཐོབ་ནས༔ སྐུ་ཡི་གསལ་ཆ་སྟོང་པར་ངེས༔ བསྐྱེད་རིམ་གཟེར་གྱིས་མ་ཐེབ་ན༔ བསྐལ་ 
པར་བསྒྲུབས་ཀྱང་སྐུ་མི་སྟོནཿ༔ དེ་ཕྱིར་བསྐྱེད་རིམ་ཐེབ་པ་གཅེས༔ གཟེར་ནི་སྟོང་ཉིད་ 
རང་རིག་མདངས༔ དམིགས་པ་འཕྲོ་འདུ་གོང་ལྟ་བུ༔ ཟབ་མོ་ཐུགས་ཀྱི་སྙིང་པོ་འདི༔ མོས་ 
གུས་གདུང་ཤུགས་ཕྱུང་བ་གནད༔ ཨོཾ་ཨཱཿཧཱུྃ་བཛྲ་གུ་རུ་པདྨ་ཐོད་ཕྲེང་རྩལ་ཛྙཱ་ན་ཌཱཀྐི་ནི་ 
བཛྲ་ས་མ་ཡ་ཛཿ སིདྡྷི་ཕ་ལ་ཧཱུྃ་ཨཱཿ བཟླས་པས་སྣང་སྲིད་གཡོ་ཞིང་འཕར༔ རྩ་གསུམ་ 
རྒྱལ་བ་འདུས་པའི་སྐུ༔ རིག་འཛིན་ཀུན་དང་འདུ་འབྲལ་མེད༔ འབྱུང་པོ་སྡེ་བརྒྱད་དྲེགས་ 
པ་བརྒྱལ༔ མཁའ་འགྲོ་ཆོས་སྐྱོང་སྤྲིན་ལྟར་འདུས༔ དཔའ་བོ་མཁའ་འགྲོ་དབང་སྡུད་ 
སྔགས༔ ཤམ་དུ་འདི་ཉིད་གདག་པར་བྱ༔ ཧྲཱིཿམ་ཧ་རི་ནི་ས༔ ར་ཙ་ཧྲཱིཿཡ༔ ཙིཏྟ་ཧྲི་ཧྲི་ཛ་ 
ཛ༔ འདི་བཟླས་དཔའ་བོ་དཔའ་མོའི་ཚོགས༔ རང་དབང་མེད་པར་དངོས་སུ་འོང་༔ ལུང་ 
བསྟན་ཆོས་བཤད་ལེགས་ཉེས་སྨྲ༔ བསྒོ་བ་ཉན་ཅིང་གུས་པ་སྒྲུབ༔ ལྷ་འདྲེ་མི་གསུམ་ 
དབང་དུ་འདུ༔ རྟེན་འབྲེལ་སྣ་ཚོགས་བསམ་པ་འགྲུབ༔ འདི་ནི་པདྨའི་སྲོག་སྒྲུབ་ཡིནཿ༔ 
ཅེས་གསུངས་སོ༔ བསྒྲུབ་པའི་དམིགས་ཚུལ་བསྟན་པའི་ལེའུ་སྟེ་དྲུག་པའོ༔ 
ཏཿཀྱནྜ་ལྦ།1*så དེ་ནས་ཡང་མཚོ་རྒྱལ་གྱིས་ཞུས་པ༔ དེ་ལྟར་བསྙེན་ 
བསྒྲུབ་གཉིས་རྫོགས་ནས༔ ལས་སྦྱར་རིམ་པ་གསུང་དུ་གསོལ༔ འདི་ཡི་དམིགས་པ་ཇི་
23

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
ལྟར་དགོས༔ ཨོ་རྒྱན་ཆེན་པོས་བཀའ་བསྩལ་པ༔ བསྙེན་སྒྲུབ་གོང་ལྟར་དྲོད་ཐོབ་ནས༔ 
ཕྲིན་ལས་དམིགས་པའི་འཕྲོ་འདུ་ནི༔ ལས་སྦྱོར་རང་ཉིད་བླ་མ་བསྒོམ༔ རང་ཉིད་ལྷ་ལ་ 
ལྷ་ཉིད་རང་༔ རང་དང་ལྷན་ཅིག་དབྱེར་མེད་པས༔ རང་ཉིད་འཁོར་འདས་ཡོངས་ཀྱི་གཙོ༔ 
བདག་ཉིད་ཆེན་པོར་རང་གསལ་གདབ༔ རང་ཉིད་རྡོ་རྗེ་ཐོད་ཕྲེང་རྩལ༔ སྐུ་མདོག་དཀར་ 
པོ་དར་དཀར་གསོལ༔ དབུ་ལ་རིན་ཆེན་དཔྲོག་ཞུ་གསོལ༔ ཕྱག་གཡས་རྡོ་རྗེ་གཡོན་ 
བུམ་པ༔ ལོངས་སྐུ་འཁོར་ལོས་སྒྱུར་རྒྱལ་བསྐྱེད༔ གནས་ལྔར་ཨཾ་དཀར་ཨཱཿདམར་པོ༔ 
ཐུགས་ཁར་ཧཱུཾ་སྔོན་ལྟེ་བར་སྭཱ༔ གསང་བར་ཧྲཱིཿལྗང་བསྐྱེད་པ་ཡིས༔ ཐུགས་སྲོག་ཧཱུཾ་ལས་ 
སྔགས་ཀྱིས་བསྐོར༔ ཨོྃ་བཛྲ་གུ་རུ་སརྦ་སིདྡྷི་ཧཱུཾ༔ ཤིནྟཾ་ཀུ་རུ་ཧཱུཾ༔ བདག་ཉིད་ཆེན་པོའི་ 
གནས་བཞི་དང༔ ཐུགས་ཁའི་ཧཱུཾ་ལས་འོད་དཀར་འཕྲོས༔ ཞི་བའི་ལས་མཛད་རྡོ་རྗེ་ 
ཐོད་ཕྲེང་རྩལ༔ ཆ་ལུགས་རང་འདྲ་དཀར་གསལ་འཚེར༔ ཞི་ཚུལ་ན་བཟའ་དར་དཀར་ 
མནབས༔ རྡོ་རྗེ་ལྕགས་ཀྱུ་བུམ་པ་བསྣམས༔ རྡོ་རྗེ་མཁའ་འགྲོ་འབུམ་གྱིས་བསྐོར༔ སྐྱེ་ 
འགྲོའི་ནད་གདོན་དགྲ་དང་བགེགས༔ སྡུག་བསྔལ་མ་ལུས་ཞི་བར་བསྒོམ༔ མ་ཡེངས་ 
རྩེ་གཅིག་འབུམ་ཕྲག་བཟླ༔ གང་དམིགས་བར་ཆད་རྐྱེན་རྣམས་ཞི༔ ཨོ་རྒྱན་པདྨའི་སྙིང་ 
ཐིག་ཡིན༔ ཞི་བའི་ཕྲིན་ལས་སྒྲུབ་པའི་ལེའུ་སྟེ་བདུན་ནོ༔ཐངམཤམཎྚ
དེ་ནས་ཡང་དག་བཤད་བྱ་བ༔ རང་ཉིད་རཏྣ་ཐོད་ཕྲེང་རྩལ༔ སྐུ་མདོག་སེར་པོ་དར་ 
སེར་མནབས༔ དཔུ་ལ་རིན་ཆེན་དཔྲོག་ཞུ་གསོལ༔ ཕྱག་གཡས་རིན་ཆེན་གཡོན་བུམ་ 
པ༔ འཁོར་ལོས་སྒྱུར་རྒྱལ་ཆ་ལུགས་བསྐྱེད༔ གནས་ལྔར་ས་བོན་གོང་ལྟ་བུར༔ ཐུགས་ 
སྲོག་ཏཱཾ་ལ་སྔགས་ཀྱིས་བསྐོར༔ ཨོཾ་རཏྣ་གུ་རུ་སརྦ་སིདྡྷི་ཧཱུྃ༔ པུའྲི་ཀུ་རུ་ཡེ་སྭཱ་ཧཱ༔ བདག་ 
ཉིད་ཆེན་པོའི་གནས་བཞི་དང་༔ ཐུགས་སྲོག་ཏྲཾ་ལས་འོད་ཟེར་འཕྲོས༔ རྒྱས་པའི་ལས་
24

༄༅། །ཟབ་གཏེར་ཆོས་ཀྱི་མཛོད་ཁང༌།
མཛད་རཏྣ་ཐོད་ཕྲེང་རྩལ༔ ཆ་ལུགས་རང་འདྲ་སྐུ་མདོག་སེར་གསལ་འཚེར༔ རྒྱས་ཚུལ་ 
ན་བཟའ་དར་སེར་རིན་ཆེན་གསོལ༔ རིན་ཆེན་ཞགས་པ་བུམ་པ་ཐོགས༔ རིན་ཆེན་ 
མཁའ་འགྲོ་འབུམ་གྱིས་བསྐོར༔ སྐྱེ་འགྲོའི་ལོངས་སྤྱོད་ཚེ་བསོད་ནམས༔ དབང་དང་དཔལ་ 
འབྱོར་རྒྱས་པར་བསྒོམ༔ མ་ཡེངས་རྩེ་གཅིག་འབུམ་ཕྲག་བཟླ༔ གང་བསམ་ཡར་ངོའི་ 
ཟླ་ལྟར་རྒྱས༔ ཨོ་རྒྱན་མཁའ་འགྲོའི་སྙིང་ཁྲག་ཡིན༔ ཅེས་གསུངས༔ གུ་རུ་རཏྣ་ཐོད་ཕྲེང་ 
བསྒྲུབ་ཅིང་རྒྱས་པའི་ཕྲིན་ལས་ཀྱི་ལེའུ་སྟེ་བརྒྱད་པའོ༔གཡ྄རྀངྒཱི;
དེ་ནས་ཡང་དག་བཤད་བྱ་བ༔ བདག་ཉིད་པདྨ་ཐོད་ཕྲེང་བསྒོམས༔ སྐུ་མདོག་དམར་ 
པོ་དར་དམར་མནབས༔ ཕྱག་གཡས་པདྨ་ལྕགས་སྒྲོག་གཡོན་བུམ་པ༔ དབུ་ལ་རིན་ཆེན་ 
དཔྲོག་ཞུ་གསོལ༔ ལོངས་སྐུ་འཁོར་ལོས་སྒྱུར་རྒྱལ་བསྐྱེད༔ གནས་ལྔར་ས་བོན་གོང་ 
ལྟ་བུརཿ༔ ཐུགས་སྲོག་ཨཱཿལ་སྔགས་ཀྱིས་བསྐོར༔ ཨཾ་པདྨ་གུ་རུ་སརྦ་སིདྡྷི་ཧཱུྃ༔ ཨ་ཏྲི་ཁྲྀ་ 
སརྦ་པཱ་ཤཾ་ཀུ་རུ་ཧཱུཾ་ཛ༔ བདག་ཉིད་ཆེན་པོའི་གནས་བཞི་དང་༔ ཐུགས་སྲོག་ཨཱཿལས་ 
འོད་ཟེར་འཕྲོས༔ དབང་གི་ལས་བྱེད་པདྨ་ཐོད་ཕྲེང་རྩལ༔ ཆ་ལུགས་རང་འདྲ་དམར་ 
གསལ་འཚེར༔ པད་སྡོང་ལྕགས་སྒྲོག་ཌུ་རུ་ཐོགས༔ པདྨ་མཁའ་འགྲོ་འབུམ་གྱིས་བསྐོར༔ 
ཁམས་གསུམ་ལྷ་འདྲེ་མི་གསུམ་གྱི༔ ཚེ་དང་བསོད་ནམས་དཔལ་འབྱོར་རྣམས༔ འོད་ 
ཟེར་ལྕགས་ཀྱུ་དམར་པོས་བཀུག༔ རང་ལ་བསྟིམས་པས་གང་དམིགས་འདུས༔ ཤ་རུལ་ 
སྦྲང་མ་ལྟ་བུར་འགྱུར༔ མཁའ་འགྲོའི་སྙིང་ཁྲག་དངས་མ་ཡིན༔ ཅེས་གསུངས༔ པདྨ་ 
ཐོད་ཕྲེང་བསྒྲུབ་ཅིང་དབང་གི་འཕྲིན་ལས་ཀྱི་ལེའུ་སྟེ་དགུ་པའོ༔ ླཊཿཡཐམཿ 
དེ་ནས་ཡང་དག་བཤད་བྱ་བ༔ བདག་ཉིད་ཀརྨ་ཐོད་ཕྲེང་རྩལ༔ སྐུ་མདོག་ལྗང་ 
ཁུ་དར་ལྗང་མནབས༔ དབུ་ལ་རིན་ཆེན་དཔྲོག་ཞུ་གསོལ༔ ཕྱག་གཡས་རྒྱ་གྲམ་གཡོན་
25

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
བུམ་པ༔ འཁོར་ལོས་སྒྱུར་རྒྱལ་ཆ་ལུགས་བསྐྱེད༔ གནས་བཞིར་ས་བོན་གོང་ལྟ་བུ༔ 
ཐུགས་སྲོག་ཧཿལ་སྔགས་ཀྱིས་བསྐོར༔ ཨོཾ་ཀརྨ་གུ་རུ་སརྦ་སིདྡྷི་ཧཱུཾ༔ མ་ར་ཡ་ཕཊ༔ བདག་ 
ཉིད་ཆེན་པོའི་གནས་བཞི་དང་༔ ཐུགས་སྲོག་ཧཿལྗང་འོད་ཟེར་འཕྲོས༔ དྲག་པོའི་ལས་ 
བྱེད་ཀརྨ་ཐོད་ཕྲེང་རྩལ༔ ཆ་ལུགས་རང་འདྲ་ལྗང་ལ་འཚེར༔ རྒྱ་གྲམ་དྲིལ་བུ་བུམ་པ་ 
ཐོགས༔ ལས་ཀྱི་མཁའ་འགྲོ་འབུམ་གྱིས་བསྐོར༔ བསྟན་དགྲ་གནོད་བྱེད་ཚར་བཅད་ 
ནས༔ བླ་མེད་གནས་སུ་བསྒྲལ་བར་བསམ༔ གང་དམིགས་ཐལ་བ་རྡུལ་དུ་བརླགས༔ 
རིག་པ་ངར་ལྡན་ཉམ་ང་ཐོག་ཏུ་བརྗི༔ གང་ལ་བསམ་པ་ཐོགས་མེད་འགྲུབ༔ ཨོ་རྒྱན་ 
ཐུགས་ལ་བརྣགས་པའི་ཆོས༔ ཞེས་གསུངས༔ ཀརྨ་ཐོད་ཕྲེང་སྒྲུབ་ཅིང་དྲག་པོའི་ཕྲིན་ 
ལས་ཀྱི་ལེའུ་སྟེ་བཅུ་པའོ༔ ཟླརྷ1གཱ༄༅། དེ་ནས་ཡང་དག་བཤད་
བྱ་བ༔ བདག་ཉིད་བྷུདྡྷ་ཐོད་ཕྲེང་རྩལ༔ དམར་སྨུག་ལྷུན་གྲུབ་ཟ་འོག་གསོལ༔ དབུ་ལ་ 
རིན་ཆེན་དཔྲོག་ཞུ་གསོལ༔ འཁོར་ལོ་བདུད་རྩི་བུམ་པ་བསྣམས༔ འཁོར་ལོས་སྒྱུར་ 
རྒྱལ་ཆ་ལུགས་བསྐྱེད༔ གནས་བཞིར་ས་བོན་གོང་བཞིན་དུ༔ ཐུགས་སྲོག་ཨོཾ་ལ་སྔགས་ 
ཀྱིས་བསྐོར༔ ཨོཾ་བྷུདྡྷ་གུ་རུ་སརྦ་སིདྡྷི་ཧཱུཾ༔ ཤིནྟཾ་པུཥྤཝ་ཤཾ་མ་ར་ཡ་ཧཱུྃ༔ བདག་ཉིད་ཆེན་ 
པོའི་གནས་བཞི་དང་༔ ཐུགས་སྲོག་ཨོཾ་ལས་སྣ་ལྔ་འཕྲོས༔ ཐམས་ཅད་ལྷུན་གྲུབ་བྷུདྡྷ་ 
ཐོད་ཕྲེང་རྩལ༔ ཆ་ལུགས་རང་འདྲ་དཀར་གསལ་འཚེར༔ འཁོར་ལོ་བདུད་རྩི་བུམ་པ་ 
ཐོགས༔ སངས་རྒྱས་མཁའ་འགྲོ་འབུམ་གྱིས་བསྐོར༔ འཁོར་འདས་སྣང་སྲིད་ཟིལ་གྱིས་ 
གནོན༔ དུས་གསུམ་བདེ་གཤེགས་རྒྱལ་བ་དང་༔ རྩ་གསུམ་ཆོས་སྐྱོང་དམ་ཅན་ཚོགས༔ 
ལྷ་འདྲེ་མི་གསུམ་འཁོར་འདས་རྣམས༔ ཤ་རུལ་སྦྲང་མ་འདུ་བ་ལྟར༔ ཐམས་ཅད་བདག་ 
ལ་ཐིམ་པར་བསམ༔ རིག་པ་ངར་བསྐྱེད་དམིགས་པ་བསྒྲིམ༔ རྡོ་རྗེ་སྲིན་པོའི་ངུར་སྒྲའི་
26

༄༅། །ཟབ་གཏེར་ཆོས་ཀྱི་མཛོད་ཁང་།
དབྱངས༔ ཕྲིན་ལས་མྱུར་འགྲུབ་དྲག་ཏུ་བཟླ༔ དེ་ཡིས་མཆོག་ཐུན་དངོས་གྲུབ་ཐོབ༔ 
ཅེས་གསུངས༔ གུ་རུ་བྷུདྡྷ་ཐོད་ཕྲེང་བསྒྲུབ་པའི་ལེའུ་སྟེ་བཅུ་གཅིག་པའོ༔ སཱ་མཱ་ཡཱཿ 
གནགཿཀཀྱཧྱདེ་ནས་ཡང་དག་བཤད་པ་ནི༔ ཞི་བ་དཀར་ལ་
རྒྱས་པ་སེར༔ དབང་ནི་དམར་ལ་དྲག་པོ་ལྗང་༔ ལྷུན་གྲུབ་ཁ་དོག་ལྔ་རུ་འཁྱིལ༔ དམིགས་ 
པ་འཕྲོ་འདུ་མ་ཤེས་ན༔ ཕྱོགས་གཅིག་དམིགས་པས་དོན་མི་འགྲུབ༔ འདི་ལྟར་ཕྲིན་ 
ལས་སྦྱོར་ཤེས་ན༔ གང་བསམ་ཡིད་བཞིན་ཐོགས་མེད་འགྲུབ༔ དཔེར་ན་ཡིད་བཞིན་ 
ནོར་བུ་འདྲ༔ ཕྱི་དང་ནང་དང་གསང་བ་དང་༔ ཡང་གསང་བླ་མེད་གསང་སྒྲུབ་ཀྱང་༔ 
གྲངས་ཀྱི་བསྙེན་པ་འབུམ་ཕྲག་བདུན༔ དུས་བསྙེན་ཟླ་དྲུག་མཐོང་ལམ་ཐོབ༔ ཟླ་བ་བཅུ་ 
གཉིས་སྒྲུབ་མཆོག་བུ༔ རིག་འཛིན་པདྨ་བདག་ཉིད་འགྲུབ༔ འབུམ་ཕྲག་བཅུ་གཉིས་ལས་ 
སྦྱོར་འགྲུབ༔ ཞི་དྲག་སྣ་ཚོགས་གང་འདོད་པ༔ པདྨ་ང་ཡི་རྣམ་པར་བསྒྱུར༔ བསྒྲུབས་ 
པས་འགྲུབ་པ་གདོན་མི་ཟ༔ ཞེས་གསུངས་སོ༔ ཐུགས་སྒྲུབ་སྤྱི་ལུང་མདོར་བསྡུས་ཀྱི་ 
ལེའུ་སྟེ་བཅུ་གཉིས་པའོ༔ 【ཝཾ།ཟ༄ དེ་ནས་ཡང་མཚོ་རྒྱལ་གྱིས་ 
ཞུས་པ༔ དེ་ལྟར་བླ་མ་བསྒྲུབ་པ་ཡི༔ དོན་གྱི་དགོངས་པ་བསྟན་དུ་གསོལ༔ ཨོ་རྒྱན་ཆེན་ 
པོས་བཀའ་བསྩལ་པ༔ ཉོན་ཅིག་མ་འོངས་ལྐལ་ལྡན་རྣམས༔ མཚན་བཅས་དངོས་གྲུབ་ 
ཐོབ་འདོད་ཅིང་༔ ལུང་བསྟན་དངོས་གྲུབ་རེ་འདོད་ན༔ ཐུན་མོང་ཕྲ་མོ་འགྲུབ་སྲིད་ཀྱང་༔ 
ཐར་ལམ་གེགས་བྱེད་དོན་དང་འགལ༔ དེ་བས་དགོངས་པ་འདི་ལྟར་སྐྱོངས༔ ཧཱུཾ༔ བླ་ 
མ་ཀུན་འདུས་ནོར་བུའི་དཀྱིལ་འཁོར་དུ༔ སྣང་སྲིད་སྣོད་བཅུད་གཞལ་ཡས་ལྷ་བླ་མཿ༔ 
ཕོ་བྲང་མཐའ་དབུས་མེད་པར་བརྡལ༔ ཐམས་ཅད་རང་བྱུང་ཕྱག་རྒྱའི་དཀྱིལ་འཁོར་དུཿ༔ 
རང་བཞིན་བདེ་ཆེན་འོད་ཀྱི་གཞལ་ཡས་ཁང་༔ རང་བྱུང་པདྨ་སྟོང་ལྡན་ཉི་ཟླའི་གདན༔
27

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
རིགས་འདུས་ཨོ་རྒྱན་ཆེན་པོ་ཐོད་ཕྲེང་རྩལ༔ རང་བྱུང་སྐུ་གསུམ་སྐུ་ལྔ་སྤྲུལ་པ་བརྒྱད༔ 
མཚོ་རྒྱལ་ཡུམ་དང་མཁའ་འགྲོ་སྲུང་མར་བཅས༔ ཆོས་སྐུ་སྐྱེ་མེད་སྤྲོས་བྲལ་ཀློང་ཡངས་ 
ནས༔ འགག་མེད་གསུང་གི་རྡོ་རྗེའི་སྒྲ་དབྱངས་སྒྲོགས༔ བསྒྲུབས་པས་བླ་མ་རང་རིག་ 
རང་ཞལ་མཇལ༔ བླ་མ་རང་རིག་ཡེ་ནས་ཀུན་ཏུ་བཟང་༔ བླ་མ་ཀུན་བཟང་གཞན་དུ་ 
བརྩལ་མི་རྙེད༔ རང་རིག་བླ་མ་ཆོས་སྐུ་ངོ་མཚར་ཆེ༔ རིག་པ་རང་གསལ་ལོངས་སྐུ་འོད་ 
དཔག་མེད༔ ལོངས་སྐུ་སྣང་མཐའ་གཞན་ནས་བརྩལ་མི་རྙེད༔ རང་རིག་བླ་མ་ལོངས་ 
སྐུ་ངོ་མཚར་ཅན༔ སྣ་ཚོགས་རང་གྲོལ་སྤྲུལ་སྐུ་པདྨ་འབྱུང་༔ སྤྲུལ་སྐུ་པད་འབྱུང་གཞན་ 
དུ་བརྩལ་མི་རྙེད༔ སེམས་ཉིད་རང་བྱུང་སྤྲུལ་སྐུ་ངོ་མཚར་ཆེ༔ བདེ་ཆེན་རྣམ་དག་རིག་ 
སྟོང་མཚོ་རྒྱལ་ཡུམ༔ མ་གཅིག་མཚོ་རྒྱལ་གཞན་དུ་བརྩལ་མི་རྙེདཿ༔ སེམས་ཉིད་བདེ་ 
སྟོང་མཁའ་འགྲོ་ངོ་མཚར་ཆེ༔ དུག་ལྔ་རྣམ་དག་གུ་རུ་སྐུ་ལྔ་སྟེ༔ རང་བྱུང་གུ་རུ་སྐུ་ལྔ་ངོ་ 
མཚར་ཆེ༔ ཚོགས་བརྒྱད་གནས་དག་གུ་རུ་སྤྲུལ་སྐུ་བརྒྱད༔ བླ་མ་མཚན་བརྒྱད་གཞན་ 
དུ་བརྩལ་མི་རྙེདཿ༔ རང་བྱུང་མཚན་བརྒྱད་བླ་མ་ངོ་མཚར་ཆེ༔ ཕུང་ཁམས་གནས་དག་ 
དཔའ་བོ་སྡེ་ལྔ་ཡིན༔ དཔའ་བོ་སྡེ་ལྔ་གཞན་དུ་བརྩལ་མི་རྙེད༔ རང་བྱུང་དཔའ་བོ་སྡེ་ལྔ་ 
ངོ་མཚར་ཆེ༔ འབྱུང་བ་ལྔ་ནི་མཁའ་འགྲོ་སྡེ་ལྔ་སྟེ༔ མཁའ་འགྲོ་སྡེ་ལྔ་གཞན་དུ་བརྩལ་ 
མི་རྙེད༔ རང་བྱུང་མཁའ་འགྲོ་སྡེ་ལྔ་ངོ་མཚར་ཆེ༔ ཐམས་ཅད་རང་བྱུང་རང་ལ་རྫོགས༔ 
རང་ཉིད་ལྷ་ལ་ལྷ་ཉིད་རང་དུ་གསལ༔ ཡེ་ནས་རང་ཉིད་ལྷ་དང་ལྷན་ཅིག་སྐྱེས༔ རང་རིག་ 
བླ་མ་ལྷ་རུ་ཀུན་ཏུ་བཟང་༔ སྐུ་གསུམ་སྐུ་ལྔ་མཚན་བརྒྱད་རང་ཞལ་མཇལ༔ དམ་ཚིག་ 
ཡེ་ཤེས་སྤྱན་འདྲེན་བཞུགས་མི་དགོས༔ ཐམས་ཅད་རང་བྱུང་ཡེ་ནས་རང་ལ་རྫོགས༔ 
དེ་ལྟར་དགོངས་པའི་སྲོག་ཕུར་བླ་མ་བསྒྲུབ༔ མཆོག་དང་ཐུན་མོང་དངོས་གྲུབ་འབྱུང་༔
28

༄༅། །ཟབ་གཏེར་ཆོས་ཀྱི་མཛོད་ཁང༌།
དེ་ལྟར་རང་བྱུང་ལྷུན་གྱིས་གྲུབ༔ རང་བྱུང་དངོས་གྲུབ་བསམ་ཡས་སོ༔ སྐྱེ་མེད་ཆོས་སྐུའི་ 
རང་རྩལ་ཡིན༔ སྐྱེ་མེད་བདེ་ཆེན་དེ་རྟོགས་ནས༔ གཞི་མེད་རྩ་བྲལ་ལྷན་སྐྱེས་ཤར༔ 
འཁོར་བ་མ་སྤངས་འཁོར་སྐྱོན་དག༔ ཨོ་རྒྱན་པདྨ་རང་ལ་རྫོགས༔ ལྷུན་གྲུབ་མཆོག་ཐུན་ 
དངོས་གྲུབ་འབྱུང་༔ ཨོ་རྒྱན་ཐུགས་བཅུད་ཡིད་བཞིན་ནོར༔ མ་འོངས་རྗེས་འཇུག་དོན་ 
དུ་བཞག༔ ང་ཉིད་ཡོད་ཀྱང་དགོངས་པ་འདི་ལས་མེད༔ ཅེས་གསུངས༔ དགོངས་དོན་ 
ནོར་བུའི་ལེའུ་སྟེ་བཅུ་གསུམ་པའོ༔ ཨརྒཤྲཐ།་ྷ།ཐྭཡང་མཚོ་རྒྱལ་གྱིས་
ཞུས་པ༔ དེ་ལྟར་བླ་མ་བསྒྲུབ་པ་ལ༔ རྟགས་ཚད་དྲོད་རྟགས་ཇི་ལྟར་ལགས༔ ཨོ་རྒྱན་ 
ཆེན་པོས་བཀའ་བསྩལ་པ༔ དེ་ལྟར་བསྒྲུབས་པའི་དྲོད་ཚད་གསུམ༔ རབ་ཀྱིས་གུ་རུའི་ 
ཞལ་གཟིགས་བྱིན་གྱིས་རློབ༔ མཁའ་འགྲོས་ལུང་དང་དངོས་གྲུབ་སྟེར༔ མཁའ་སྤྱོད་ 
འགྲུབ་དང་འབྱུང་བཞིར་དབང་༔ རྫུ་འཕྲུལ་སྟོན་དང་འགྲོ་བ་འདུལ༔ འབྲིང་པོ་ཉམས་ 
སྣང་ཌཱ་མ་རུ༔ ལྷ་ཆའི་སྒྲ་ཐོས་དྲི་བཟང་བྲོ༔ ཆུ་རྒྱུན་འབབ་དང་མངོན་ཤེས་འཆར༔ ལྷ་ 
འདྲེ་མི་གསུམ་དབང་དུ་འདུ༔ ཐ་མ་རྨི་ལམ་རི་རབ་རྩེཪ་ཕྱིན་དང་༔ སྟག་སེང་ཞོན་དང་ 
མཁའ་ལ་འགྲོ༔ ཆུ་ཆེན་ཟམ་འཛུགས་གྲུ་སྒྲོལ་དང་༔ འགྲོ་བ་མང་པོ་འདྲེན་པ་དང་༔ མེ་ 
ཏོག་ཆར་འབབ་ཁྲུས་བྱེད་དང་༔ རྒྱན་ཐོགས་གོས་གསར་གྱོན་པ་དང་༔ བུད་མེད་ཚོགས་ 
ཀྱིས་བསྐོར་བ་དང་༔ སྟོང་གསུམ་མི་ལ་ཆོས་བཤད་དང་༔ རྒྱ་དམག་ཁྲོམ་འདུས་དད་པ་ 
བྱེད༔ བྱེ་བྲག་ཐུན་མོང་འདི་ལྟར་འབྱུང་༔ རང་ལུས་བདེ་བའི་དངོས་གྲུབ་འབྱུང་༔ ལུས་ 
ཀྱིས་རྫུ་འཕྲུལ་སྟོན་ནུས་པའི༔ བུད་མེད་རིགས་གྱུར་འདུས་པ་ནི༔ མཁའ་འགྲོ་དབང་ 
དུ་འདུས་པའི་རྟགས༔ སྔགས་བཙུན་སྐྱེ་བོ་འདུ་བ་ནི༔ དཔའ་བོ་དབང་དུ་འདུས་པའི་ 
རྟགས༔ གོང་ལྟར་རབ་འབྲིང་ཐ་གསུམ་བྱུང་༔ རིགས་ནི་གང་འདུལ་པ་ཉིད་དུཿ༔ གདུལ་
29

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
བྱ་རྒྱ་མཚོ་ལུད་དང་འདྲ༔ ངག་ལ་ནུས་པ་ཐོགས་མེད་འབྱུང་༔ མ་བསླབས་ཆོས་སྒོ་སྨྲ་ 
བར་ནུས༔ དམོད་པ་བཙན་ཞིང་སྨོན་ལམ་འགྲུབ༔ ཡིད་ལ་དག་སྣང་ཕྱོགས་མེད་ཤར༔ 
རྩ་གསུམ་ཞིང་ཁམས་གནས་ཆེན་མཐོང་༔ ཁྱད་པར་བླ་མའི་དག་སྣང་དཔག་མེད་ཤར༔ 
ཆོས་སྒོ་དཔག་མེད་ཕྱེས་པ་དང་༔ ཡང་ན་སྣང་བ་དུ་མར་ཤར་ནས་འོང་༔ སྣང་སྲིད་སྣང་ 
བ་སྣ་ཚོགས་ཆོས་ཚུལ་སྟོནཿ༔ དངོས་སུ་བསམ་པ་ཡིད་བཞིན་འགྲུབ༔ དྲོད་རྟགས་ངེས་ 
ཅན་འབྱུང་བར་ངེས༔ སྒྲིབ་པ་ཅན་དང་ཐེ་ཚོམ་ཅན༔ ལོག་ལྟ་ཅན་གྱིས་བསྒྲུབས་པས་ 
ཀྱང་༔ མི་འགྲུབ་དྲོད་རྟགས་འབྱུང་མི་འགྱུར༔ མོས་གུས་དད་དང་བརྩོན་འགྲུས་ཅན༔ 
མྱུར་དུ་མཆོག་ལ་ཉེ་བར་འགྲུབ༔ ཅེས་གསུངས་སོ༔ བླ་མ་ཡིད་བཞིན་ནོར་བུའི་དྲོད་རྟགས་ 
ཀྱི་ལེའུ་སྟེ་བཅུ་བཞི་པའོ༔ ༄༄ཀཾམ།༔ཡང་མཚོ་རྒྱལ་གྱིས་ཞུས༔ བསྐྱེད་ 
རིམ་བསྒྲུབ་ཐབས་དེ་ལྟར་ན༔ རྫོགས་པའི་རིམ་པ་གསུང་དུ་གསོལ༔ ཨོ་རྒྱན་ཆེན་པོས་ 
བཀའ་བསྩལ་པ༔ ཉོན་ཅིག་སྣོད་ལྡན་མཚོ་རྒྱལ་མཿ༔ རྫོགས་ཆེན་ལྟ་བ་གསང་ཐིག་ཅེས༔ 
མཁའ་འགྲོའི་སྙིང་སྲོག་བསྟན་པ་ནི༔ སྐྱབས་ཡུལ་བསྒོམ་ཞིང་སེམས་ཀྱང་བསྐྱེད༔ རྡོ་ 
རྗེ་སེམས་དཔའ་ཡེ་ཤེས་ཆེ༔ སྔགས་གཉིས་སྦྱངས་བསགས་རིང་བསྲེལ་འགྲུབ༔ རྟགས་ 
ཚད་འཕྲལ་འཆར་མན་ངག་ཟབ༔ རིག་པ་ཨ་ཁྲིད་གཅེར་མཐོང་དང་༔ བླ་མ་བསྒོམ་ཞིང་ 
གསོལ་བ་བཏབ༔ ལྟ་བསྒོམ་སྤྱོད་པའི་རྫོང་ཆེན་ལ༔ ཟུང་འཇུག་མན་ངག་རྩ་རླུང་ཐིག༔ 
རང་སེམས་མ་བཅོས་ཕྱག་རྒྱ་ཆེ༔ ཆོས་ཀུན་ཆིག་རྫོགས་རྫོགས་པ་ཆེ༔ ཐ་མལ་ཤེས་པ་ 
མ་བཅོས་པའི༔ ངོ་བོ་སྟོང་པར་ཤེས་པར་བྱ༔ ངོ་ཤེས་ངོ་མཐོང་ངོ་སྤྲད་ཡིན༔ དེ་ལ་བལྟ་ 
བ་ལྟ་བ་ཡིན༔ སྦྱངས་ཤིང་སྦྱོང་བ་བསྒོམ་པ་ཡིན༔ དེ་དོན་མ་ཡེངས་སྤྱོད་པར་སྐྱོངས༔ 
བདེ་སྡུག་རོ་སྙོམས་སྤྱོད་པ་ཡིན༔ མཐར་ཕྱིན་པ་ནི་འབྲས་བུ་ཡིན༔ ཉམས་སུ་བླངས་
30

༄༅། །ཟབ་གཏེར་ཆོས་ཀྱི་མཛོད་ཁང༌།
པས་འཇའ་ལུས་འགྲུབ༔ ཟབ་ཅིང་ཞིབ་རྒྱས་མན་ངག་ཁྲིད༔ ལྟ་བ་གསང་ཐིག་གཞུང་ 
དུ་བཤད༔ ཅེས་གསུངས༔ རྫོགས་ཆེན་མན་ངག་གསང་ཐིག་གི་ལེའུ་སྟེ་བཅོ་ལྔ་པའོ༔ 
âགཱནཾསགདྷཛཱ8ཧཱ།ཐཱརཱུཊ ཡང་མཚོ་རྒྱལ་གྱིས་ཞུས་པ༔ བླ་མ་སྐུ་གསུམ་རྡོ་རྗེ་ 
འཆང་༔ རྒྱུད་མཆོག་བླ་མེད་མཆོག་སྒྲུབ་འདི༔ གཏད་པས་ལས་ཅན་གང་ལ་གཏད༔ 
འཆད་སྤེལ་སྣོད་ལྡན་གང་ལ་སྤེལ༔ ཁོ་མོ་འཁོར་ལ་བཀའ་སྩོལ་ཅིག༔ སློབ་དཔོན་ཆེན་ 
པོས་བཀའ་བསྩལ་པ༔ ཉོན་ཅིག་སྣོད་ལྡན་གུས་པའི་འཁོར༔ ང་ཡི་རྒྱུད་མཆོག་ཟབ་མོ་ 
འདི༔ ཨེ་མ་ངོ་མཚར་རྨད་ཀྱི་ཆོས༔ མཐོང་ཐོས་དྲན་རེག་བླ་མའི་རྒྱུད༔ རྒྱུད་འདིར་རིན་ 
ཆེན་ཞུན་མས་བྲིས༔ རྒྱུན་དུ་མི་འབྲལ་ཡི་དམ་བྱ༔ རྒྱུད་འདི་སུ་དང་འཕྲད་པའི་བུ༔ པདྨ་ 
ང་དང་དགོངས་པ་མཉམ༔ རྒྱུད་འདི་སུས་འཆང་སྐྱེས་བུ་དེ༔ ཡོན་ཏན་ཀུན་འབྱུང་སངས་ 
རྒྱས་ངེས༔ རྒྱུད་འདི་གནས་པའི་ས་ཕྱོགས་སུ༔ དངོས་གྲུབ་རྣམ་གཉིས་ཤུགས་༢ 
འབྱུང་༔ རྒྱུད་འདི་སུ་ཡིས་ཀློག་པ་དེ༔ དུས་གསུམ་བླ་མའི་གསུང་དུ་འགྱུར༔ རྒྱུད་འདི་ 
སུ་ཡིས་བྲིས་པའི་མི༔ པདྨའི་དགོངས་གཏེར་དམ་ཆོས་སྟོན༔ རྒྱུད་འདི་སུས་འཆང་སྐྱེས་ 
བུ་དེ༔ པདྨའི་ལྟ་དགོངས་ཐུགས་ཆུད་འགྱུར༔ རྒྱུད་འདི་སུས་འཆང་སྐྱེས་བུ་དེ༔ གསང་ 
སྔགས་ཆོས་ཀྱི་བདག་པོར་འགྱུར༔ རྒྱུད་འདི་སུས་སྤེལ་སྐྱེས་བུ་དེ༔ གཞན་དོན་འཁོར་ 
བ་དོང་ནས་སྤྲུགས༔ རྒྱུད་འདི་སུ་ཡིས་མོས་དང་གུས༔ བསམ་པ་ཡིད་བཞིན་ནོར་ལྟར་ 
འགྲུབ༔ རྒྱུད་འདི་ཐོས་པའི་འགྲོ་བ་རྣམས༔ འཁོར་བ་ངན་སོང་སྐྱེ་སྒོ་ཆོད༔ ཉམས་ལེན་ 
སྐྱེས་བུ་ལྟ་ཅི་སྨོས༔ ཚེ་གཅིག་སངས་རྒྱས་ངེས་པར་ཐོབ༔ བརྩོན་འགྲུས་ཅན་ནི་འཇའ་ 
ལུས་འགྲུབ༔ དེ་ཕྱིར་རྒྱུད་མཆོག་ཟབ་མོ་འདི༔ སྣོད་དང་ལྡན་པ་མ་གཏོགས་པ༔ སྣོད་ 
ངན་རྣམས་ལ་གསང་རྒྱས་བཏབ༔ བླ་མ་མི་བཀུར་རང་ཆེ་འབྱིན༔ དམ་ཚིག་ཉམས་
31

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
དང་སྟོང་རྫུན་བྱེད༔ བསྒོམ་བསྒྲུབ་མི་ནུས་ཆང་ནག་སྤྱོད༔ མཆོད་བསྟོད་མི་ནུས་གཡོ་ 
ཁྲམ་སྒྱུ༔ བློ་མི་བརྟན་ཅིང་སྙིང་རུས་མེད༔ ཤེས་རབ་ཆུང་ཞིང་བསྒོམ་དྲེད་ཁ་སྤྱང་བྱེདཿ 
ཤེས་རབ་ཆེ་ཡང་ཆོས་བརྒྱད་སྲེད༔ དྲེད་པོ་རྫུན་ཁྲམ་ཁ་གསག་མཁན༔ འབུལ་བ་མི་ 
ནུས་སྟོང་ཞུས་བྱེད༔ འོག་བྲུས་ཐབས་ཀྱིས་བསྡུ་ཐབས་མཁན༔ ཆོས་པ་ཁ་བདག་ཆོས་ 
བརྒྱད་སྤྲོ༔ ཁ་ལ་དགོས་མེད་ཁ་གསག་གཞོག་སློང་བྱེད༔ དགོས་མེད་ཟེར་ཞིང་རྙེད་པ་ 
འཚོལ༔ གཏོང་ཕོད་མི་ནུས་འཛིན་པ་ཆེ༔ ཆོས་ཚུལ་ཁྲམ་པ་གཡོ་སྒྱུ་ཆེ༔ དམ་ཚིག་མི་སྲུང་ 
བླ་མའི་གསུང་བཅག་ཟློག༔ གསུང་ལེན་མཚང་འབྲུ་ཐ་སྙད་སྣ་ཚོགས་ཚོལ༔ དད་གུས་ 
བཀུར་སྟི་མེད་པར་མཉམ་འགྲོག་བྱེད༔ དད་པ་སྣུམ་དྲེད་གདམས་ངག་མྱོང་དྲེད་ཅན༔ 
དད་མེད་བླ་མའི་མིག་དྲེད་ཅན༔ ཡིན་པར་མིན་ཞེས་མིན་པར་བཟང་རྫུན་བྱེད༔ ཐོས་ 
བསམ་བསྒྲུབ་པ་ཐམས་ཅད་བོར༔ འགྲོ་དོན་མི་སེམས་སྙིང་རྗེ་མེད༔ ཐེག་དམན་རང་ 
མཐོ་རྟོག་གེ་པ༔ རང་གིས་རང་རྒྱལ་རློམས་པ་ཆེ༔ དམ་ཆོས་ཐོབ་ནས་བླ་མ་རྒྱང་ཐག་ 
བསྲིང༔ དེ་འདྲའི་རིགས་ལ་ཆོས་འདི་གསང་༔ དམ་ཉམས་ལག་ཏུ་ཤོར་སྲིད་ན༔ གསང་ 
སྔགས་བླ་མེད་བཀའ་འཆལ་ནས༔ ཆོས་བདག་མཁའ་འགྲོ་འཁུ་བས་མི་རུང་འབྱུང་༔ 
སེངྒེ་དཀར་མོའི་འོ་མ་དེ༔ རྫ་ཤིང་སྣོད་དུ་བླུགས་དང་མཚུངས༔ སྣོད་ཆག་བཅུད་འབོ་ 
གཉིས་ཀ་འབྱུང་༔ དེ་ཕྱིར་སྣོད་ནི་ནན་ཏུ་བརྟག༔ སྤེལ་བའི་སྣོད་ལྡན་གང་ཟག་ནི༔ བླ་ 
མ་ལ་གུས་ཅི་གསུངས་ཚད་མར་འཛིན༔ བླ་མ་མི་བོར་འགྲོ་ལ་སྙིང་བརྩེ་ཆེ༔ ཅི་ཡོད་ཆོས་ 
ཕྱིར་གཏོང་ཕོད་ཆེ༔ ཉམས་ལེན་བསྒྲུབ་ལ་བརྩོན་པ་ཡིས༔ ལུས་སྲོག་ཆོས་ཕྱིར་འདོར་ 
ནུས་པ༔ ཐེ་ཚོམ་མེད་ཅིང་དམ་ཚིག་ལྡན༔ ཤེས་རབ་བློ་ལྡན་ཐོས་བསམ་རྒྱུད་དུལ་བ༔ 
དེ་ལྟར་དད་པ་གཏིང་སེམས་ལྡན༔ སྣོད་ལྡན་དེ་ལ་རྒྱུད་གཏད་པ༔ དཔེར་ན་སེངྒེ་དཀར་
32

༄༅། །ཟབ་གཏེར་ཆོས་ཀྱི་མཛོད་ཁང་།
མོའི་འོ་མ་དེ༔ གསེར་དངུལ་རིན་ཆེན་བུམ་པར་བླུགས་པ་ན༔ བཅུད་རྟེན་མི་ཟད་ངོ་མཚར་ 
ཆེ༔ སྣོད་ལྡན་ཆོས་འདི་སྦྱིན་དང་དབང་བསྐུར་དུས༔ ཙཱ་རིའི་དཔའ་བོ་དཔའ་མོ་ཞིང་ 
སྐྱོང་ལ༔ ཟུར་གཏོར་འབུལ་ཞིང་རྟགས་གཏོར་གསོ༔ གསེར་གྱི་མཎྜལ་བདུན་བདུན་ 
ཚོགས་འཁོར་བདུན༔ འབུལ་བ་མེད་ལ་ཟབ་ཆོས་བསྟན་མི་བྱ༔ སྐལ་ལྡན་རྣམས་ལ་བཀའ་ 
དབང་རྒྱས་པར་སྦྱིན༔ སྣོད་མེད་རྣམས་ལ་ཨོ་རྒྱན་ཐུགས་བཅུད་གསང་༔ རྒྱང་ཐག་ 
བསྲིངས༌ལ༌བཀའ༌རྒྱ་སྡོམས༔ གལ་ཏེ་བྱིན་ན་གསང་བའི་དམ་ཚིག་ཉམས༔ རླུང་གི་ 
ཕྱོགས་ཀྱང་མ་སྤེལ་ཅིག༔ སཱ་མཱ་ཡཱ༔ རྒྱ་རྒྱ་རྒྱ༔ གྷུ་ཧྱ༔ ཙིཏྟ་མཎྜལ་ཁ་ཐཾ༔ 
ཧཱུཾཞཥྱ།མ29517tཏ% ཞེས་གསུངས༔ རྒྱུད་ཀྱི་ཕན་ཡོན་བསྟན་ཅིང་སྣོད་བསྟན་ 
པའི་ལེའུ་སྟེ་ བཅུ་དྲུག་ པའོ༔ ཡང་མཚོ་རྒྱལ་གྱིས་ཞུས་པ༔ དེ་ལྟར་དམ་ཆོས་ནོར་ 
བུ་འདི༔ འབྱིན་སྤེལ་དུས་ནི་ཇི་ལྟར་ལགས༔ ཨོ་རྒྱན་ཆེན་པོས་བཀའ་བསྩལ་པ༔ སྣོད་ 
ལྡན་མཚོ་རྒྱལ་ལེགས་པར་གསོན༔ ཨེ་མ་དུས་ངན་ནམ་ཞིག་དུས་ངན་མཐའ༔ སེམས་ 
ཅན་ཉོན་མོངས་རང་དགར་སྤྱོད༔ ཆོས་སྒྲུབ་སྤངས་ནས་ཆོས་བརྒྱད་བརྩོན༔ བསྒོམ་སྒྲུབ་ 
བཞག་ནས་ལྟོ་ཕྱིར་ཉུལ༔ གསང་སྔགས་ཟབ་མོ་ཁྲོམ་བཤད་བྱེད༔ མཚད་ཉིད་སྡེ་གསུམ་ 
ཆོས་སྤྱོད་ཀྱང་༔ ཕྱིན་དྲུག་ལམ་ལྔ་ས་བཅུ་སྤྱོད་མི་མེད༔ བདག་འཛིན་སྣོན་དང་ཁེ་ 
དྲག་བརྩོནཿ༔ དགེ་སྦྱོར་གཏི་མུག་ཆང་ནག་གསུམ་ལ་བྱེད༔ དུག་ལྔ་འཇོལ་ཉོག་ཉོན་ 
མོངས་བག་མེད་སྤྱོད༔ ནད་མཚོན་མུ་གེ་མཐའ་ནས་རྒྱས༔ ཤིན་ཏུ་སེམས་ཅན་བཟོད་ 
མེད་སྡུག༔ ཆོས་གཞུང་མཁན་རྣམས་ལྟ་ལོག་སྤྱོད༔ གློ་བུར་ལོག་པའི་ལམ་དུ་ཁྲིད༔ ཆོས་ 
རྒྱུད་ཚིག་རྣམས་རང་བཟོས་བཅོས་པས་ཉམས༔ རྒྱལ་བའི་བཀའ་ལ་འཕྲི་སྣོན་བྱེད༔ 
བཀའ་མིན་རྒྱུད་མིན་བསྟན་བཅོས་མིནཿ༔ དེ་འདྲའི་བསྟན་པ་ལོག་པ་དར་བ་འབྱུང་༔ བཤད་
33

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
པ་ཤེས་ཀྱང་དོན་དམ་མེད༔ མི་ནག་གསང་སྔགས་བོན་གྱེར་བྱེད༔ རྒྱུ་འབྲས་ཆོས་རྣམས་ 
ཐམས་ཅད་ཀྱང་༔ དར་ལ་མ་སྨིན་ཁལ་ལྟར་གཡེལ༔ གསང་སྔགས་ཟབ་མོའི་ཆོས་ 
རྣམས་ཀྱང་༔ དར་ཀྱང་མ་སྨིན་འཆོལ་མར་སྤྱོད༔ ཉམས་ཤིང་ནུབ་སྟེ་ནང་ཞིག་བྱེད༔ དེ་ 
དུས་པདྨའི་ཐུགས་གཏེར་རྣམས༔ བྱིན་རླབས་ཆེ་ལ་ནུས་པ་སྨིན༔ བརྒྱུད་པ་འདྲེ་ཡིས་ 
མ་ཁྱེར་ཏེ༔ དངོས་གྲུབ་མྱུར་བའི་རྟེན་འབྲེལ་ཆེ༔ མ་འོངས་དེ་འདྲའི་དུས་ཀྱི་ཚེ༔ བླ་མ་ 
ཡིད་བཞིན་ནོར་བུ་དང་༔ ཡི་དམ་རྟ་མཆོག་རོལ་པའི་ཆོས༔ མཁའ་འགྲོ་གསང་བའི་སྐོར་ 
བཅས་འདི༔ དུས་ངན་སྣ་ཚོགས་དགུ་མཐའ་དེར༔ སྔོན་དུས་ཨོ་རྒྱན་བློན་པོའི་བུ༔ བྱིས་ 
པ་ས་ལེ་དེ་ཝ་དེ༔ ཚེ་འཕོས་རྒྱ་གར་བྷི་ན་ས༔ ཁོལ་མོ་པུྃ་དྷ་མ་ཞེས༔ ང་ཡི་ཐུགས་རྗེའི་ 
ཟེར་ཕོག་པས༔ དེ་ནས་སྐྱེ་བ་བདུན་འདས་རྗེས༔ བལ་ཡུལ་ཨརྱ་ས་ལེ་འོད༔ མཚོ་ 
རྒྱལ་ཁྱེད་ཀྱི་ཐུགས་རྗེས་བཟུང་༔ ཁྱེའུ་དོན་ཡོད་སྡེ་ཞེས་པ༔ པདྨ་བདག་གིས་རྗེས་ 
བཟུང་བས༔ ཆོས་ཀྱི་བློ་གྲོས་ཞེས་པ་འདི༔ སྐྱེ་བ་རིམ་བརྒྱུད་ཐ་མ་ལ༔ སྒོང་ང་གཤོང་ 
དྲུག་བྱ་བའི་སར༔ མཁའ་ལྡིང་ཁྱུང་ལ་དྲས་པའི་མིང་༔ གསང་མཚན་ནུས་ལྡན་རྡོ་རྗེ་ 
རྩལ༔ དཔའ་བོའི་མིང་ཅན་སྐྱེས་བུ་འབྱུང་༔ སྦས་པའི་མི་བུ་ང་ཡི་སྲས༔ མཁའ་འགྲོའི་ 
བྱིན་གྱིས་བརླབས་པའི་བུ༔ ལས་ཅན་དེ་དང་འཕྲད་པར་འགྱུར༔ ཆོས་བདག་བསྟན་ 
འཛིན་སྐྱེས་བུ་གསུམ༔ གྱེས་པ་དབུས་མཐའ་ཉི་ཤུ་ལྔ༔ དེ་མཚུངས་བུད་མེད་ཉེར་ལྔ་ 
འབྱུང་༔ རིགས་བཟང་ཆོས་ལྡན་ཆོས་ལ་མོས༔ མ་འོངས་གསང་དམ་གནད་དུ་བསྒྲུབ༔ 
གཅིག་བརྒྱུད་རིམ་པ་གཏད་པར་བྱ༔ བླ་མེད་གསང་སྔགས་སྙིང་པོའི་དོན༔ བྱ་སླ་དོན་ 
མྱུར་འབྲས་བུ་ཉེ༔ ཨོ་རྒྱན་ཐུགས་བཅུད་ཐེག་པའི་མཆོག༔ མཁའ་འགྲོ་སྡེ་ལྔས་ཆོས་བདག་ 
གྱིས༔ སེང་གདོང་ཡབ་ཡུམ་བཀའ་འདི་ནི༔ ཐུབ་པར་བཀའ་དང་གཏེར་འདི་སྲུངས༔
34

༄༅། །ཟབ་གཏེར་ཆོས་ཀྱི་མཛོད་ཁང་།
མ་འོངས་སྐྱེས་བུ་ལས་འཕྲོ་ཅན༔ མཁའ་འགྲོའི་རྒྱུད་བཀྲོལ་དེ་ལ་བྱིན༔ ལས་འཕྲོ་ཅན་ 
དང་འཕྲད་པར་ཤོག༔ ཅེས་གསུངས་ནས་གུ་རུའི་དགོངས་པ་སྤྲོས་མེད་ཀུན་ཏུ་བཟང་ 
པོའི་ངང་དུ་བཞུགས་སོ༔ ནམ་མཁའ་ནས་ལྷ་ཡི་བུ་དང་བུ་མོ་བསམ་གྱིས་མི་ཁྱབ་པ་རྣམས་ 
ཀྱིས༔ ཨ་ལ་ལ་ཞེས་པའི་སྒྲ་དང་མེ་ཏོག་གི་ཆར་ཕབ༔ རིགས་བཞིའི་མཁའ་འགྲོ་དང་༔ 
གནས་གསུམ་གྱི་དཔའ་བོ་དང་༔ དཔའ་མོ་དང་༔ དུར་ཁྲོད་གནས་ཡུལ་གྱི་མཁའ་འགྲོ་ 
ཞིང་སྐྱོང་༔ ཙཱ་རི་ཏྲ་ཡེ་ཤེས་ཀྱི་འཁོར་ལོའི་དཔའ་བོ་མཁའ་འགྲོ་ཞིང་སྐྱོང་ཡབ་ཡུམ༔ ཕྱི་ནང་ 
གི་བཀའ་སྲུང་དམ་ཅན་ཐམས་ཅད་དགྱེས་པའི་གད་རྒྱང་ཨ་ལ་ལ་ཞེས་པས་ཡི་རངས་
ཏེ༔ གུ་རུས་གསུངས་པ་ལ་མངོན་པར་བསྟོད་དོ༔ བདག་ཡེ་ཤེས་མཚོ་རྒྱལ་གྱིས་གསེར་ 
གྱི་མཎྜལ་དང་༔ ཚོགས་ཀྱི་འཁོར་ལོ་ལན་བདུན་བདུན་དུ་སྐུ་དྲིན་ཕུལ་ནས་བསྟོད་པ༔ 
ཨེ་མ་ཧོ༔ སངས་རྒྱས་ཀུན་གྱི་ཡེ་ཤེས་སྐུ༔ གུ་རུ་པདྨ་སངས་རྒྱས་འདུས༔ སངས་རྒྱས་ 
ཀུན་གྱི་ཡེ་ཤེས་གསུང་༔ གུ་རུ་པདྨ་སངས་རྒྱས་གསུང་༔ སངས་རྒྱས་ཀུན་གྱི་ཡེ་ཤེས་ 
ཐུགས༔ གུ་རུ་པདྨ་དགེ་འདུན་གཙོ༔ དཀོན་མཆོག་གསུམ་དངོས་རྗེ་ལ་འདུད༔ ཡི་དམ་ 
ཧེ་རུ་ཀ་འཁོར་ལོ༔ དཀྱིལ་འཁོར་གཙོ་བོ་པདྨ་འབྱུང་༔ བླ་མ་ཐུགས་རྗེ་ཀུན་འདུས་རྗེ༔ 
བྱིན་རླབས་ཀུན་འདུས་པདྨ་འབྱུང་༔ མཁའ་འགྲོ་རྡོ་རྗེ་རྣལ་འབྱོར་བདག༔ ཕྲིན་ལས་ 
མངའ་བདག་པདྨ་འབྱུང་༔ རྩ་གསུམ་རྒྱལ་བ་ཀུན་འདུས་བསྟོད༔ ཆོས་སྐུ་སྤྲོས་པའི་མཐའ་ 
བྲལ་ཀྱང་༔ ལོངས་སྐུ་པདྨ་མཁའ་ལ་ཤར༔ སྤྲུལ་སྐུ་ཟེར་གྱིས་ཐུགས་རྗེས་སྐྱོང༔ ཁམས་ 
གསུམ་འཁོར་བ་སྟོང་པར་མཛོད༔ ཅེས་མངོན་པར་བསྟོད་དོ༔ དེར་སྣང་ཐམས་ཅད་ 
གཉིས་སུ་འཛིན་པའི་སྣང་བ་བསྡུས་ཏེ༔ ཆོས་ཉིད་བདེ་བ་ཆེན་པོའི་ཀློང་དུ་འུབས་ཆུབ་ 
ཅིང་རབ་འབྱམས་ཏེ༔ ཐུགས་རྗེའི་རྗེས་སུ་ཆགས་པའི་རོལ་པ་གདུལ་བྱ་རྣམས་ལ་སྣང་
35

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
བར་མཛད་དོ༔ ཞེས་རྒྱུད་ཡོངས་སུ་གཏད་ཅིང་རྗེས་སུ་ཡི་རངས་པར་བསྟོད་པའི་ལེའུ་ 
སྟེ་བཅུ་བདུན་པའོ༔ ཏ།མྱ༅ཨོཾ(51༅།། ཅཤ།ཟ7རྀཐཐཱ།ཐཾབདག་འདྲ་སྟག་ཤམ་ 
ནུས་ལྡན་པས༔ བླ་མ་ཡིད་བཞིན་ནོར་བུ་འདི༔ རང་ལོ་རང་སྐེག་ཡོལ་རྗེས་སུ༔ ལྷོ་ཡི་ 
དགའ་བ་ལུང་དུ་བསྒྲུབས༔ ཆུ་བྱ་ཟླ་བ་ལྔ་པ་ལ༔ དཔལ་མགོན་ཕྱག་བཞིའི་སྐུ་དེའི༔ ཕ་
བོང་ནུབ་ཀྱི་ནང་དེ་ནས༔ ཤོག་དྲིལ་ཐུགས་རྟེན་རྡོ་རྗེ་བཅས༔ ལ་ཅས་དྲིལ་ཅིང་སྙུག་ 
དོང་བཅས༔ གདན་དྲངས་ལྕགས་འབྲུག་ཧོར་ཟླ་དྲུག༔ ཚེས་པ་བཅུ་བཞིའི་ཉིན་མོར་ 
གྲུབ༔ དགེ་བས་འགྲོ་བ་མ་ལུས་ཀུན༔ བླ་མ་ནོར་བུ་འགྲུབ་གྱུར་ཅིག༔ མངྒ་ལཾ༔
36

༄༅། །ཟབ་གཏེར་ཆོས་ཀྱི་མཛོད་ཁང་།
ཨཾ༔ ཟབ་ཆོས་རིག་འཛིན་ཐུགས་ཐིག་ལས༔ ཕྱི་སྒྲུབ་རྡོ་རྗེའི་སྙིང་པོ་བཞུགས་སོ༔
ཨོཾཨཾ༔ŁཝཱཏེIą[ཊེ རྩ་གསུམ་ལྷ་ལ་ཕྱག་འཚལ་ལོ༔ ཟབ་ཆོས་རིག་འཛིན་ 
ཐུགས་ཐིག་ལས༔ གུ་རུ་ཕྱི་ལྟར་བསྒྲུབ་པ་ནི༔ དབེན་པར་མཚམས་བཅད་མཆོད་གཏོར་ 
བཤམས༔ དྲང་དོན་བསམ་ཞིང་བློ་ཁ་གདུལ༔ སྐྱབས་སེམས་ཡན་ལག་བདུན་པ་ཕུལ༔ 
དེ་ནས་མི་དམིགས་སྟོང་པའི་ངང་༔ སྤྱི་མཐུན་ཕོ་བྲང་གསལ་བའི་དབུས༔ པད་སྡོང་ཉི་ 
མ་ཟླ་བའི་སྟེང༔ རང་རིག་ཧཱུཾ་དམར་འཕྲོ་འདུ་ལས༔ བདེ་གཤེགས་ཀུན་འདུས་པདྨ་འབྱུང་ 
དཀར་དམར་མདངས་ལྡན་སྒེག་ཅིང་མཛེས༔ ཟབ་བེར་ཆོས་གོས་ཕོད་མཐིང་དང་༔ སྙན་ 
ཞུ་སྒྲོ་དར་རྒྱན་ཅན་གསོལ༔ ཕྱག་གཡས་རྡོ་རྗེ་རྩེ་ལྔ་གདེངས༔ གཡོན་པས་བྷནྡྷ་ཚེ་བུམ་ 
འཛིན༔ མཚོ་རྒྱལ་ཡུམ་དང་མཉམ་པར་སྦྱོར༔ དགྱེས་པའི་ཉམས་ཅན་རོལ་སྟབས་ 
བཞུགས༔ དེ་མཐར་འདབ་བརྒྱད་པདྨའི་སྟེང་༔ བཀའ་བབས་རིག་འཛིན་རྣམ་པ་བརྒྱདཿ༔ 
སྙན་ཞུ་ཆོས་གོས་གསང་ཕོད་མཛེས༔ རང་རྟགས་ཕྱག་མཚན་སྣ་ཚོགས་འཛིན༔ རིག་ 
འཛིན་མཁའ་འགྲོས་བསྐོར་བར་གསལ༔ ཐུགས་ཀར་གསང་སྔགས་ཕྲེང་འཁོར་བའི༔ 
འོད་ཀྱིས་སྣང་གྲག་ལྷ་སྔགས་གསལ༔ ཡེངས་མེད་བཟླས་པ་འདི་ལ་འབད༔ ཨོྃ་བཛྲ་ 
མ་ཧཱ་གུ་རུ་སརྦ་སིདྡྷི་ཧཱུྃ༔ བརྒྱ་སྟོང་ཁྲི་འབུམ་ལ་སོགས་སུ༔ བཟླས་པས་དངོས་གྲུབ་ 
རྣམ་གཉིས་ཐོབ༔ ཐུན་མཐར་ཡིད་དཔྱོད་མཚན་མ་ཀུན༔ མི་དམིགས་ཁྱབ་བརྡལ་ཀློང་ 
དུ་བཞག༔ བསྔོ་བ་སྨོན་ལམ་རྒྱས་འདེབས་བྱ༔ ས་མ་ཡ༔ གུ་རུའི་ཕྱི་སྒྲུབ་གདམས་པ་ 
འདི༔ ཨོ་རྒྱན་གསུང་བཞིན་ཡི་གེར་བཏབ༔ མ་འོངས་དོན་དུ་གཏེར་དུ་སྦས༔ ལས་
37

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
འཕྲོ་ཅན་དང་འཕྲད་པར་ཤོག༔ ས་མ་ཡ༔ རྒྱ་རྒྱ་རྒྱ༔ ཧ།ཐིཐཱཿཨཿ༔ 
རིག་འཛིན་གཏེར་བདག་གླིང་པས་བྲག་དམར་གཡའ་མ་ལུང་ནས་སྤྱན་དྲངས་པའོ།། །།
38

།ཟབ་གཏེར་ཆོས་ཀྱི་མཛོད་ཁང༌།
ཨཾ༔ ཟབ་ཆོས་རིག་འཛིན་ཐུགས་ཐིག་ལས༔ གུ་རུའི་ནང་སྒྲུབ་སྲོག་གི་ 
ཐིག་ལེ་བཞུགས་སོ༔
༔ཨོཾཨྰཿཏྲཾ ཅཱ྅ཧེཟཊ{q/ཊིn3{9!དྷིཕབ རྩ་གསུམ་ལྷ་ལ་ཕྱག་འཚལ་ལོ༔ སྨིན་གྲོལ་ 
ལམ་ཞུགས་གང་ཟག་གིས༔ གུ་རུ་ནང་ལྟར་སྒྲུབ་འདོད་ན༔ དབེན་པར་མཚམས་བཅད་ 
བསྒྲུབ་རྫས་བཀོད༔ དཀོན་མཆོག་སྐྱབས་འགྲོ་ཚད་མེད་བསྒོམ༔ སྨོན་འཇུག་བྱང་ཆུབ་ 
སེམས་གཉིས་བསྐྱེད༔ དེ་ནས་མི་དམིགས་སྟོང་པའི་ངང་༔ ཡེ་ཤེས་ལྔ་ལྡན་འོད་ལྔའི་ 
ཀློང་༔ པདྨ་ཉི་ཟླའི་གདན་སྟེང་དུ༔ བདག་ཉིད་རིག་འཛིན་ཐོད་ཕྲེང་རྩལ༔ མཐིང་གསལ་ 
ཞལ་གཅིག་ཕྱག་གཉིས་པ༔ ལོ་བརྒྱད་ལང་ཚོ་ཁྲོ་འཛུམ་ཅན༔ སྟག་ཤམ་དྲིལ་གཡེར་ 
རུས་རྒྱན་དང་༔ དར་དཔྱངས་རིན་ཆེན་ལ་སོགས་པ༔ ལོངས་སྐུའི་རྒྱན་སྤྲས་མཚན་ 
དཔེའི་སྐུ༔ ཐབས་ཤེས་དབྱེར་མེད་རྡོར་དྲིལ་འཛིན༔ དབྱིངས་ཕྱུག་ཡུམ་མཆོག་མནྡྷ་རཿ༔ 
དཀར་གསལ་རིན་ཆེན་རྒྱན་གྱིས་སྤྲས༔ གྲི་ཐོད་འཛིན་ཅིང་ཡབ་དང་འཁྲིལ༔ བདེ་སྟོང་ 
དབྱེར་མེད་འོད་ཀློང་གསལ༔ དེ་ཡི་གནས་ལྔར་ཐོད་ཕྲེང་ལྔ༔ ལས་བཞིའི་མདངས་ལྡན་ 
ཡུམ་དང་འཁྲིལ༔ རང་རྟགས་ཕྱག་མཚན་གྲི་ཐོད་འཛིན༔ ཀུན་ཀྱང་ལོངས་སྐུའི་རྒྱན་ 
གྱིས་སྤྲས༔ དེ་མཐར་ཟུར་བརྒྱད་རིན་ཆེན་སྟེང་༔ སྤྲུལ་སྐུ་རིག་འཛིན་མཚན་བརྒྱད་ནི༔ 
སྣ་ཚོགས་མཛད་སྐྱོང་མདངས་དང་ལྡན༔ གཡས་གཡོན་རང་རྟགས་ཕྱག་མཚན་བསྣམས༔ 
དགྱེས་འཛུམ་མ་ངེས་སྟབས་ཀྱིས་བཞུགས༔ དམ་ཚིག་ཡེ་ཤེས་གཉིས་མེད་པའི༔ ལྷ་ 
ཚོགས་ཀུན་གྱི་ཐུགས་ཀ་རུ༔ ཉི་སྟེང་ཧཱུཾ་མཐར་སྔགས་ཕྲེང་རྣམས༔ བར་མེད་འཁོར་
39

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
ཞིང་འོད་འཕྲོས་པས༔ སྣང་སྲིད་འོད་ཟེར་ཚོམ་བུར་གསལ༔ གསང་སྔགས་རྒྱལ་པོ་འདི་ 
ཉིད་བཟླ༔ ཨོཾ་ཨཱཿཧཱུྃ་བཛྲ་གུ་རུ་པདྨ་ཐོད་ཕྲེང་རྩལ་སརྦ་སིདྡྷི་ཕ་ལ་ཧཱུྃ༔ ཁྲི་འབུམ་ལ་སོགས་ 
བཟླས་པ་ཡིས༔ ང་མཇལ་མཆོག་ཐུན་དངོས་གྲུབ་ཐོབ༔ ཐུན་མཐར་འཁོར་རྣམས་གཙོ་ 
བོར་འདུས༔ དེ་ཡང་འོད་ཞུ་ཧཱུཾ་ལ་ཐིམ༔ ཧཱུཾ་ཉིད་ནཱ་དར་མི་དམིགས་པ༔ སྤྲོས་བྲལ་བརྗོད་ 
མེད་ཀློང་དུ་དག༔ བསྔོ་སྨོན་ལ་སོགས་སྤྱི་ལྟར་བྱ༔ ནང་སྒྲུབ་གདམས་པ་ཨེ་མ་ཧོཿ༔ ས་ 
མ་ཡ༔ བདག་འདྲ་པདྨ་ཐོད་ཕྲེང་གིས༔ རང་གི་ནང་སྒྲུབ་ཡང་ཟབ་འདི༔ མ་འོངས་འགྲོ་ 
བའི་དཔལ་དུ་བཞག༔ ལས་འཕྲོ་ཅན་དང་འཕྲད་པར་ཤོག༔ ལོ་ཆེན་བདག་གིས་ཡི་ 
གེར་བཀོདཿ༔ ས་མ་ཡ༔ རྒྱ་རྒྱ་རྒྱ༔ རིག་འཛིན་འགྱུར་མེད་རྡོ་རྗེས་བྲག་དམར་གཡའ་མ་ 
ལུང་ནས་སྤྱན་དྲངས་པའོ།། །།
40

༄༅། །ཟབ་གཏེར་ཆོས་ཀྱི་མཛོད་ཁང་།
ཨཾ༔ ཟབ་ཆོས་རིག་འཛིན་ཐུགས་ཐིག་ལས༔ གུ་རུའི་གསང་སྒྲུབ་ཡང་ཟབ་
དྭངས་མ་བཞུགས་སོ༔
༔མ༣í]ཞ༢ཛཞགྒཤོ།ྔཔཐངྐཉཿརྩ་གསུམ་ལྷ་ལ་ཕྱག་འཚལ་ལོ༔ གུ་རུ་གསང་
བར་སྒྲུབ་པ་ལ༔ སྦྱོར་བ་དངོས་གཞི་རྗེས་གསུམ་ལས༔ དང་པོ་དུར་ཁྲོད་དྲག་པོའི་སར༔ 
མཎྜལ་གཞི་མ་ནག་པོའི་ཁར༔ སྒྲུབ་རྫས་མཆོད་གཏོར་ལེགས་པར་བཤམས༔ མཚམས་ 
བཅད་བདེ་བའི་སྟན་ལ་འདུག༔ སྐྱབས་སེམས་ཡན་ལག་བདུན་པ་རྣམས༔ སྤྱི་མཐུན་ 
ལྟར་དུ་རྒྱས་པར་བྱ༔ ས་མ་ཡ༔ དེ་ནས་ཆོས་ཀུན་སྟོང་པར་སྦྱངས༔ དེའི་ངང་དུར་ཁྲོད་
གཞལ་ཡས་དབུས༔ པད་ཉི་དྲེགས་པའི་གདན་སྟེང་དུ༔ རང་རིག་ཧཱུཾ་མཐིང་འཕྲོ་འདུ་ལས༔ 
ཁྲག་འཐུང་བླ་མ་དྲག་པོ་རྩལ༔ མཐིང་ནག་ཞལ་གཅིག་ཕྱག་གཉིས་པ༔ བེར་སྨུག་རྡོ་རྗེའི་ 
གསང་རིས་དང་༔ དུར་ཁྲོད་འབར་བའི་ཆས་ཀྱིས་སྤྲས༔ སྤྱན་གསུམ་སྡང་མིག་གཡོ་ཞིང་ 
འཁྲུག༔ ཕྱག་གཡས་གནམ་ལྕགས་རྡོ་རྗེ་གསོར༔ གཡོན་པ་ཁྲག་བཀང་ བྷནྡྷ་འཛིན༔ 
ཀྲོ་དྷི་དམར་མོ་གྲི་ཐོད་འཛིན༔ ཁྲོ་མོའི་ཆས་རྫོགས་ཡབ་དང་འཁྲིལ༔ རབ་འཇིགས་མེ་ 
དཔུང་ཀློང་དུ་གསལ༔ དེ་མཐར་རབ་འབར་རྩིབས་བརྒྱད་སྟེང༔ ཧཱུཾ་ལས་དཔལ་ཆེན་ཁྲོ་ 
བོ་བརྒྱད༔ གཡས་པ་རྡོ་རྗེ་འཁོར་ལོ་དབྱུག༔ ཕུར་བུ་ཁ་ཊཱཾ་དྲིལ་སོགས་འཛིན༔ གཡོན་ 
རྣམས་དམར་བཀང་བྷནྡྷ་བསྣམས༔ དུར་ཁྲོད་ཆས་གསོལ་ཡུམ་དང་འཁྲིལ༔ བརྗིད་པའི་ 
གར་ལྡན་གསལ་བར་བསྒོམ༔ ཐུགས་ཀར་འཁོར་ལོ་ཉི་སྟེང་ཧཱུཾ༔ དེ་མཐར་སྔགས་ཕྲེང་ 
གཡས་སུ་འཁོར༔ འོད་ཀྱིས་སྣང་གྲག་ལྷ་སྔགས་བསྒོམ༔ དམ་ཚིག་ཡེ་ཤེས་གཉིས་མེད་
41

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
ངང་༔ ཡེངས་མེད་བཟླས་པ་འདི་ལ་འབད༔ ༀ་གུ་རུ་ཀྲོ་དྷ་རཱ་ཛ་ཀྲོ་དྷཱི་ཤྭ་རི་སརྦ་ 
དེ་ལྟར་བདུན་གསུམ་ཞག་ཏུ་བཟླ༔ རྟགས་ནི་དྲག་སྒྲུབ་སྤྱི་དང་མཐུན༔ ས་མ་ཡ༔ དེ་ནས་ 
བདག་བསྐྱེད་ལྷ་ཚོགས་རྣམས༔ ཐུགས་སྲོག་ཧཱུཾ་གི་ནཱ་དར་བསྡུ༔ དེ་ཡང་འོད་ཞུ་མི་དམིགས་ 
པ༔ ཁྱབ་བརྡལ་བརྗོད་བྲལ་ཀློང་དུ་བཞག༔ བསྔོ་བ་སྨོན་ལམ་ལ་སོགས་པ༔ སྤྱི་མཐུན་ 
ལྟར་དུ་ཤེས་པར་བྱ༔ ས་མ་ཡ༔ ཟབ་ཆོས་ཀུན་གྱི་དྭངས་མའི་བཅུད༔ གསང་བ་ཐུགས་ 
ཀྱི་སྒྲུབ་པ་འདི༔ འགྲོ་ལ་ཕན་ཕྱིར་ཐུགས་ལས་བརྟོལ༔ མ་འོངས་དོན་དུ་གཏེར་དུ་སྦོས༔ 
སྱེ།མུཾ།ཡྱོ༔ རྒྱ་རྒྱ་རྒྱ༔ ཞེས་གུ་རུའི་གསུང་བཞིན་ལོ་ཙཱ་བ་བདག་གིས་ཡི་གེར་ 
བྲིས་ཏེ༔ མ་འོངས་པའི་དོན་དུ་གཏེར་དུ་སྦས་པ་སྐལ་ལྡན་ལས་འཕྲོ་ཅན་དང་འཕྲད་ 
པར་ཤོག༔ འཕྲད་ནས་འགྲོ་བའི་དཔལ་དུ་ཤོག༔ ས་མ་ཡ༔ རྒྱ་རྒྱ་རྒྱ༔ གཏེར་རྒྱ༔ སྦས་ 
རྒྱ༔ གཏད་རྒྱ༔ གསང་རྒྱ༔ ཟབ་རྒྱའོ༔ སྨུགཁྱུ༔ རྀhཊཊམnzམ/maཊཿ8ཊ1g།ཤnfl༔ 
རིག་འཛིན་འགྱུར་མེད་རྡོ་རྗེ་རྩལ་གྱིས་བྲག་དམར་གཡའ་མ་ལུང་ནས་སྤྱན་དྲངས་
པའོ།། །།
42

༄༅། །ཟབ་གཏེར་ཆོས་ཀྱི་མཛོད་ཁང༌།
༄༅། །ཨོ་རྒྱན་པདྨ་ལ་བརྟེན་པའི་བླ་མའི་རྣལ་འབྱོར་བཞུགས་སོ། །
༄༅། །རང་མདུན་སྤྲིན་དཀར་འཇའ་ཟེར་འཁྲིགས་པའི་ཀློང༌། །རྒྱལ་བ་ཀུན་དངོས་པདྨ་ 
ཐོད་ཕྲེང་རྩལ། །དཀར་དམར་མདངས་ལྡན་སྤྱན་ཟུང་ཧུར་བག་གཟིགས། །རྡོ་རྗེ་ཁ་ཊཱཾ་ 
བྷནྡྷ་ཕྱག་ན་མཛེས། །ཟ་ཧོར་ཆས་སྤྲས་གཟི་བྱིན་བཟོད་དཀའ་བའི། །མཐའ་བསྐོར་ཞི་ 
ཁྲོ་རབ་འབྱམས་སྲུང་མར་བཅས། །མཁའ་དབྱིངས་ཀུན་ཁྱབ་མིག་གི་བདུད་རྩི་བཞིན། ། 
དགྱེས་འཛུམ་རོལ་པའི་ཉམས་ཀྱིས་བཞུགས་པར་གྱུར། །ཨེ་མ་ཧོ། རང་བཞིན་མ་བཅོས་ 
དག་པ་ཆོས་ཀྱི་དབྱིངས། །ལྷུན་གྲུབ་རང་རྩལ་འགག་མེད་ལོངས་སྤྱོད་རྫོགས། །གང་ 
འདུལ་སྤྲུལ་པའི་གར་རོལ་པདྨ་འབྱུང་། །སྒྲིབ་མེད་ཐུགས་རྗེའི་སྤྱན་གྱིས་བདག་ལ་དགོངས།། 
རྔ་ཡབ་ཟངས་མདོག་དཔལ་གྱི་རི་བོའི་རྩེར། །པདྨ་འོད་ཀྱི་གཞལ་ཡས་ཉམས་དགའ་ 
བར། །ཆོས་ཀྱི་འཁོར་ལོས་སྒྱུར་བའི་རྒྱལ་པོ་ཆེ། །སྲིད་གསུམ་འགྲོ་བའི་སྐྱབས་མགོན་ 
དེ་ལ་འདུད། །འགྱུར་མེད་བཀའ་རྟགས་རྡོ་རྗེའི་རི་མོ་ནི། །དྲེགས་པ་ཡོངས་ཀྱི་གཙུག་ 
ན་རབ་གསལ་པ། །འཛམ་གླིང་རིགས་སྔགས་གྲུབ་པ་ཡོངས་ཀྱི་རྗེ། །བཀའ་དྲིན་ཟླ་ 
མེད་སྐྱབས་གཅིག་ཁྱོད་ཕྱག་འཚལ། །བདེ་གཤེགས་ཞི་ཁྲོའི་བཀོད་པ་མ་ལུས་པ། །ཁྱོད་ 
ཀྱི་གསང་གསུམ་རོལ་པའི་ངོ་མཚར་དུ། །བལྟས་ཏེ་མི་ཕྱེད་དད་པས་ཕྱག་འཚལ་ཞིང༌། ། 
ཕྱི་ནང་གསང་བའི་མཆོད་ཚོགས་མ་ལུས་འབུལ། །བཅས་རང་སྡིག་ལྟུང་མཐའ་དག་སྙིང་ 
ནས་བཤགས། །སྐུ་གསུང་ཐུགས་ཀྱི་མཛད་པར་རྗེས་ཡི་རང༌། །སྲིད་མཐའི་བར་དུ་མདོ་ 
སྔགས་ཆོས་འཁོར་བསྐོར། །དགེ་ཚོགས་མཁའ་མཉམ་འགྲོ་བའི་དོན་དུ་བསྔོ། །ས་གཞི་
43

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
སྤོས་ཆུས༔སོགས་ སྤྱོད་པར་ཤོག ཕྱོགས་བཅུ་དུས་གསུམ་བདེ་གཤེགས་མ་ལུས་པའི། ། 
ཞེས་སོགས་ཁོ་བོས་བྲིས་པའི་གདུང་དབྱངས་ཀྱི་གསོལ་འདེབས་བྱ། དེ་ནས་བཛྲ་གུ་རུའི་བཟླས་པ་ཅི་ཐུབ་བྱ་ཞིང༌། ཏིང་ 
ངེ་འཛིན་གྱི་དབང་བཞི་བླང་བའི་དམིགས་པ་ནན་ཏན་བྱ། མཐར་སྐྱབས་ཡུལ་གཞན་རྣམས་གུ་རུ་ལ་ཐིམ་ཞིང་བླ་མ་སྙིང་ 
དབུས་སུ་སྤྱན་འདྲེན་པའམ། རང་ལ་ཐིམ་པར་བསམས་ལ་བསྔོ་སྨོན་གྱི་རྒྱས་གདབ་བོ། །ཞེས་པ་འདི་ནི་སྟག་གི་ལོ་ཆུ་ 
སྟོད་ཟླ་བའི་ཚེས་ལ། མཁའ་རིའི་ལབ་བཙས་ནས་བསང་བཏང་སྐབས། དཔལ་ཨོ་རྒྱན་ཆེན་པོ་རྗེས་སུ་དྲན་པའི་དགའ་ 
སྐྱོ་འདྲེས་མའི་ངང་ནས་འདི་འདྲ་ཞིག་འབྲི་འདུན་ཤར་བར་བརྟེན། ༧ རོང་ཆེན་སྐྱེ་མིང་པས་བྲིས། 
༈ གུ་རུའི་ཐུགས་རྗེ་སྐུལ་བའི་གསོལ་འདེབས་བྱིན་རླབས་སྤྲིན་ཕུང་བཞུགས། 
ཕྱོགས་བཅུ་དུས་གསུམ་བདེ་གཤེགས་མ་ལུས་པའི། །སྐུ་གསུང་ཐུགས་ཡོན་ཕྲིན་ལས་ 
འདུས་པའི་དཔལ། །གཏན་གྱི་སྐྱབས་གཅིག་གུ་རུ་རིན་པོ་ཆེར། །གསོལ་བ་འདེབས་སོ་ 
བྱིན་རླབས་ཆར་ཆེན་ཕོབ། །ཨོཾ་ཌི་ཡཱ་ན་མཁའ་འགྲོའི་ཞིང་ཁམས་སུ། །འདབ་སྟོང་གེ་ 
སར་རྒྱས་པའི་རྩེ་མོ་རུ། །སྣང་བ་མཐའ་ཡས་ཐུགས་རྗེའི་སྒྱུ་འཕྲུལ་གར། །པད་འབྱུང་ 
སྤྲུལ་པའི་སྐུ་ལ་གསོལ་བ་འདེབས། །དུར་ཁྲོད་བརྒྱད་སོགས་སྒྲུབ་པའི་གནས་རྣམས་སུ། ། 
རིམ་གཉིས་རྟོགས་པའི་གདེང་ཚད་ཀློང་དུ་གྱུར། །བརྟུལ་ཞུགས་གྲུབ་པའི་རྟགས་མཚན་ 
བརྒྱད་དུ་བསྟན། །སྣ་ཚོགས་གར་གྱིས་རོལ་ལ་གསོལ་བ་འདེབས། །གདོང་དམར་བོད་ 
ཀྱི་ལྗོངས་འདིར་ཁྱོད་དྲིན་ལས། །ནག་ཕྱོགས་ལྷ་སྲིན་འབྱུང་པོའི་གདུག་རྩུབ་ཀུན། ། 
ཉེར་ཞི་དམ་ཆོས་སྣང་བས་ཁྱབ་པར་མཛད། །མཚུངས་མེད་དྲིན་ཆེན་རྗེ་ལ་གསོལ་བ་ 
འདེབས། །ད་ལྟ་རྔ་ཡབ་དཔལ་གྱི་རི་བོའི་རྩེར། །རིགས་འཛིན་མཁའ་འགྲོ་བྱེ་བའི་ཚོགས་ 
དཔོན་དུ། །འགྱུར་མེད་རྡོ་རྗེའི་ངོ་བོར་ལྷུན་ཆགས་ཤིང༌། །དཔག་ཡས་འགྲོ་དོན་མཛད་ 
ལ་གསོལ་བ་འདེབས། །དྲན་པ་ཙམ་གྱིས་སྲིད་ཞིའི་གདུང་བ་སེལ། །གསོལ་བ་བཏབ་
44

༄༅། །ཟབ་གཏེར་ཆོས་ཀྱི་མཛོད་ཁང༌།
ན་འཇིགས་པ་ཀུན་ལས་སྒྲོལ། །མ་ལུས་འགྲོ་བའི་སྐྱབས་གཅིག་པདྨ་འབྱུང༌། །ཐུགས་ 
རྗེའི་སྤྱན་གྱིས་མོས་པའི་བུ་ལ་དགོངས། །ད་ལྟ་སྙིགས་མའི་དུས་ངན་མཐར་སླེབས་པས། ། 
འགྲོ་རྣམས་དམུ་རྒོད་སྡིག་པའི་ལས་ལ་རྔམས། །སྣ་ཚོགས་ནད་དང་འཁྲུགས་པ་མུ་གེ་ 
འཕེལ། །སྣོད་བཅུད་ལྟས་ངན་མི་ཤིས་མཚན་མ་བདོ། །བསྟན་དང་འགྲོ་བའི་ལེགས་ཚོགས་ 
ཉིན་བཞིན་འགྲིབ། །ཉམ་ཆུང་སྐྱེ་བོ་བཟོད་མེད་དུཿཁས་མནར། །ཆོས་བྱེད་ཕལ་ཆེར་ 
བར་གཅོད་རྐྱེན་གྱིས་གཙེས། །དཀར་ཕྱོགས་ལྷ་དང་སྲུང་མའི་མཐུ་སྟོབས་ཉམས། །ནག་ 
ཕྱོགས་སྡེ་བརྒྱད་དྲེགས་པ་མན་ཆད་ནས། །གྲོང་རྒྱུ་བསེན་མོ་ཡན་ཆད་མགོ་འཕང་མཐོ། ། 
དྲག་པོའི་རླུང་གིས་བསྐྱོད་པའི་མཚོ་བཞིན་དུ། །མཐའ་དབུས་རྒྱལ་ཁམས་དལ་མེད་ 
འཁྲུགས་པའི་ཚེ། །མཁྱེན་བརྩེ་ནུས་ལྡན་ཁྱོད་མིན་སུ་ལ་རེ། །བཏང་སྙོམས་ཕྱི་བཤོལ་ 
མ་མཛད་ཐུགས་རྗེས་གཟིགས། །གསང་གསུམ་བྱིན་རླབས་བདུད་རྩིའི་ཆུ་རྒྱུན་གྱིས། ། 
སྒོ་གསུམ་སྡིག་ལྟུང་དྲི་མ་སྦྱང་དུ་གསོལ། །ཚད་མེད་ཐུགས་རྗེའི་གྲུ་ཆར་གཡོ་བ་ཡིས། ། 
ཉོན་མོངས་ཚ་གདུངས་ཞི་བར་མཛད་དུ་གསོལ། །བཀྲ་མི་ཤིས་པའི་ཉེར་འཚེའི་སྨག་རུམ་ 
ཀུན། །ཐུགས་རྗེའི་ཉི་མའི་ཟེར་གྱིས་སྦྱང་དུ་གསོལ། །སྙིགས་མའི་སྐྱེ་བོའི་ནད་དང་སྡུག་ 
བསྔལ་ཀུན། །ཐབས་མཁས་མཛད་པའི་འཕྲུལ་གྱིས་ཞི་བར་མཛོད། །ནག་ཕྱོགས་གནོད་ 
བྱེད་གདུག་པ་མ་ལུས་པ། །བཀའ་དམ་ཕྱག་རྒྱ་གཉན་པོས་གཙིགས་ལ་ཕོབ། །ཞི་བས་ 
མི་ཐུལ་མ་རུངས་བདུད་སྡེའི་དཔུང༌། །མཐུ་སྟོབས་རྡོ་རྗེའི་ཚ་ཚས་ཕྱེ་མར་རློག །དམ་ 
ཆོས་བསྒྲུབ་ལ་བར་ཅོད་རྐྱེན་ངན་ཀུན། །ཉེར་ཞི་ཕྱི་ནང་འདུ་འཛི་རིང་སྤངས་ཏེ། །ཆོས་ 
བརྒྱད་མགོ་སྙོམས་ཞེན་ལོག་དྲག་པོ་ཡིས། །རྩེ་གཅིག་བྱང་ཆུབ་སྒྲུབ་པར་བྱིན་གྱིས་རློབས། ། 
གཞན་དོན་ཁུར་དུ་འཁྱེར་བའི་སེམས་མཆོག་གིས། །ཐབས་ཤེས་ཟུང་འབྲེལ་རྒྱལ་སྲས་
45

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
སྤྱོད་པ་ལ། །བསླབས་པས་ཚེ་འདིར་བླ་མེད་བྱང་ཆུབ་ལས། །མི་ལྡོག་བཙན་ས་ཟིན་པར་ 
བྱིན་གྱིས་རློབས། །སྣོད་བཅུད་གང་སྣང་བླ་མའི་ཟུགས་ཀྱི་སྐུ། །སྒྲ་གྲག་མ་ལུས་གཞོམ་ 
མེད་གསུང་གི་གདངས། །དྲན་རྟོག་མ་བཅོས་རང་རིག་བྱང་སེམས་ལས། །གཡོ་མེད་ 
རྣལ་འབྱོར་འགྲུབ་པར་བྱིན་གྱིས་རློབས། །སྙིང་དབུས་མ་རིག་མུན་པའི་གྲོང་ཁྱེར་སྦུབས། 
མ་ཧཱ་གུ་རུའི་ཞབས་སེན་འོད་རྣོན་གྱིས། །གཉིས་སྤངས་དབྱིངས་སུ་དྲལ་ཏེ་ཕྱག་རྒྱ་ཆེ། ། 
དོན་གྱི་བླ་མའི་རང་ཞལ་བསྟན་དུ་གསོལ། །ལམ་སྣ་མ་ཟིན་བེམ་རིག་བྲལ་བའི་ཚེ། 
དཔའ་བོ་ཌཱ་ཀིའི་ཚོགས་བཅས་པདྨ་འབྱུང་། །དགྱེས་པའི་ཞལ་བསྟན་འཇའ་འོད་རོལ་ 
མོར་བཅས། །གར་བཞུགས་དག་པའི་ཞིང་དུ་འཁྲིད་དུ་གསོལ། །བདག་ལ་ལྟོས་བཅས་ 
གསོན་གཤིན་ཉམ་ཐག་རྣམས། །འཕྲལ་ཡུན་བདུད་སྡེའི་འཇིགས་པ་ལས་གྲོལ་ཏེ། ། 
པདྨ་འོད་དུ་ཁྱོད་ཀྱི་ཞབས་པད་དྲུང་། །གསང་ཆེན་ཆོས་ལ་སྤྱོད་པར་བྱིན་གྱིས་རློབས། 
མདོར་ན་འདི་ཕྱི་བར་དོའི་དུས་ཀུན་ཏུ། །རྩ་གསུམ་འདུས་ཞལ་པདྨ་ཀ་ར་ལས། །གཞན་ 
པའི་མགོན་དང་སྐྱབས་གནས་མི་འཚོལ་ན། །འབྲལ་མེད་ཐུགས་རྗེའི་ལྕགས་ཀྱུས་བཟུང་ 
དུ་གསོལ། །སྤྱི་གཙུག་བླ་མའི་ཞབས་རྡུལ་བྱིན་རླབས་འབར། །ཡི་དམ་ལྷ་དང་མཁའ་ 
འགྲོས་བུ་བཞིན་སྐྱོང༌། །བསྟན་སྲུང་དྲེགས་པ་སྡེ་བརྒྱད་བྲན་དུ་འཁོལ། །འཕྲལ་ཡུན་ 
དོན་གཉིས་ལྷུན་གྱིས་གྲུབ་གྱུར་ཅིག །ཅེས་བླ་མ་དུས་གསུམ་སངས་རྒྱས་འདུས་པའི་ངོ་བོ་པདྨ་འབྱུང་གནས་ 
ལ་གསོལ་བ་འདེབས་པའི་ཚིགས་སུ་བཅད་པ་འདི་ནི། སྙིགས་མའི་སྐྱེ་བོ་རྣམས་ལ་ཕན་པའི་སེམས་ཀྱིས། བཙུན་གཟུགས་ 
བློ་བཟང་འཕྲིན་ལས་ཀྱིས་བྲིས་པ་ཛ་ཡནྟུ། ༈ རྩ་གསུམ་ཞི་ཁྲོ་རབ་འབྱམས་འདུས་པའི་དངོས། ། 
ཁྱོད་མིན་རེ་སའི་སྐྱབས་གཞན་མི་འཚོལ་ན། །ཐུགས་རྗེའི་ལྕགས་ཀྱུས་མྱུར་དུ་ཟུངས་ 
མཛོད་ལ། །དབང་དང་བྱིན་རླབས་དངོས་གྲུབ་སྩལ་ཏུ་གསོལ། །ཞེས་ཕུར་ཚུགས་སུ་གསོལ་
46

༄༅། །ཟབ་གཏེར་ཆོས་ཀྱི་མཛོད་ཁང༌།
འདེབས་ལན་གསུམ་སོགས་བརྗོད་ལ། བླ་མའི་དཔྲལ་བའི་ཨཻ་ལས་འོད་དང་བདུད་རྩི་དཀར་ 
པོའི་ཚོགས་དཔག་ཏུ་མེད་པ་བྱུང༌། རང་གི་དཔྲལ་བར་ཐིམ། ལུས་ཀྱི་སྒྲིབ་པ་དག བུམ་ 
པའི་དབང་ཐོབ། ལམ་བསྐྱེད་རིམ་བསྒོམ་པ་ལ་དབང༌། འབྲས་བུ་སྤྲུལ་སྐུ་འགྲུབ་པའི་ 
ནུས་པ་བཞག བླ་མའི་མགྲིན་པའི་ཨཱཿལས་འོད་དང་བདུད་རྩི་དམར་པོའི་ཚོགས་དཔག་ཏུ་ 
མེད་པ་བྱུང༌། རང་གི་མགྲིན་པར་ཐིམ། ངག་གི་སྡིག་སྒྲིབ་དག གསང་བའི་དབང་ཐོབ། 
ལམ་རྩ་རླུང་ཐིག་ལེའི་རྣལ་འབྱོར་དང་རང་བྱིན་རླབས་བསྒོམ་པ་ལ་དབང་། འབྲས་བུ་
ལོངས་སྐུ་འགྲུབ་པའི་ནུས་པ་བཞག བླ་མའི་ཐུགས་ཀའི་ཧཱུཾ་ལས་འོད་དང་བདུད་རྩི་ 
སྔོན་པོའི་ཚོགས་དཔག་ཏུ་མེད་པ་བྱུང༌། རང་གི་སྙིང་གར་ཐིམ། ཡིད་ཀྱི་སྡིག་སྒྲིབ་དག 
ཤེས་རབ་ཡེ་ཤེས་ཀྱི་དབང་ཐོབ། མགྱོགས་བྱེད་ཕོ་ཉའི་ལམ་དང་འོད་གསལ་བསྒོམ་པ་ 
ལ་དབང༌། འབྲས་བུ་ཆོས་སྐུ་འགྲུབ་པའི་ནུས་པ་བཞག བླ་མའི་གནས་ལྔའི་ཡི་གེ་ལས་ 
འོད་དང་བདུད་རྩི་སྣ་ལྔའི་ཚོགས་དཔག་ཏུ་མེད་པ་བྱུང༌། རང་གི་གནས་ལྔར་ཐིམ་པས། 
སྒོ་གསུམ་གྱི་དྲི་མ་བག་ཆགས་དང་བཅས་པ་སྦྱངས། དབང་བཞི་པ་ཐོབ། ལམ་ཟུང་འཇུག་ 
རྗོ་གས་པ་ཆེན་པོ་བསྒོམ་པ་ལ་དབང་། འབྲས་བུ་ངོ་བོ་ཉིད་སྐུ་འགྲུབ་པའི་ནུས་པ་བཞག་ 
ཅེས་བརྗོད་ཅིང་བསམ་ལ་ཏིང་ངེ་འཛིན་གྱི་དབང་བཞི་བླང་། དེ་ནས། དཔལ་ལྡན་རྩ་བའི་བླ་ 
པར་གྱུར། 
མ་རིན་པོ་ཆེ། །ཞེས་སོགས་བརྗོད་པས། བླ་མ་ཡབ་ཡུམ་འོད་ཞུ་བདག་ཉིད་ཀྱི། །སྤྱི་གཙུག་ 
དྷུ་ཏཱིའི་ནང་བརྒྱུད་སྙིང་དབུས་ཀྱི། །མི་ཤིགས་ཐིག་ལེར་ཐིམ་པས་དང་པོའི་མགོན། ། 
རང་རིག་དོན་གྱི་བླ་མའི་སྐུར་བཞེངས་ཏེ། །ཡུན་རིང་སྟོར་བའི་མར་འཕྲད་བུ་ཆུང་བཞིན། ། 
དད་གདུང་མོས་གུས་དགའ་བདེའི་གདེང་ཐོབ་ཅིང་། །གློ་བུར་འཛིན་རྟོག་དང་བྲལ་གཉུག་ 
མའི་གཤིས། །མ་བཅོས་གནས་ལུགས་ངང་དུ་མཉམ་པར་གཞག །ཅེས་རང་སེམས་བླ་མའི་
47

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
ཐུགས་དང་དབྱེར་མེད་པའི་སྤྲོས་བྲལ་ཆོས་སྐུའི་ངང་དུ་གནས་པར་བསམས་ལ་ཅུང་ཟད་མཉམ་པར་འཇོག་ཅིང་། མཐར་ 
དགེ་བ་བསྔོ་བ་ནི། འདིས་མཚོན་དགེ་བས་ཚེ་རབས་ཕྲེང་བ་རུ། །སྐྱབས་ཀུན་ངོ་བོ་གུ་རུའི་ 
ཞབས་པད་དང༌། །མི་འབྲལ་སྒོ་གསུམ་འབད་པས་བསྟེན་པ་ཡིས། །གསང་གསུམ་བྱིན་ 
རླབས་མ་ལུས་འཇུག་པར་ཤོག །སྐྱོན་བྲལ་དམ་ཚིག་སྡོམ་པའི་གཞི་བརྟན་ཅིང་། །ངེས་ 
འབྱུང་བྱང་ཆུབ་སེམས་དང་མཐའ་བྲལ་ལྟ། །བསྐྱེད་རྫོགས་རྫོགས་ཆེན་ཟབ་མོའི་ཉེ་ལམ་ 
གྱིས། །ཚེ་འདིར་སྐུ་བཞིའི་རྒྱལ་ས་ཟིན་པར་ཤོག །གལ་ཏེ་ལམ་སྣ་མ་ཟིན་འཕོ་བའི་ཚེ། ། 
རྩ་གསུམ་ལྷ་ཡིས་ཞལ་བསྟན་དབུགས་ཕྱུང་སྟེ། །མགོན་ཁྱོད་གར་བཞུགས་རྡོ་རྗེའི་ཞིང་ 
ཁམས་སུ། །རིག་འཛིན་རྟེན་ཐོབ་ས་ལམ་མཐར་ཕྱིན་ཤོག །འགྲོ་བའི་མགོན་པོ་བླ་མའི་ 
ཞབས་པད་བརྟན། །གསང་ཆེན་ཟབ་མོའི་བསྟན་པ་ཕྱོགས་བཅུར་རྒྱས། །འགྲོ་ཀུན་ཆོས་ 
འབྱོར་བདེ་སྐྱིད་དཔལ་གྱིས་འཚོ། །གནས་སྐབས་མཐར་ཐུག་བསམ་དོན་ལྷུན་གྲུབ་ 
ཤོག །ཅེས་དང་། གཞན་ཡང་དམ་པ་སྔ་མས་མཛད་པའི་ཟངས་མདོག་དཔལ་རིར་སྐྱེ་བའི་སྨོན་ལམ་སོགས་ཀྱང་སྤྲོ་ན་ 
འདིར་བྱེད་ཅིང༌། ༧ རོང་པོ་ཆོས་རྗེའི་སྤྲུལ་མིང་པ་བློ་བཟང་འཕྲིན་ལས་ཀྱིས་ཆུ་འབྲུག་ཟླ་༣ ཚེས་༡༥ ཡི་དུས་ཆེན་ 
ལ་དབེན་པའི་ནགས་ཁྲོད་བདེ་ཆེན་དགའ་ཚལ་དུ་སྦྱར་བའི་ཡི་གེ་པ་ནི། དགེ་སློང་བརྩོན་འགྲུས་རྒྱ་མཚོའོ། །འདིས་ཀྱང་ 
འགྲོ་བ་མཐའ་དག་བླ་མ་ལྷའི་གོ་འཕང་མྱུར་དུ་འཐོབ་པར་གྱུར་ཅིག །
48

༄༅། །ཟབ་གཏེར་ཆོས་ཀྱི་མཛོད་ཁང༌།
༈ གཏེར་ཆེན་པདྨ་གླིང་པའི་གུ་རུའི་བླ་སྒྲུབ་སྐོར་བཞུགས། 
ཧཱུྃ༔ ཕྱི་སྒྲུབ་ཡོན་ཏན་ཀུན་འབྱུང་བཞུགས་སོ༔
ཧཱུྃ༔བྱེ།ྱ།བཡིརྐིད།ཅངྐཨབྱཊཿ༔ ཐུགས་སྒྲུབ་དྲག་པོའི་ལྷ་ལ་ཕྱག་འཚལ་ 
ལོ༔ བླ་མ་དྲག་པོའི་རྣལ་འབྱོར་པས༔ གུ་རུ་ཕྱི་ལྟར་བསྒྲུབ་འདོད་ན༔ དབེན་ཞིང་ཉམས་ 
དགའི་ས་ཕྱོགས་སུ༔ མཎྜལ་གྲུ་བཞི་མདའ་གང་བྱ༔ ཐིག་གདབ་ད་ལ་འདབ་བཞི་བྲི༔ 
ཚོགས་དང་གཏོར་མ་སྨན་རཀ་བཤམས༔ བགེགས་བསྐྲད་སྔོན་འགྲོའི་གཏོར་མ་བྱིན༔ 
མཚམས་བཅད་སྐྱབས་འགྲོ་སེམས་བསྐྱེད་བྱ༔ གཞུང་བསྲངས་མཆོད་བསྟོད་ཅི་རིགས་ 
བྱ༔ དེ་ལ་སྔོན་འགྲོ་དངོས་གཞི་རྗེས་དང་གསུམ༔ དེ་ལ་བསྙེན་བསྒྲུབ་བྱ་བ་ནི༔ རང་ཉིད་ 
རྣམ་སྣང་ཆོས་བདུན་བྱ༔ བདེ་བའི་སྟན་ལ་ཙོག་པུར་འདུག༔ རང་ཉིད་སྐད་ཅིག་དྲན་ 
རྫོགས་སུ༔ རང་གི་ལུས་དེ་ཧཱུཾ་དུ་བསྒོམ༔ དེ་ལས་མེ་འབར་ལུས་དང་ནི༔ ཕྱི་ནང་སྣོད་ 
བཅུད་ཐམས་ཅད་བསྲེགས༔ ཅི་ཡང་མི་དམིགས་ངང་ཉིད་དུ༔ སྟོང་གསལ་ངང་དུ་ཡུན་ 
རིང་བསྒོམ༔ དེ་ཡི་ངང་ལས་འགྲོ་དྲུག་ལ༔ བརྩེ་བའི་སྙིང་རྗེ་ཆེན་པོ་བསྒོམ༔ ཚད་མེད་ 
བཞི་ནི་དྲན་པར་བྱ༔ དེ་ནས་རང་གི་རིག་པའི་ངོ་༔ ཡི་གེ་ཧཱུཾ་འདི་དཀར་འཚེར་གྱུར༔ དེ་ 
ལས་འོད་འཕྲོས་ཕྱོགས་བཅུར་ཕོག༔ རང་བཞིན་ལྷུན་གྲུབ་གཞལ་ཡས་ཁང་༔ གྲུ་བཞི་ 
སྒོ་བཞི་རྟ་བབ་ལྡན༔ པདྨའི་སྡོང་པོ་འདབ་བཞིའི་དབུས༔ ཉི་ཟླ་པདྨ་དཪ་ཟབ་སྟེང་༔ རང་ 
ཉིད་སློབ་དཔོན་པདྨའི་སྐུ༔ སྐུ་མདོག་དཀར་པོ་གངས་ལྟ་བུ༔ ཞལ་གཅིག་ཕྱག་གཉིས་ 
འཛུམ་བག་ལྡན༔ དབུ་ལ་ཤྭ་བའི་སྙན་ཞུ་གསོལ༔ རྒོད་ཀྱི་རྩེ་སྒྲོ་དར་ཚོན་བརྒྱན༔ དེ་
49

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
འོག་གསེར་གྱི་ཉི་ཟླས་བརྒྱན༔ སྙན་རྒྱན་མགུལ་ཆུ་རིན་ཆེན་སྤྲས༔ ཕྱག་གཡས་ས་གནོན་ 
རྡོ་རྗེ་འཛིན༔ གཡོན་པ་བདུད་རྩི་ལྟེ་བར་བསྣམས༔ དབུ་སྐྲ་ལྕང་ལོས་ནུ་མཆན་ཁེབས༔ 
ཟ་འོག་སྨུག་བེར་སྐུ་ལ་གསོལ༔ ཆོས་གོས་དར་མཐིང་ཁ་རྒྱན་དཀྲིས༔ ཞབས་གཉིས་སྐྱིལ་ 
ཀྲུང་བཞུགས་པ་ལ༔ མཆན་ཁུང་གཡོན་ན་ཁ་ཊཱཾ་ཀ༔ རྩེ་ལ་གསེར་གྱི་ཌཱ་དྲིལ་བརྒྱན༔ དེ་ 
ལྟར་བསྒོམས་པའི་ངང་ཉིད་ལས༔ མདུན་དུ་རྡོ་རྗེ་མཁའ་འགྲོ་དཀར༔ གཡས་སུ་རིན་ 
ཆེན་མཁའ་འགྲོ་སེར༔ རྒྱབ་ཏུ་པདྨ་མཁའ་འགྲོ་དམར༔ གཡོན་དུ་ཀརྨ་མཁའ་འགྲོ་ལྗང་༔ 
ཀུན་ཀྱང་གྲི་གུག་ཐོད་ཁྲག་ཁ་ཊཱཾ་འཛིན༔ བཅུ་དྲུག་ལོན་པའི་ལང་ཚོ་ལྡན༔ རུས་པའི་རྒྱན་ 
དྲུག་སྐུ་ལ་གསོལ༔ མེ་ལོང་གཡེར་ཁའི་སྒྲ་འཁྲོལ་ཞིང་༔ ཞབས་རྣམས་གར་སྟབས་མཛད་ 
པར་བསྒོམ༔ ཐུགས་ཀའི་ཧཱུཾ་ལས་འོད་འཕྲོས་པས༔ པདྨ་འོད་ཀྱི་གཞལ་ཡས་ནས༔ དེ་ 
ཁོ་ན་འདྲ་བའི་པད་འབྱུང་ལ༔ དཔའ་བོ་མཁའ་འགྲོས་ཡོངས་བསྐོར་ནས༔ འཇའ་ཚོན་ 
ལམ་ནས་ཤར་ཤར་བྱོན༔ ཡིད་ཀྱིས་ཕྱག་མཆོད་བསྟོད་པ་བྱ༔ གཉིས་མེད་རང་ལ་ཐིམ་ 
པར་བསམ༔ སྟེང་རླུང་མནན་ཅིང་འོག་རླུང་འཐེན༔ དར་ཅིག་མ་ཡེངས་གནས་པར་བྱ༔ 
བཟླས་པ་ནི༔ གནས་གསུམ་དུ་འབྲུ་གསུམ་གསལ་བཏབ་ལ༔ ཨོཾ་ཨཱཿཧཱུྃ༔བཛྲ་གུ་རུ་ཧ་རི་ནི་ས་པདྨ་སིདྡྷི་ཧཱུྃ 
ཞེས་འབུམ་ཚོ་གསུམ་སྨྲ་བ་བཅད་ལ་བཟླ༔ ཞག་གྲངས་ཉི་ཤུ་རྩ་གཅིག་གོ༔ སྐབས་སུ་ཛབ་དབྱངས་བྱ་ཞིང་ཉམས་བསྐྱང་ 
ངོ་༔ བསྙེན་པའི་བར་མ་ཆོད་པར་བྱ༔ གྲུབ་རྟགས་གསང་སྔགས་སྤྱི་དང་མཐུན༔ ཁྱད་པར་ལས་སྒྲིབ་ཆེ་ཆུང་གིས༔ ཨོ་ 
རྒྱན་ང་དངོས་སམ་རྨི་ལམ་དུ་མཇལ༔ ལུང་སྟོན་ཆོས་བཤད་བྱེད༔ མཆོག་དང་ཐུན་མོང་དངོས་གྲུབ་ཐོབ༔ མཁའ་འགྲོ་ལུས་དང་ 
གྲིབ་མ་བཞིན་དུ་འགྲོགས་ནས་བར་ཆད་སེལ་བར་བྱེད༔ དབང་ཞུས་དངོས་གྲུབ་བླངས༔ ལས་བྱང་ལྟར་རྗེས་ཀྱི་བྱ་བ་ 
བསྐྱང་༔ གཏོར་མ་བཏང་༔ བཀྲ་ཤིས་སྨོན་ལམ་གྱིས་མཇུག་བསྡུ༔ དགའ་སྟོན་བྱ༔ མི་དམིགས་པའི་ངང་ནས་སེམས་ཅན་གྱི་ 
དོན་དུ་སྨོན་ལམ་བཏབ༔ སྤྱོད་ལམ་སེམས་ཅན་དོན་གྱུར་ན༔ སྲོག་ཀྱང་བློས་གཏོང་ཕོད་པར་བྱ༔ ང་ཡི་ཕྱི་སྒྲུབ་ཡོན་ཏན་
50

༄༅། །ཟབ་གཏེར་ཆོས་ཀྱི་མཛོད་ཁང༌།
ཀུན་འབྱུང་འདི༔ དེ་མེད་དྲག་པོའི་སྒྲུབ་པ་སུས་བྱེད་པ༔ རྗེ་ཡི་བཀའ་མེད་འབངས་ནོར་སྤྱོད་དང་མཚུངས༔ འཕྲལ་དུ་ཕན་ 
ཡང་ཕུགས་སུ་འཁུ་ལྡོག་ཡོང་༔ ཕྱི་རབས་གང་ཟག་སྡེ་བརྒྱད་འདུལ་འདོད་རྣམས༔ ཐོག་མར་འདི་ལ་སྒྲུབ་པ་རབ་ཏུ་གཅེསཿ 
ཁ་བ་ཅན་དུ་ཐུགས་སྒྲུབ་བརྒྱ་སྟོང་སྦས༔ ཁ་ཚང་དོན་དྲིལ་འདི་ལས་ཟབ་པ་མེད༔ གཅེས་པར་གྱིས་ལ་སེམས་ཀྱི་དཀྱིལ་ 
དུ་ཆོངས༔ ལས་ཅན་སྙིང་གི་བུ་དང་འཕྲད་པར་ཤོག༔ ཕྱི་སྒྲུབ་ཡོན་ཏན་ཀུན་འབྱུང་རྫོགས་སོ༔ ས་མ་ཡ༔ རྒྱ་རྒྱ་རྒྱ༔ 
གཏེར་རྒྱ༔ སྦས་རྒྱ༔ ཟབ་རྒྱ༔ གཏད་རྒྱ༔ དམ་རྒྱ༔ གཐཟཏྠཎྜགཙྪ 
བདག་པདྨ་གླིང་པས་བུམ་ཐང་སྐུ་རྗེས་ཕུག་ནས་གདན་དྲངས་པའོ།། །།
ས།
51

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
ཡུཾ༔ བླ་མའི་ནང་སྒྲུབ་རྡོ་རྗེའི་ཕྲེང་བ་བཞུགས་སོ༔
ན།ཊཿགྲུབཊ༑ཤེཏྠཱ།ཊབ༔ ཐུགས་སྒྲུབ་དྲག་པོའི་ལྷ་ལ་ཕྱག་འཚལ་ལོ༔ 
སྐལ་བ་ལྡན་པའི་གང་ཟག་གིསཿ བླ་མ་ནང་ལྟར་བསྒྲུབ་འདོད་ན༔ འདི་ཉིད་ཉམས་སུ་ 
བླང་བའི་དུས༔ སྔོན་འགྲོ་དངོས་གཞི་རྗེས་གསུམ་མོ༔ དབེན་ཞིང་སྤྲོ་བའི་གནས་སུ་ནི༔ 
རང་ཉིད་ཁྲུས་བྱས་གདན་ལ་འདུག༔ ཕྱི་ནང་གཉིས་ཀྱི་མཚམས་ཀྱང་བཅད༔ ཚོགས་ 
དང་གཏོར་མ་རྒྱ་ཆེན་བཤམས༔ མཚན་ལྡན་ཕྱག་རྒྱ་ལས་ལྡན་བཙལ༔ ཕྱི་ནང་གཉིས་ 
ཀྱི་འགྲུལ་ཐག་བཅད༔ བགེགས་གཏོར་བཏང་ལ་གཞི་བདག་མཆོད༔ བཀའ་བསྒོ་དྲག་ 
པོའི་མཚམས་ཀྱང་བཅད༔ སྔོན་དུ་འགྲོ་བའི་ཆོས་ཚར་ནས༔ གཉིས་པ་དངོས་གཞི་ནི༔ 
དང་པོ་ཡབ་ཡུམ་གཉིས་སྟོང་པའི་ངང་ལ་དར་གཅིག་བཞག༔ སྐད་ཅིག་རང་ལུས་ཧཱུཾ་མཐིང་ 
གྱུར༔ དེ་ལས་འོད་འཕྲོས་བདེ་གཤེགས་མཆོད༔ སེམས་ཅན་རྣམས་ཀྱི་སྡིག་སྒྲིབ་སྦྱངས༔ 
བདེ་གཤེགས་ཐུགས་བཅུད་ཧཱུཾ་ལ་འདུས༔ དེ་ཉིད་ཡོངས་སུ་གྱུར་པ་ལས༔ པདྨ་ཉི་ཟླའི་ 
གདན་སྟེང་དུ༔ བདག་ཉིད་དྲག་པོ་ཐོད་ཕྲེང་རྩལ༔ སྐུ་མདོག་མཐིང་ནག་རུས་རྒྱན་ཅན༔ 
གཅེར་བུ་སྤྱན་གསུམ་ལྡན་པ་ལ༔ གཡས་གཡོན་རྡོ་དྲིལ་ཡུམ་ལ་འཁྱུད༔ སྐྱིལ་ཀྲུང་བདེ་ 
ཉམས་ལྡན་པར་བསྒོམ༔ དེ་ཡི་པང་གཡོན་ཡུམ་མཆོག་ནི༔ བདེ་འབྱིན་ཛྙཱ་ན་སྐུ་མདོག་ 
དཀར༔ ཕྱག་གཡས་གྲི་གུག་མགུལ་ནས་འཁྱུད༔ གཡོན་པས་ཐོད་པ་ཡབ་ཞལ་སྟོབ༔ 
གཞོན་ནུ་བཅུ་དྲུག་ལང་ཚོ་ལྡན༔ ནུ་མ་འབུར་ཞིང་བྷ་ག་རྒྱས༔ ཞབས་གཉིས་ཡབ་ཀྱི་ 
སྐེད་ལ་འཁྲིལ༔ དེ་ཡི་ཕྱོགས་བཞིར་རིགས་བཞིའི་མཁའ་འགྲོ་བཞི༔ དཔའ་བོ་ཡབ་བཞི་
52

༄༅། །ཟབ་གཏེར་ཆོས་ཀྱི་མཛོད་ཁང་།
འཁྲིལ་སྦྱོར་བསྐྱེད༔ གཞན་ཡང་རྩ་བརྒྱུད་བླ་མ་དང་༔ ཡི་དམ་ཌཱཀྐི་དཔའ་བོ་དང་༔ ཆོས་ 
སྐྱོང་སྲུང་མ་དམ་ཅན་རྣམས༔ སྤྲིན་འཐིབས་བཞིན་དུ་བྱོན་པར་བསམ༔ མ་ཡེངས་རླུང་ 
ཡང་ཁ་སྦྱོར་བཟུང་༔ དེ་ནས་ངག་ཏུ་བཟླས་པ་བྱ༔ མི་ཚིག་གིས་བར་མ་ཆད་པརཿ༔ 
ཡུམ་གཉིས་ཀྱི་སྙིང་ཁྲག་བཟླ༔ ཨོཾ་ཨཱཿཧཱུྃ༔ བཛྲ་གུ་རུ་དྲག་པོ་ཐོད་ཕྲེང་རྩལ༔ ས་མ་ཡ་ཛཿ༔ 
སིདྡྷི་ཕ་ལ་ཧོ༔ ཧ་རི་ནི་ས་ར་ཙ་ཧྲཱིཿཡཿ༔ ཀཱ་ཡ་ཝཱཀ་ཙིཏྟ སརྦ་དྷརྨཱ་ཛྙཱ་ན་སིདྡྷི་ཧྲི་ཧྲཱིཿ ཞེས་ 
འབུམ་ཚོ་གསུམ་བཟླའོ༔ ཞག་བདུན་ནམ་བཅུ་བཞི་ཉི་ཤུ་རྩ་གཅིག་གང་རུང་བཟླའོ༔ རྟགས་ 
དང་སྦྱར༔ བཟླས་པས་སྐྱོ་ན༔ འཆམ་པ་དང་༔ ལྡིང་བ་དང་༔ འཁྲབ་པ་དང་༔ ཉམས་ 
བསྐྱང་ངོ་༔ མཆོད་བསྟོད་དང་ཚོགས་གཏོར་བྱའོ༔ རྗེས་ནི༔ དབང་དང་དངོས་གྲུབ་བླང་༔ 
མི་དམིགས་པའི་རྫོགས་རིམ་ངང་ལ་གཞག༔ བསྔོ་བ་སྨོན་ལམ་གྱི་རྒྱས་བཏབ༔ གསང་ 
བའི་ཡུམ་དང་མི་འབྲལ་བར་བྱ༔ གྲུབ་པའི་རྟགས་ནི་སྔགས་སྤྱི་དང་མཐུན༔ ས་མ་ཡ༔ 
རྒྱ་རྒྱ་རྒྱ༔ བདག་འདྲ་པདྨ་འབྱུང་གནས་ཀྱིས༔ བླ་མའི་ནང་སྒྲུབ་རྡོ་རྗེ་ཕྲེང་བ་གསུངས༔ 
ཕྱི་རབས་བརྒྱུད་འཛིན་སྐལ་ལྡན་ཐམས་ཅད་ཀྱིས༔ ཐོག་མར་འདི་ཡིས་རང་དོན་མཐར་ 
ཕྱིན་བྱ༔ གཞན་དོན་བསྒྲུབ་ཕྱིར་དྲག་པོའི་ཕྲིན་ལས་བསྒྲུབ༔ སྙིགས་དུས་ངང་ཐུང་བརྙེ་ 
ནུས་ཆུང་གིས༔ གོ་མེད་གཡུལ་དུ་ཞུགས་འདྲ་བྱུང་དོགས་ནས༔ སྙིང་གི་ཁུ་བ་བླ་མའི་ནང་ 
སྒྲུབ་འདི༔ སྐལ་ལྡན་ལས་ཅན་རྣམས་ལ་སྨོན་ལམ་བཏབ༔ ཨོ་རྒྱན་ཐུགས་སྒྲུབ་བརྒྱ་ 
སྟོང་མང་ན་ཡང་༔ ཁ་གསལ་དོན་དྲིལ་སྒྲུབ་ཐབས་འདི་ཉིད་ནི༔ སྐལ་ལྡན་ལས་ཅན་ 
གཅིག་གིས་སྤྱོད་པར་ཤོག༔ ས་མ་ཡ༔ རྒྱ་རྒྱ་རྒྱ༔ བླ་མའི་ནང་སྒྲུབ་རྡོ་རྗེའི་ཕྲེང་བ་རྫོགས་ 
སོ༔ གཏེར་རྒྱ༔ སྦས་རྒྱ༔ ཟབ་རྒྱ༔ བཀའ་རྒྱ༔ དམ་རྒྱ༔ གསང་རྒྱ༔ མཨཿབྲཐཞེ
53

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
ཧཱུྃ༔ གུ་རུ་དྲག་པོའི་རྩ་བའི་སྒྲུབ་ཐབས་རེག་ཆོག་སྤུ་གྲི་འབར་བ་བཞུགས་སོ༔
ཧཱུཾཿ ཊྛ ཊབྱཐུགཤསབརྟཐུགས་སྒྲུབ་དྲག་པོའི་ལྷ་ལ་ཕྱག་འཚལ་
ལོ༔ བདག་འདྲ་པདྨ་འབྱུང་གནས་ཀྱིས༔ ལྔ་བརྒྱ་དུས་ཀྱི་ཐ་མ་ལ༔ དུས་སྙིགས་ཁྲིམས་ 
ཞིག་བསྟན་པ་ཉམས༔ ལྷ་སྲིན་སྡེ་བརྒྱད་ཁ་རྒྱས་པས༔ དྲེགས་པ་ཅན་རྣམས་དམ་བཏགས་ 
ཕྱིར༔ ཕྱི་རབས་སྐྱེ་བོ་ཐ་མལ་དང་༔ བོད་ཀྱི་བན་དྷེ་ནུས་ཆུང་དོན༔ པདྨ་བདག་གི་སྒྲུབ་ 
ཐབས་བསྟན༔ དེ་ལ་རྣམ་པ་མང་ཡོད་ཀྱང་༔ འདི་ནི་གསང་བའི་དྲིལ་སྒྲུབ་ཡིན༔ སྐལ་ 
ལྡན་རེ་རེ་མ་གཏོགས་པ༔ ཀུན་ལ་མ་སྤེལ་ས་མ་ཡ༔ འདི་ལ་སྔོན་འགྲོ་དངོས་གཞི་རྗེས་ 
གསུམ་མོ༔ དང་པོ་སྔོན་དུ་འགྲོ་བ་ནི༔ ཡིད་དུ་འོང་ཞིང་དབེན་པའི་གནས༔ བློ་ཕེབས་ 
གནས་སུ་བསྒྲུབ་པར་བྱ༔ ཚོགས་དང་གཏོར་མ་ཅི་འབྱོར་བཤམས༔ བགེགས་གཏོར་ 
སྦྱིན་ཅིང་ཐོ་ཡང་བཙུགས༔ གཞི་བདག་མཆོད་ལ་མཉེས་པར་བྱ༔ སྔོན་འགྲོའི་ལས་ 
རྣམས་ཚར་རྗེས་ལ༔ ཅི་ཡང་མི་དམིགས་ངང་ལ་བཞག༔ དངོས་གཞི་ནི༔ སྐད་ཅིག་པདྨ་ 
ཉི་ཟླའི་གདན༔ དྲེགས་པ་སྡེ་བརྒྱད་བསྣོལ་བའི་སྟེང་༔ རང་གི་རྣམ་ཤེས་ཧཱུྃ་དམར་པོ༔ 
དེ་ཉིད་ཡོངས་སུ་གྱུར་པ་ལས༔ འོད་ཟེར་དམར་པོ་ཕྱོགས་བཅུར་འཕྲོས༔ འཕགས་མཆོད་ 
སེམས་ཅན་དོན་ཡང་བྱས༔ དགྲ་བགེགས་གདུག་པ་ཅན་རྣམས་བཏུལ༔ སངས་རྒྱས་ 
བྱང་སེམས་ཐམས་ཅད་ཀྱི༔ བྱིན་རླབས་ཚུར་འདུས་ཧཱུཾ་ལ་ཐིམ༔ བདག་ཉིད་སྐད་ཅིག་ 
ངང་ཉིད་ལས༔ གུ་རུ་དྲག་པོ་ཐོད་ཕྲེང་རྩལ༔ སྐུ་མདོག་དམར་ནག་མེའི་ཚ་ཚ་འཕྲོ༔ ཞལ་ 
གསུམ་ཕྱག་དྲུག་ཞབས་བཞིར་བགྲད༔ གཡས་དཀར་གཡོན་ལྗང་དབུས་དམར་ནག༔
54

༄༅། །ཟབ་གཏེར་ཆོས་ཀྱི་མཛོད་ཁང་།
ལྗགས་གསུམ་བསྒྲིལ་ཞིང་མཆེ་བ་གཙིགས༔ སྤྱན་དགུ་སྡང་མིག་གྱེན་དུ་བགྲད༔ དབུ་སྐྲ་ 
དམར་སེར་གྱེན་དུ་འཁྱིལ༔ སྐུ་ལ་གསེར་གྱི་རྡོ་རྗེའི་གོ་ཁྲབ་གསོལ༔ ཕྱག་དང་པོ་གཉིས་ 
ཐུགས་ཀར་གྲི་གུག་དང་ཐོད་ཁྲག་བསྣམས་པ༔ གྲི་གུག་གི་རྩེ་ལ་ཧཱུྃ་དགུས་མཚན་པ༔
གཡས་ཀྱི་་བར་ན་རྡོ་རྗེ་རྩེ་དགུ་བ་བསྣམས་པ༔ རྭ་ལ་ཕཊ་དགུས་མཚན་པ༔ གཡས་འོག་
མས་རལ་གྲི་རྡོ་རྗེའི་ཡུ་བ་ཅན་བསྣམས་པ་རྩེ་ལ་མེ་འབར་བ་ལ་རཾ་དགུས་མཚན་པཿ༔ 
གཡོན་བར་མས་ཁ་ཊཾ་ཀ་རྩེ་གསུམ་བསྣམས་པས་དམ་ཉམས་དགྲ་ལ་གསོལ་བ༔ གཡོན་ 
གྱི་འོག་མས་ལྕགས་ཀྱི་སྡིག་པ་ཁ་དགུ་མིག་དགུ་རྭ་བཅོ་བརྒྱད་པ་འཛིན་པས་གནོད་བྱེད་
ལ་ཧབ་ཀྱིས་བཏབ་པ༔ དབུ་ལ་རིན་པོ་ཆེའི་དཔྲོག་ཞུ་དང་ཐོད་སྐམ་གསོལ་བ༔ གཡས་
རྡོ་རྗེའི་གཤོག་པས་དྲེགས་པ་ཅན་རྡུལ་དུ་རློག་པ༔ གཡོན་རིན་ཆེན་གྱི་གཤོག་པ་ནས་ 
དགོས་འདོད་ཀྱི་ཆར་འབབ་པའོ༔ གོ་ཁྲབ་ཀྱི་བར་ནས་སྡིག་པ་དང་ཁྲོ་ཆུང་སྨད་ཕུར་པ་ 
ཅན་འཕྲོས་པས་གདོན་བགེགས་རྡུལ་དུ་རློག་པ༔ དུར་ཁྲོད་ཆས་བརྒྱད་སྐུ་ལ་བརྒྱན་པཿ༔ 
ཞབས་བཞི་འདོར་སྟབས་ཀྱི་ཚུལ་དུ་བཞུགས་པཿ༔ དེ་ལ་ཡུམ་རྡོ་རྗེ་ཕག་མོ་སྐུ་མདོག་མཐིང་ 
ཁ་ཞལ་གཅིག་ཕྱག་གཉིས་པ༔ གཡས་པས་གྲི་གུག་ཡབ་ཀྱི་མགུལ་ནས་འཁྱུད་པ༔ གཡོན་ 
པས་ཐོད་ཁྲག་ཡབ་ཀྱི་ཞལ་ལ་སྟོབ་པ༔ ཁྲོ་གཉེར་མཆེ་བ་གཙིགས་ཤིང་སྤྱན་གསུམ་དང་ 
ལྡན་པ༔ དབུ་སྐྲ་སྣུམ་འབོལ་འཆང་བའི་གཙུག་ནས་ཕག་སྐད་ངུར་བ༔ ཞབས་གཡས་ 
བརྐྱངས་ཤིང་གཡོན་པ་ཡབ་ཀྱི་སྐེད་ལ་འཁྲིལ་བ༔ རིན་པོ་ཆེའི་དཔྲོག་ཞུ་དང་རུས་པའི་ 
རྒྱན་དྲུག་གསོལ་བ༔ ཡབ་ཡུམ་ཟུང་འཇུག་བདེ་བའི་ཉམས་དང་ལྡན་པ༔ ཁྲོ་བ་དང་རྔམས་ 
པ་དང་༔ འཇིགས་ཤིང་གཟི་བརྗིད་དང་ལྡན་པ་ཤིན་ཏུ་ཆེ་བ་གཅིག་བསྐྱེད་དོ༔ དེ་ནས་ 
སྐད་ཅིག་གིས་མདུན་གྱི་ནམ་མཁའ་ལ༔ ཕྱོགས་བཅུའི་སངས་རྒྱས་བྱང་ཆུབ་སེམས་དཔའ་
55

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
ཐམས་ཅད་སྤུང་ངེ་བཞུགས་པར་བསམ་ལ༔ བདག་གི་སྙིང་ཁར་པདྨ་འདབ་བརྒྱད་ཀྱི་ 
སྟེང་དུ༔ གསེར་གྱི་མཆོད་རྟེན་སེར་ལམ་པ་གཅིག་བསམ༔ དེའི་བུམ་པའི་ནང་དུ་ཉི་ 
མའི་དལ་གྱི་དབུས་སུ༔ ཧཱུཾ་དམར་པོ་འོད་ཟེར་འཕྲོ་བ་གཅིག་དུ་བསམ༔ དེ་ལ་སྙིང་པོའི་ 
སྔགས་ཀྱིས་བསྐོར་བར་བསམ༔ རྩ་སྔགས་ལན་བདུན་བརྗོད་པས༔ དེ་ལས་འོད་འཕྲོས༔ 
འཕགས་པ་མཆོད༔ ཐུགས་དམ་གྱི་རྒྱུད་བསྐུལ་བས༔ དེ་རྣམས་ཀྱི་ཐུགས་ཀ་ནས་འོད་ 
ཁ་དོག་ལྔ་བྱོན༔ བདག་གི་གནས་ལྔར་ཐིམ༔ གཡས་ཞལ་དཀར་པོའི་སྤྱི་བོར་གུ་རུ་ཕྱི་ 
ལྟར་གྱི་སྒྲུབ་པ་མཁྱུད་གང་བ་གཅིག་བསམ༔ གཡོན་ཞལ་ལྗང་ཁུའི་སྤྱི་བོར༔ གུ་རུ་ནང་ 
ལྟར་གྱི་སྒྲུབ་པ་མཐོ་གང་བ་གཅིག་བསམ༔ དབུས་ཞལ་དམར་ནག་གི་སྤྱི་བོརཿ༔ རིགས་ 
བདག་སྣང་བ་མཐའ་ཡས༔ སྐུ་མདོག་དམར་པོ་ཞལ་གཅིག་ཕྱག་གཉིས་པ༔ མཉམ་ 
བཞག་གིས་ཚེ་བུམ་འཛིན་པ་ཚོན་གང་བ་གཅིག་བསམ༔ ཨོཾ་ལས་དཔྲལ་བར་འཇམ་དཔལ་ 
གཤིན་རྗེ་གཤེད་སྐུ་མདོག་དམར་པོ་ཞལ་གཅིག་ཕྱག་གཉིས་པ༔ ཞལ་བགྲད་ཅིང་མཆེ་ 
བ་གཙིགས་པ༔ ལྗགས་འདྲིལ་ཞིང་སྤྱན་གསུམ་དམར་ལ་འཁྱུག་པ༔ གཡས་པས་མི་མགོའི་ 
དབྱུག་པ་འཕྱར་བ༔ གཡོན་པས་འཁོར་ལོ་ཐུགས་ཀར་འཛིན་པ༔ ཞབས་གཉིས་བརྐྱང་ 
བསྐུམ་འདོར་སྟབས་སུ་བཞུགས་པ༔ དུར་ཁྲོད་ཆས་བརྒྱད་ཀྱིས་སྐུ་ལ་བརྒྱན་པ༔ ཁྲོ་ཚུལ་ 
འགྱིངས་བག་དང་ལྡན་པ་གཅིག་བསྐྱེད༔ ཨཱཿལས་མགྲིན་པར་དབང་ཆེན་རྟ་མགྲིན་སྐུ་ 
མདོག་དམར་པོ་ཞལ་གཅིག་ཕྱག་གཉིས་པ༔ སྤྱི་གཙུག་རྟ་མགོ་ལྗང་ཞུར་འཚེར་བ༔ རྟ་ 
སྐད་ཐེངས་གསུམ་གྱིས་འབྱུང་པོ་དངངས་པ༔ ཕྱག་གཡས་རྡོ་རྗེ་དབྱུག་ཐོ་འཕྱར་བ༔ གཡོན་ 
པས་སྡིག་མཛུབ་རྩེ་ལ་མེ་འབར་བ༔ སྐུ་ལ་དུར་ཁྲོད་ཆས་བརྒྱད་ཀྱིས་བརྒྱན་པ༔ རུས་ 
པའི་རྒྱན་དྲུག་དང་ལྡན་པ༔ ཞབས་གཉིས་བརྐྱང་བསྐུམ་དུ་བཞུགས་པ༔ ཞལ་གདངས་
56

༄༅། །ཟབ་གཏེར་ཆོས་ཀྱི་མཛོད་ཁང་།
མཆེ་གཙིགས་བཞད་པའི་ཚུལ་བསྐྱེད༔ ཧཱུཾ་ལས་ཐུགས་ཀར་ཕྱག་ན་རྡོ་རྗེ༔ སྐུ་མདོག་ 
མཐིང་ནག་ཞལ་གཅིག་ཕྱག་གཉིས་པ༔ གཡས་པས་རྡོ་རྗེ་ནམ་མཁར་འཕྱར་པ༔ གཡོན་ 
པས་སྡིག་མཛུབ་སྦྲུལ་གྱི་ཞགས་པ་འཛིན་པ༔ དུར་ཁྲོད་ཆས་ཀྱིས་སྐུ་ལ་བརྒྱན་པ༔ ཞབས་ 
གཉིས་བརྐྱང་བསྐུམ་འདོར་སྟབས་སུ་བཞུགས་པ༔ ཤིན་ཏུ་ཁྲོས་པ་གཅིག་བསྐྱེདཿ༔ ས་
ལས་ལྟེ་བར་མཁའ་འགྲོ་སྡེ་ལྔ༔ སངས་རྒྱས་མཁའ་འགྲོ་སྐུ་མདོག་མཐིང་ཁ་ཞལ་གཅིག་ 
ཕྱག་གཉིས་པ༔ གཞོན་ཚུལ་རུས་རྒྱན་གཡས་གཡོན་ཌཱ་དྲིལ་ཐོགས་པ༔ སྤྱན་གསུམ་ཁྲོ་ 
གཉེར་གད་རྒྱངས་སྒྲོགས་པའི་ཚུལ༔ གཡས་བསྐུམ་གཡོན་བརྐྱང་གར་སྟབས་ཚུལ་དུ་ 
བསྐྱེད༔ དེ་ལ་རང་འདྲའི་རིགས་བཞིའི་མཁའ་འགྲོས་བསྐོར༔ རྡོ་རྗེ་རིན་ཆེན་པདྨ་ལས༔ 
དཀར་སེར་དམར་ལྗང་རིགས་བཞི་འཁོར་གྱིས་བསྐོར༔ ཧ་ལས་གསང་གནས་སུ་ཡཀྴ་ 
མེ་དབལ་སྐུ་མདོག་དམར་ནག་འཇིགས་ཚུལ་འགྱིངས་བག་སྐུ༔ དབུ་སྐྲ་དམར་སེར་གྱེན་ 
དུ་བརྫེས་པ་སྟེ༔ གཡས་པ་མེ་ཡི་ཐོ་བས་གནོད་བྱེད་འཇོམས༔ གཡོན་པས་མེ་ཞགས་ 
ལྕགས་ཀྱུས་དགྲ་བགེགས་སྙིང་ནས་འཛིན༔ དུར་ཁྲོད་ཆས་ཀྱིས་སྐུ་ལ་བརྒྱན༔ སྐུ་ལ་མེ་ 
དཔུང་འུ་རུ་རུ་འབར་བ༔ བ་སྤུའི་བུ་ག་ཐམས་ཅད་ནས་རང་འདྲའི་ཁྲོ་ཆུང་འཕྲོ་བར་བསམ༔ 
ཡང་ཐུགས་ཀ་ནས་འོད་ལྔ་ཁྲྀ་ལྔར་འཕྲོས༔ དེ་ལས་ཕྲིན་ལས་ཀྱི་ཁྱུང་ལྔ དཔུང་པ་གཡས་ 
སུ་དཀར་པོ༔ སྤྱི་གཙུག་ཏུ་མཐིང་ཁ༔ དཔུང་པ་གཡོན་དུ་སེར་པོ༔ བརླ་གཡས་སུ་ལྗང་ 
ཁུ༔ གཡོན་དུ་དམར་པོ༔ དེ་རྣམས་ཀྱང་གནམ་ལྕགས་ཁྲོ་ཆུ་ཁོལ་མའི་ལུས་པོ་ལ་མེ་ཡི་ 
གཤོག་པ་རྡེབ་པ༔ ཟངས་ཀྱི་སྡེར་མོ༔ ལྕགས་ཀྱི་རྭ༔ གསེར་གྱི་མིག༔ གནམ་ལྕགས་ 
ཀྱི་མཆུ༔ གློག་གི་ལྕེ༔ དུང་གི་མཆེ་བ༔ རིན་པོ་ཆེའི་སྤུ་སྣ་ཚོགས་སྤྲུགས་པས་གནམ་ 
ལྕགས་ཀྱི་སེར་ཆེན་འབེབས་པ༔ དབུ་གཙུག་གི་ནོར་བུ་ལས་དགོས་འདོད་ཀྱི་ཆར་འབེབས་
57

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
པཿ༔ ཤིན་ཏུ་གཟི་བརྗིད་ཆེ་བར་བསྐྱེད༔ དེ་རྣམས་ལས་འོད་ཟེར་འཕྲོས་པས༔ སྟེང་གི་
ནམ་མཁའི་རྒྱ་ཁྱོན་ལས་འདས་པའི་གསེར་གྱི་འཁོར་ལོ་རྩིབས་སྟོང་དང་ལྡན་པཿ༔ གཡས་
སུ་འཁོར་བའི་ལྟེ་བར་སྟོང་གསུམ་ཙམ་གྱི་ནང་དུཿ༔ རང་དང་བསྲུང་བྱ་རྣམས་ཚུད་པ༔ འོག་
ན་ལྕགས་ཀྱི་འཁོར་ལོ་རྩིབས་སྟོང་དང་ལྡན་པ༔ གཡོན་དུ་འཁོར་བའི་ལྟེ་བ་སྟོང་གསུམ་
ཙམ་གྱི་ནང་ཁ་སྦྱོར་གྱི་ཚུལ་དུ་ཡོད་པར་བསྒོམ༔ དེའི་ནང་ན་བདག་དང་བསྲུང་བྱ་ཐམས་ 
ཅད་ཚུད་ནས་ཡོད་པར་བསམ༔ རྩིབས་ཀྱི་རྩེ་མོ་རྣམས་ལ་ལྕགས་ཀྱི་སྡིག་པ་ནག་པོ་ཁ་ 
དགུ་མིག་དགུ་ཁ་ཕྱིར་བསྟན་ནས༔ གནོད་བྱེད་ལ་ཧབ་ཤ་བྱེད་པར་བསམ༔ ཡང་འཁོར་ 
ལོ་རྒྱ་ཕོར་ཁ་སྦྱོར་བ་ལྟ་བའི་ནང་ན་ཚུར་གནོད་བྱེད་འབྱུང་པོ་གང་བྱུང་ཡང་༔ རྩིབས་རྩེ་ 
བསྣོལ་བ་སྤུ་གྲིའི་སོ་འཐབས་པས་གཏུབ༔ སྐེ་ཁྲུ་ལུ་ལུ་བཅད་པར་བསམ༔ དེའི་ཕྱིར་ 
རྡོ་རྗེ༔ དེའི་ཕྱིར་རལ་གྲི༔ དེའི་ཕྱིར་དབྱུག་ཐོ༔ དེའི་ཕྱིར་གྲི་གུག༔ དེའི་ཕྱིར་ཕུར་པཿ༔ 
དེའི་ཕྱིར་མེ་རིའི་གུར་དུ་གནས་པར་བྱ༔ དེ་ལྟ་བུའི་ཏིང་ངེ་འཛིན་གྱིས་གནོད་བྱེད་རྒྱལ་ 
འདྲེ་ལྷ་སྲིན་སྡེ་བརྒྱད་ཐམས་ཅད་བརྡུང་བ་དང་༔ སྲེག་པ་དང་༔ གསོད་པ་དང་༔ རྡེག་ 
པ་དང་༔ མྱགས་པ་དང་༔ མྱོས་པ་དང་༔ ཚར་བཅད་པ༔ བརྒྱལ་བ༔ རེངས་པ༔ རྨོངས་ 
པ་ལ་སོགས་པའི་ཏིང་ངེ་འཛིན་དང་མ་བྲལ་བར་བྱ༔ གསང་སྔགས་ཡང་སྙིང་འདི་རྒྱུན་ 
དུ་བཟླ༔ ཕྲེང་བ་ཡང་ཐོད་ཕྲེང་ཤིས༔ ཏིང་ངེ་འཛིན་ལ་ངར་བསྐྱེད་པ་གལ་ཆེ༔ ཨོཾ་ཨཱཿ་ཧཱུྃ༔ 
ཨརྩིག་ནིརྩིག་ན་མོ་བྷ་ག་ཝ་ཏེ་ཧཱུྃ་ཧཱུྃ་ཨཱཿཧཱུྃ་ཧཱུྃ་ཕཊ་ཕཊ༔ ཨ་ཡ་མ་དུ་རུ་ཙ་ཤ་ན༔ ས་མ་ 
ཡ་ཧཱུྃ་ཕཊཿ༔ ༀ་ཏྲཾ་ག་རུ་ཌ་ཧཱུྃ་ཕཊ༔ ཨོཾ་བཛྲ་ཡཀྴ་ཧཱུྃ་ཕཊ༔ ཨོཾ་བཛྲ་རཀྴ་ཧཱུྃ་ཕཊ༔ སྡེ་བརྒྱད་ 
གནོད་བྱེད་ཀྱི་སྙིང་རྩ་ལ་ཡཾ་ཡཾ༔ སྲོག་རྩ་ལ་ཡཾ་ཡཾ༔ སྙིང་རྩ་ལ་ཕྲིལ་ཕྲིལ༔ སྲོག་ལ་ཆུ་ཧཱུྃ༔ 
ཙིཏྟ་སྲོག་ལ་དུང་དུང་༔ སྙིང་ཁྲག་ལ་རྦད་ཤག་ཛ༔ ཐཾ་རུ་ལི་ལི༔ སྙིང་ཙིག་ཙིག༔ འུར་
58

༄༅། །ཟབ་གཏེར་ཆོས་ཀྱི་མཛོད་ཁང་།
འུར༔ ཤིག་ཤིག༔ འགུལ་འགུལ་༔ མྱགས་མྱགས༔ སོད་སོད༔ དྷ་ཏི་མ་མ་ཀརྨ༔ ཀི་ལི་ 
ཏྲཾ༔ ཀ་རེ་མ་མ་ར་ས་ཏེ་ནི༔ དྲེགས་པ་སྡེ་བརྒྱད་ཐཾ་ཐཾ༔ མྱགས་མྱགས༔ མུག་མུག༔ ཤད་ 
ཤད༔ ཞར་བར་བྱའོ༔ ཞི་བར་བྱའོ༔ དད་དད༔ རླག་རླག༔ དུ་དང་དུ་དང་༔ རྦད་རྦད༔ 
ཛ་ཛ༔ བྩོ་བྷྱོཿ༔ ཧཱུྃ་ཧཱུྃ༔ མྱགས་མྱགས༔ སྲོག་གི་དབང་པོ་ཆོད༔ གྷོ་ཁྲག་ལ་ཛཿནྲྀ་ལོ་ཆོད༔ 
ས་ལོ་ཆོད༔ རྨུ་ལོ་ཆོད༔ གནོད་བྱེད་སྙིང་སྲོག་རྩད་ནས་ཆོད་ཅིག༔ ཅེས་དྲག་ཏུ་བཟླས་ 
པས༔ བདག་གི་ཞལ་ནས་མེ་ལྕེ་སྤུ་གྲི་ལྟ་བུ་འཕྲོས་པ་དང་༔ ཁྲོ་བོ་རྣམས་ཀྱི་ཞལ་ནས་ 
ཀྱང་དེ་ལྟ་བུ་བྱུང་བས༔ དགྲ་བགེགས་ཐམས་ཅད་གཅོད་བྱེད་ཀྱི་སྤུ་གྲི་རྩེ་བསྣོལ་གྱི་བར་ 
དུ་སྐེ་ཁྲུ་ལུ་ལུ་བཅད་པར་བསམ་མོ༔ ལུས་ཀྱང་དུམ་བུར་སོང་བར་བསམ༔ དྲག་པོའི་ 
སྔགས་རྒོད་འདི་ཁྲི་ཚོ་གཅིག་བཟླས་ན༔ དྲེགས་པ་ཅན་ཐམས་ཅད་དབང་དུ་འདུས༔ འབུམ་ 
ཚོ་གཅིག་བཟླས་ན་སྡེ་བརྒྱད་བྲན་དུ་འཁོལ༔ མཆོག་ཐུན་མོང་གི་དངོས་གྲུབ་ཐོབ༔ སྔགས་ 
སྒྲའི་སྐད་ཐོས་པ་འམ༔ དྲན་པ་འམ་བརྗོད་པ་ཙམ་གྱིས་ལྷ་སྲིན་རྣམས་དངངས་ནས་ཕྱིར་ 
འབྲོས་སོ༔ བཟླས་པས་སྐྱོ་ན་བསྟོད་པ་བྱ༔ ཚོགས་དང་བསྐང་བཤགས་བྱ༔ རྗེས་མི་ 
དམིགས་པའི་ངང་ནས་སྤྱོད་ལམ་གྱི་རྣལ་འབྱོར་བསྐྱང༔ སྒྲུབ་པ་ཚར་ཁར་དབང་ཞུ༔ དངོས་ 
གྲུབ་བླང་༔ གཏོར་མ་བཏང་༔ སྦྱིན་པ་བཞིས་སེམས་ཅན་ཚིམ་པར་བྱ༔ བསྔོ་བ་སྨོན་ལམ་ 
གྱི་རྒྱས་བཏབ༔ མ་འོངས་དུས་སུ་སྒྲུབ་རྟགས་ཀུན་འཐོར་ནས༔ སྒྲུབ་པ་ཉུང་ཞིང་སྡེ་བརྒྱད་ 
ཁ་རྒྱས་པས༔ སྐྱེ་འགྲོ་ཀུན་ལ་མི་མཐུན་སྣ་ཚོགས་ཡོང་༔ དེ་དུས་འདི་ཡིས་འགྲོ་ལ་ཕན་ 
ཐོགས་འགྱུར༔ ཡི་གེར་བྲིས་ནས་ས་ལ་གཏེར་དུ་སྦས༔ སྐལ་ལྡན་ལས་ཅན་གཅིག་དང་ 
འཕྲད་པར་ཤོག༔ ས་མ་ཡ༔ རྒྱ་རྒྱ་རྒྱ༔ གཏེར་རྒྱ༔ ཟབ་རྒྱ༔ སྦས་རྒྱ༔ དམ་རྒྱ༔ བཀའ་ 
རྒྱ༔ གསང་རྒྱ༔ གཏད་རྒྱ༔ ༄ཙ།ཟ།བཤསཧྱ།པཎྞ5གས༔ ཟ།གཤཾཅ།ཐ།ཤཿ 
59

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
ཧཱུྃ༔ ཐུགས་སྒྲུབ་དྲག་པོའི་ཉམས་ལེན་ལག་བཅང་མ་བཞུགས་སོ༔ 
ཨོཾ༔གཎྷགམཿཀརྨཧྨརྦཀ བླ་མ་དྲག་པོ་ཐོད་ཕྲེང་རྩལ་ལ་ཕྱག་འཚལ་ 
ལོ༔ བླ་མ་དྲག་པོའི་རྣལ་འབྱོར་པས༔ དྲེགས་པ་སྡེ་བརྒྱད་བྲན་དུ་འཁོལ་བའི་ཕྱིར༔ ཁྱད་ 
པར་རྒྱལ་འགོང་འདུལ་འདོད་ན༔ དྲག་པོ་རེག་ཆོག་སྤུ་གྲི་འདི༔ ཉམས་སུ་བླངས་པས་ 
ཚར་གཅོད་འགྱུར༔ དབེན་ཞིང་ཉམས་དགའི་གནས་ཉིད་དུ༔ མནྜལ་མདའ་གང་མཐོ་ 
གང་ལ༔ ཆང་དང་སྤོས་ཀྱིས་ཆག་ཆག་གདབ༔ ས་བརྟག་ས་བསླང་ས་སྦྱང་ལེགས་པར་ 
བྱ༔ རང་ཉིད་ཁྲུས་གསོལ་སྤོས་ཀྱིས་བདུག༔ ཐིག་གདབ་ཆ་ཆེན་བཅུ་དྲུག་ལ༔ སྒོ་རྫོགས་ 
སྤྱི་དང་མཐུན་པར་བྱ༔ དབུས་སུ་ཆོས་འབྱུང་བསྣོལ་མར་བྱ༔ དེ་ཡི་མུ་ཁྱུད་ཕྱི་མ་ལ༔ རྩིབས་ 
བཞི་ཕྱོགས་མཚོན་དཔའ་བོ་རིགས་བཞི་བསྐྱེད༔ དེ་ཡི་ཕྱི་རིམ་མུ་ཁྱུད་ཕྱི་མ་ལ༔ རྩིབས་ 
བཅུ་མཁའ་འགྲོ་བཅུ་རུ་བསྐྱེད༔ དེ་ཡི་མུ་ཁྱུད་ཕྱི་མ་ལ༔ ཐོད་པའི་རྭ་བ་དག་གིས་བསྐོར༔ 
སྒོ་བཞིར་སྒོ་བ་བཞི་རུ་བསྐྱེད༔ ཕྱོགས་མཚམས་བཞི་ལ་སྲས་མཆོག་རིགས་བཞི་བཀོདཿ༔ 
པད་ར་རྡོ་ར་དུར་ཁྲོད་མེ་རིས་བསྐོར༔ དལ་གྱི་དབུས་སུ་བསྒྲུབ་གཏོར་བཞག༔ མཐའ་
མར་གཏོར་མས་བསྐོར་བ་ལ༔ ཚོགས་དང་ཡོ་བྱད་ཅི་འབྱོར་བཤམས༔ རང་ཉིད་ཁྲུས་ 
བྱས་སྤོས་ཀྱིས་བདུག༔ བགེགས་གཏོར་བསྔོས་ལ་ཚོག་གཞུང་བསྲང་༔ ཨོཾ་དྷརྨ་དྷརྟུ་ཛྙཱ་ 
ན་བཛྲ་སྭ་བྷཱ་ཝ་ཨཏྨ་ཀོ྅ཧཾ༔ ཆོས་ཐམས་ཅད་སྟོང་པར་བསམ་པའི་ངང་ནས༔ ཨེ་ལས་ 
ནམ་མཁའ་མཐིང་ནག་གྲུ་གསུམ་བརྡལ་བའི་དབུས་སུ༔ འོག་གཞི་ཡཾ་ལས་རླུང་ནག་ 
འཁྲུགས་པའི་སྟེང་དུཿ༔ རཾ་ལས་མེའི་དལ་དམར་ནག་འཇིགས་སུ་རུང་བའི་ཀློང་ན༔ ར་ལས་ 
རཀྟའི་རྒྱ་མཚོ་ཁོལ་མའི་སྟེང་དུཿ༔ སུཾ་ལས་གསེར་གྱི་ས་གཞི་བརྡལ་བའི་དབུས་སུ༔ ཀཻ་
60

༄༅། ཟབ་གཏེར་ཆོས་ཀྱི་མཛོད་ཁང་།
ལས་ཀེང་རུས་ཀྱི་རི་རབ་བརྩིགས་པ༔ བྷཾ་ལས་ཐོད་པ་སྐམ་རློན་གྱི་གཞལ་ཡས་ཁང་༔ 
གྲུ་བཞི་སྒོ་བཞི་རྟ་བབས་དང་ལྡན་པ༔ ལྷ་ཆེན་པོ་བརྒྱད་ཀྱི་ཀ་བ་རྔམ་ཞིང་འགྱིང་བ༔ རུས་ 
སྦལ་གྱི་ཀ་གདན་འཁུན་པས་འདེགས་པ༔ གཟའ་བརྒྱད་ཀླུ་བརྒྱད་ཀྱི་གདུང་སྟེགས་དང་ 
གདུང་མ༔ རྒྱུ་སྐར་ཉི་ཤུ་རྩ་བརྒྱད་ཀྱི་གྲལ་ཕྱམཿ༔ ཞིང་ཆེན་གྱི་ཐོག༔ ཐོད་པའི་བ་གམ༔ 
རྒྱུ་མའི་དྲྭ་ཕྱེད༔ ཙིཏྟའི་ཕོ་ཏོག༔ མི་རོའི་རྒྱལ་མཚན༔ ཀེང་རུས་ཀྱི་འཕན་གདུགས༔ རྡོ་ 
རྗེའི་ཡ་ཐེམ་མ་ཐེམ༔ བང་རིམ་བཞི་དང་བཅས་པ༔ རྡོ་རྗེ་ཉི་ཟླའི་གཡག་ཤིང་བྱས༔ རྩིག་ 
པ་ལྔ་ལྡན་འདོད་ཡོན་གྱི་སྣམ་བུ༔ ཕ་གུ་དྲ་བ་དྲྭ་ཕྱེད༔ དྲིལ་བུ་གཡེར་ཁ་མདའ་ཡབ་པུ་ 
ཤུ༔ ཕྱི་ནང་གི་རྣམ་པ་མེད་པ༔ ཡེ་ཤེས་ཀྱི་མེ་དཔུང་འབར་བའི་ཀློང་༔ དམར་ནག་གྲུ་ 
གསུམ་འབར་བའི་ཨེ་དཀྱིལ་སྟེང་༔ ཐབས་ཤེས་ཉི་ཟླ་པདྨ་བརྩེགས་པའི་ཁར༔ དྲེགས་ 
པ་སྡེ་བརྒྱད་ཐམས་ཅད་གན་རྐྱལ་དང་ཁ་སྦུབས་སུ་བསྣོལ་བའི་སྟེང་དུ༔ རང་གི་རྣམ་པར་ 
ཤེས་པ་ཧཱུྃ་དམར་ནག་གཅིག་ཏུ་བསམ༔ དེ་ལས་འོད་འཕྲོས་ཞི་ཁྲོའི་ལྷ་ཚོགས་ཐམས་ 
ཅད་བསྐུལ༔ འཕགས་པ་མཆོད་ཅིང་སེམས་ཅན་གྱི་སྡིག་སྒྲིབ་སྦྱངས༔ འོད་ཟེར་ཚུར་ 
འདུས་ཧཱུཾ་ལ་ཐིམ༔ ཧཱུྃ་དེ་ཡོངས་སུ་གྱུར་པ་ལས༔ བདག་ཉིད་སྐད་ཅིག་གིས་གུ་རུ་དྲག་པོ་ 
ཐོད་ཕྲེང་རྩལ༔ སྐུ་མདོག་དམར་ནག་མེའི་ཚྭ་ཚྭ་འཕྲོ་བ༔ དབུ་གསུམ་ཕྱག་དྲུག་ཞབས་ 
བཞིར་བསྒྲད་པ༔ གཡས་ཞལ་དཀར་ལ་བཞད་པ༔ གཡོན་ཞལ་ལྗང་ལ་གཏུམ་པཿ༔ དབུས་ 
ཞལ་དམར་ལ་རྔམས་པ༔ ཞལ་གསུམ་བསྒྲད་ཅིང་མཆེ་བ་གཙིགས་པ༔ སྨ་རའི་ཨག་ 
ཚོམ་ལས་མེ་སྟག་འཕྲོ་བ༔ སྨིན་མ་དམར་སེར་གློག་ལྟར་འཁྱུག་པ༔ དབུ་སྐྲ་ཁམ་སེར་ 
གྱེན་དུ་བརྫེས་པ༔ མཆེ་བ་ཟངས་ཡག་ཧ་ཧར་རྒོད་པ༔ སྐུ་ལ་གསེར་གྱི་རྡོ་རྗེའི་གོ་ཁྲབ་ 
གསོལ་བ༔ ཁྲོ་གཉེར་རབ་གཏུམ་མཆེ་བ་གཙིགས་པ༔ ཕྱག་དྲུག་དང་པོ་གཉིས་ན་གྲི་
61

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
གུག་ཐོད་ཁྲག་འཛིན་པ༔ བར་པ་གཉིས་ན་གནམ་ལྕགས་རྡོ་རྗེ་དང་ཁ་ཊཾ་འབར་བས་
དམ་ཉམས་དགྲ་ལ་གསོར་བ༔འོག་མ་གཉིས་ན་རལ་གྲི་དང་ལྕགས་སྡིག་ནག་པོ་ཁ་དགུ་ 
མིག་དགུ་བ་བསྣམས་པ༔ དུར་ཁྲོད་འབར་བའི་ཆས་དགུས་བརྒྱན་པ༔ སྒེག་པ༔ དཔའ་ 
བ༔ འཇིགས་སུ་རུང་བ༔ མི་སྡུག་ཁྲོ་ཞིང་རྒོད་དང་ཞི་བ་དང༔ སྙིང་རྗེ་རྔམ་དང་འབར་ 
བའི་ཆས་དགུ་ལྡན་པ༔ སྐུ་ཐུང་ལ་སྦོམ་ཞིང་ཡན་ལག་རགས་པ༔ ཞབས་བཞི་བརྐྱང་བསྐུམ་ 
གར་སྟབས་སུ་བཞུགས་པ༔
དྲེགས་པ་ཕོ་མོ་གན་རྐྱལ་ཁ་སྦུབ་ཏུ་བརྫི་ས་པ༔ སྟག་གི་ལྤགས་པའི་ཤམ་ཐབས༔ 
གླང་ཆེན་གྱི་ཀོ་རློན༔ མི་ལྤགས་ཀྱི་གཡང་གཞི༔ རཀྟའི་ཐིག་ལེ༔ ཐལ་ཆེན་གྱི་ཚོམ་བུ༔ 
ཞག་གི་ཟོ་རིས༔ མི་སྐྲའི་སྐུད་པ༔ ཐོད་སྐམ་ལྔས་དབུ་ལ་བརྒྱན་པ༔ ཐོད་རློན་ལྔ་བཅུས་ 
དོ་ཤལ་བྱས་པ༔ སྦྲུལ་དཀར་ཁྲ་དང་༔ སེཪ་ཁྲ་དང༔ དམར་ཁྲ་དང༔ ལྗང་ཁྲས་དབུ་དང་ 
ཕྱག་ཞབས་བརྒྱན་པ༔ རིན་པོ་ཆེའི་རྒྱན་དང་མེ་འོད་གློག་གི་ཚྭ་ཚྭ་འཕྲོ་བ༔ སྐུ་འཇིགས་ 
གཏུམ་དྲག་ཤུལ་དང་ལྡན་པའི་སྤྱི་བོར་སྣང་བ་མཐའ་ཡས་ཕྱི་སྒྲུབ་པདྨ་འབྱུང་གནས༔ ནང་ 
སྒྲུབ་ཐོད་ཕྲེང་རྩལ༔ དཔྲལ་བར་འཇམ་དཔལ༔ མགྲིན་པར་རྟ་མགྲིན༔ ཐུགས་ཀར་ 
ཕྱག་རྡོར༔ ལྟེ་བར་རིགས་ལྔའི་མཁའ་འགྲོ་མ༔ གསང་གནས་སུ་ཡཀྴ་མེ་དབལ་རྣམས་ 
གསལ་བའི་པང་ན༔ ཡུམ་རྡོ་རྗེ་ཕག་མོ་སྐུ་མདོག་མཐིང་ཁ་ཞལ་གཅིག་ཕྱག་གཉིས་གྲི་ 
གུག་དང་ཐོད་པ་འཛིན་པས་ཡབ་ལ་འཁྱུད་པ༔ ཟུང་འཇུག་བདེ་བའི་ཉམས་དང་ལྡན་ 
པར་བསམ༔ གཙོ་བོའི་ཐུགས་ཀར་ཟླ་བའི་སྟེང་དུ༔ ཧཱུཾ་དམར་ནག་ལ་ཨ་རྩིག་གིས་བསྐོར་ 
བར་བསམ༔ དེ་ལས་འོད་ཟེར་འཕྲོས་པས་སངས་རྒྱས་དང་བྱང་ཆུབ་སེམས་དཔའ་ཞི་ 
ཁྲོ་རབ་འབྱམས་ཀྱི་ལྷ་ཚོགས་རྣམས་སྤྱན་དྲངས༔ རང་གི་སྙིང་གའི་ཧཱུཾ་ལ་ཐིམ༔ ཡེ་ཤེས་
62

༄༅། །ཟབ་གཏེར་ཆོས་ཀྱི་མཛོད་ཁང་།
ཆེན་པོའི་ངོ་བོར་གྱུར་པ་ལས་འོད་ཟེར་སྣ་ལྔ་འཕྲོས༔ འོད་ཟེར་རེ་རེའི་རྩེ་མོ་ནས་ཕྲིན་ 
ལས་ཀྱི་ཁྱུང་ལྔ་བྱུང་༔ སྤྱི་བོར་གཏི་མུག་འཇོམས་པའི་བྱ་ཁྱུང་མཐིང་ག༔ དཔུང་པ་གཡས་ 
སུ་ཞེ་སྡང་འཇོམས་པའི་བྱ་ཁྱུང་དཀར་པོ༔ དཔུང་པ་གཡོན་དུ་ང་རྒྱལ་འཇོམས་པའི་བྱ་ 
ཁྱུང་སེར་པོ༔ པུས་མོ་གཡས་སུ་འདོད་ཆགས་འཇོམས་པའི་བྱ་ཁྱུང་དམར་པོ༔ པུས་མོ་ 
གཡོན་དུ་ཕྲག་དོག་འཇོམས་པའི་བྱ་ཁྱུང་ལྗང་ཁུ༔ ཕྲིན་ལས་སྤྲུལ་པའི་བྱ་ཁྱུང་ལྔ་པོ་ལཿ 
གནམ་ལྕགས་ཁྲོ་ཆུ་ཁོལ་མའི་ལུས་པོ་ལ༔ མེ་ཡི་གཤོག་པ་ཟངས་ཀྱི་སྡེར་མོ་ཅན༔ སྒོ་
བཞིར་ལྕགས་ཀྱུ་ཞགས་པ་ལྕགས་སྒྲོག་དྲིལ་བུ་མ་རྣམས་དཀར་སེར་དམར་ལྗང་ཁྲོ་མོའི་འགྱིང་ 
ཚུལ་ཅན་དུ་བསྒོམ༔ གཙོ་བོའི་ཐུགས་ཀ་ནས་འོད་ཟེར་འཕྲོས་པས་གསེར་གྱི་འཁོར་ལོ་ 
རྩིབས་སྟོང་གཡས་སུ་འཁོར་བ༔ ལྕགས་ཀྱི་འཁོར་ལོ་རྩིབས་སྟོང་གཡོན་དུ་འཁོར་བ༔ 
རྩིག་པ་ལྔ་ལྡན་འདོད་ཡོན་གྱི་སྣམ་བུ༔ ཕ་གུ་དྲྭ་ཕྱེད་དྲིལ་བུ་གཡེར་ཁ༔ མདའ་ཡབ་པུ་ 
ཤུ༔ རྒྱལ་མཚན་འཕྱར་བ༔ འོད་ཟེར་འཇའ་འོད་གསལ་བའི་མཐར་རྡོ་རྗེའི་ར་བ་དང་ 
མེ་དཔུང་གིས་ཀུན་ནས་བསྐོར་ཞིང་འོད་ཟེར་འབར་བའི་ཚོགས་ཆེན་པོ་འབེབས་ཤིང་
བཀྲ་ཤིས་ཀྱི་དབྱངས་ཀྱིས་ཀུན་ནས་བསྟོད་པ༔ མངོན་པར་འདུས་མ་བྱས་ཤིང་དཔའ་ 
བའི་ཉམས་དང་ལྡན་པའི་གཞལ་ཡས་ཁང་གི་ཕྱི་རོལ་ཏུ་དུར་ཁྲོད་ཆེན་པོ་བརྒྱད་དེ༔ བསིལ་ 
བ་ཚལ༔ དགའ་བ་ཚལ༔ རྔམ་པ་སྒྲ་སྒྲོག༔ སོ་ས་གླིང༔ བདེ་བ་ཅན༔ དགའ་བ་ཅན༔ 
ཨ་སུ་ར༔ རོ་མྱགས་རྣམས་སུ་ སློབ་དཔོན་བརྒྱདཿ༔ སྤྲིན་བརྒྱད་མེ་བརྒྱད༔ ཆུ་བརྒྱད༔ 
ལྷ་བརྒྱདཿ༔ ཀླུ་བརྒྱད༔ མཆོད་རྟེན་བརྒྱད༔ ནམ་མཁར་སྤྲིན་འཐིབས་པའི་གློག་གི་འོད་ 
ཟེར་འཕྲོ་བ༔ འབྲུག་གི་སྒྲ་འབྱིན་པ༔ ཧཱུཾ་ཕཊ་དང་འཇིགས་པའི་སྒྲ་སྒྲོགས་པ༔ ཌཱཀྐི་སྲིན་ 
པོ་ཤ་ཟ༔ ལྕེ་ སྤྱང༔ དུར་ བྱ་ ཀཾ་ ཀ་ བྱ་རོག༔ འུག་པ༔ བྱ་གགཿ༔ སེང་གེ༔ སྟགཿ༔ གཟིག༔
63

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
དོམ༔ དྲེད་རྣམས་འཇིགས་པའི་ང་རོ་སྒྲོགས་པ༔ རོ་དང་རོ་ལངས་ཀེཾ་རུས་གར་བྱེད་པཿ༔ 
རོ་ཧ་ཧ་ཞེས་དགོད་ཅིང་རྒྱུག་པ༔ ས་གཞི་ཁྲག་གི་རྦ་ཀློང་འཁྲུག་པ༔ དྲག་པོའི་མཚོན་ཆ་ 
སྣ་ཚོགས་པའི་ཆར་འབེབས་པ༔ དཔའ་བའི་ཉམས་ཀྱིས་མི་འཇིགས་པའི་རྣམ་པས་ 
ཅང་ཏེའུ་དང་ཁ་ཊཾ་ཀ་བསྣམས་པཿ༔ སྐྲ་སྤྱི་བོར་བརྫེས་པ༔ ཐལ་ཆེན་བྱུགས་ནས་ཁྲོ་ཞིང་ 
དྲག་པོའི་ཉམས་དང་ལྡན་པ༔ ཧ་ཧ་ཧཱུཾ་ཕཊ་ཀྱི་སྒྲ་སྒྲོགས་ཤིང་རྒྱུག་པར་བྱེད་པ༔ ཁྲོ་བོ་ 
འབར་བའི་གནམ་གཡོགས་ཀྱིས་གཏམས་པར་བསྒོམ༔ དེ་ལྟར་གསལ་བའི་ངང་ནས་ 
སྟེང་གི་ནམ་མཁར་བྱོན་ཏེ༔ གོང་དང་འདྲ་བར་གསལ་བཏབ་ལ༔ ཛཿཧཱུྃ་བཾ་ཧོཿ༔ བསྐྱེད་ 
པ་དང་གཉིས་སུ་མེད་པར་ཐིམ༔
གཞན་ཡང་སངས་རྒྱས་བྱང་ཆུབ་སེམས་དཔའ་ཞི་ཁྲོ་རབ་འབྱམས་དཔའ་བོ་དཔའ་
མོ་བཀའ་སྲུང་དམ་ཅན་འཁོར་ཞིང་གི་རྡུལ་སྙེད་དང་བཅས་པ༔ རང་རང་སོ་སོའི་ཕོ་བྲང་དང་ 
གནས་ནས་བྱོན་ནས༔ གཙོ་བོ་ལ་ཐིམ་པར་བསམ༔ ཀུན་བཟང་ཡབ་ཡུམ་རྒྱལ་བ་རྒྱ་ 
མཚོ་དང་བཅས་པ་བྱོན་ནས༔ དཔྲལ་བའི་མཛོད་སྤུའི་འཇམ་དཔལ་ལ་ཐིམ་པས༔ སྐུ་རྡོ་ 
རྗེའི་དབང་ཐོབ༔ རིགས་ལྔ་ཞི་ཁྲོའི་ལྷ་ཚོགས་དང་བཅས་པ་མདུན་གྱི་ནམ་མཁར་བྱོན་ 
ནས༔ མགྲིན་པའི་རྟ་མགྲིན་ལ་ཐིམ་པས༔ གསུང་རྡོ་རྗེའི་དབང་ཐོབ༔ ལྕང་ལོ་ཅན་དང་ 
གནམ་ལྕགས་འབར་བའི་རྩེ་ནས༔ གསང་བའི་བདག་པོ་ཕྱག་ན་རྡོ་རྗེ་གོས་སྔོན་ཅན་ 
དང་༔ གཏུམ་པོ་དྲེགས་པ་ཀུན་འདུལ་གྱི་ལྷ་ཚོགས་ཀྱིས་བསྐོར་བ་མདུན་གྱི་ནམ་མཁར་ 
བྱོན་ནས༔ ཐུགས་ཀའི་ཕྱག་རྡོར་ལ་ཐིམ་པས༔ ཐུགས་རྡོ་རྗེའི་དབང་ཐོབ༔ བཅོམ་ལྡན་
འདས་སྣང་བ་མཐའ་ཡས་ལ་འཁོར་བྱང་ཆུབ་སེམས་དཔའི་ཚོགས་ཀྱིས་བསྐོར་བ་མདུན་ 
གྱི་ནམ་མཁའ་ལ་བྱོན་ནས༔ སྤྱི་བོའི་ཚེ་དཔག་མེད་ལ་ཐིམ་པས༔ ཡོན་ཏན་རྡོ་རྗེའི་དབང་
64

༄༅། །ཟབ་གཏེར་ཆོས་ཀྱི་མཛོད་ཁང་།
ཐོབ༔ བྱ་ཁྱུང་ལ་བྱ་ཁྱུང་གི་ ཚོགས་དཔག་ཏུ་མེད་པ་ཐིམ་པས་ཕྲིན་ལས་རྡོ་རྗེའི་དབང་ 
ཐོབ༔ རིགས་ལྔའི་སངས་རྒྱས་སྟེང་གི་ནམ་མཁར་བྱོན་ནས༔ རིན་པོ་ཆེའི་བུམ་པས་དབང་ 
བསྐུར་བས་སྒོ་གསུམ་གྱི་དྲི་མ་དག༔ སྐུ་གང་ཆུའི་ལྷག་མ་ཡར་ལུད་པ་ལས༔ མཐུ་དང་ 
རྫུ་འཕྲུལ་ལ་དབང་སྟེ༔ སངས་རྒྱས་སྣང་བ་མཐའ་ཡས་ཀྱིས་དབུ་བརྒྱན་པར་བསམ༔ འཁོར་ 
ལོ་མཚོན་ཆ་རབ་ཏུ་འབར་ཞིང་འཁོར་བའི་བར་དུཿ༔ གནོད་བྱེད་ཀྱི་སྐེ་ཕྲུལ་གྱིས་གཏུབ་ 
ཅིང་༔ ཐུགས་ཀའི་ཧཱུཾ་རྡོ་རྗེ་དེ་ཉིད་ནས་མཚོན་ཆ་འཁོར་ལོ་དང་༔ རྡོ་རྗེ་དང་༔ རལ་གྲི་ 
དང་༔ གྲི་གུག་དང་༔ ཁ་ཊཱཾ་ཀར་གྱུར་ནས༔ བསྐལ་པའི་མེ་རི་འབར་བའི་ཀློང་ནས༔ 
གཟུགས་སྣང་ཐམས་ཅད་མེས་བསྲེགས༔ མཚོན་ཆས་བརྡུངས་པས༔ སྣང་སྲིད་འཇིག་ 
རྟེན་ཐམས་ཅད༔ མེར་མེར་ལྡེག་ལྡེག༔ འུར་འུར་ཤིག་ཤིག༔ ཆོམ་ཆོམ་ཚེག་ཚེག༔ གུལ་ 
གུལ་ཁྱོམ་ཁྱོམ༔ འཕར་ཞིང་འུར་སྒྲས་སྟོང་གསུམ་འཇིག་རྟེན་འོད་དུ་མེར་གྱིས་ཞུ༔ གཞལ་ 
ཡས་ཁང་ལྷ་དང་བཅས་པ་ལ་བསྟིམས༔ གཟི་བརྗིད་ཆེན་པོའི་བཅུད་དང་ལྡན་པར་བསམ༔
གཙོ་བོའི་ཐུགས་ཀ་ནས་འོད་འཕྲོས་པས་འཇིག་རྟེན་གྱི་ཁམས་ཐམས་ཅད་ཁྲོ་ཆུང་དཔག་ 
ཏུ་མེད་པས་གང་༔ ལ་ལ་འཁྲབ༔ ལ་ལ་རྒྱུག༔ ལ་ལ་གར་བྱེད༔ ལ་ལས་མཚོན་ཆ་སྣ་ཚོགས་ 
པས་བརྡེག་ཅིང་བརྡུངས་པས༔ རྒྱལ་འགོང་སྡེ་བརྒྱད་ཐམས་ཅད་བརྒྱལ་བ་དང་༔ རེངས་ 
པ་དང་རྨུགས་པ་དང་༔ བྱིང་བ་དང་འདར་བ་དང་༔ ཉམས་པ་དང་སྨྱོས་པ་དང་༔ འབོགས་ 
པ་དང་༔ རྩ་སྔགས་ཀྱིས་དབང་དུ་སྡུད་ཅིང་རྡུལ་དུ་རློག༔ བླ་མ་གོ་ཆའི་ལྷ་རྣམས་ཀྱིས་ 
དེ་ཁོ་ན་འདྲ་བའི་སྤྲུལ་པ་བསམ་གྱིས་མི་ཁྱབ་པས༔ གདུག་པ་གནོད་བྱེད་ཐམས་ཅད་ 
ཐལ་བ་རྡུལ་དུ་རློག་ཅིང༔ གོ་ཆའི་ལྷ་ཐམས་ཅད་ཀྱི་ཞལ་ནས་ཧཱུཾ་དང་ཕཊ་ཀྱི་སྒྲ་འབྲུག་
སྟོང་ལྡིར་བ་ཙམ་དུ་གྲག་པས་སྣང་སྲིད་ཐམས་ཅད་གཡོ་ཞིང་འགུལ༔ གཙོ་བོའི་ཐུགས་
65

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
ཀར་ཧཱུཾ་དམར་ནག་ལ༔ སྔགས་ཀྱི་ཕྲེང་བས་བསྐོར་བ་ལས་འོད་ཟེར་འཕྲོས༔ ཆོས་ཀྱི་ 
དབྱིངས་ནམ་མཁའ་ལྷས་གང་བར་བསམ་ཞིང་༔ ཡང་སྙིང་འདི་ལ་འབད༔ ༀ་ཨཱ་ཧཱུྃ༔ ཨ་ 
རྩིག་ནིར་རྩིག་ན་མོ་བྷ་ག་ཝ་ཏེ་ཨ་ཡ་མ་དུ་རུ་ཙ་ཤ་ནཿ༔ ས་མ་ཡ་ཧཱུྃ་ཕཊ༔ ༀ་གྷ་རུ་ཡཀྵ་ 
རཀྵ་ཀ་ལ་རཱུ་པ་ཧཱུྃ་ཕཊ༔ སྔགས་འབྲུ་སུམ་ཅུ་སོ་ལྔ་ལ༔ གི་གུ་གསུམ་དང་ན་མོ་གསུམ༔ 
ཞབས་ཀྱུ་བདུན་དང་འགྲེང་བུ་གཅིག༔ ཞག་བདུན་ངག་མཚམས་བྱས་ལ་བཟླས༔ མཆོག་ 
དང་ཐུན་མོང་དངོས་གྲུབ་ཐོབ༔ རྟགས་ནི་གཞུང་དང་མཐུན་པའོ༔ བྱང་ཆུབ་སྒྲུབ་ལ་ཚད་ 
གཟུང་མེད༔ ལས་སྦྱོར་དུས་ཀྱི་བཟླས་པའོ༔ དངོས་གྲུབ་དུས་ཀྱི་བཟླས་པ་ནིཿ ཨོཾ་ཨཱཿཧཱུྃ 
ཨ་རྩིག་ནི་རྩིག་ན་མོ་བྷ་ག་ཝ་ཏེ་ས་མ་ཡ་སིདྡྷི་ཕ་ལ་ཧོ༔ ཞེས་བཟླས་པས་རྩ་བའི་དངོས་ 
གྲུབ་བླངས༔ གོང་གི་སྔགས་བཟླས༔ སུམ་འབུམ་གྱིས་སྡེ་བརྒྱད་དབང་དུ་འདུས༔ མཆོག་ 
དང་ཐུན་མོང་དངོས་གྲུབ་ཐོབ༔ སྔགས་ཀྱི་སྒྲ་འདི་ལན་གཅིག་བཟླས་པས་སྡེ་བརྒྱད་ཐམས་ 
ཅད་ཕྱིར་འབྲོས་ཤིང་བརླག་པར་འགྱུར་རོ༔ སྐྱོ་ན་བསྟོད་པར་བྱའོ༔ ཚོགས་བརྒྱ་རྩ་དང་ 
ན་རཀ་བསྐང་བཤགས་དག་ལ་འབད༔ དམིགས་མེད་སྤྲོས་བྲལ་གྱི་ངང་ནས་བསྔོ་བ་སྨོན་ 
ལམ་གྱི་རྒྱས་བཏབ༔ དཀྱིལ་འཁོར་བསྡུ་ཆོག་གཞུང་ལྟར་བྱ༔ སྒྲུབ་པ་ཐོན་ཁར་དངོས་ 
གྲུབ་བླང༔ སྦྱིན་སྲེག་བཞི་ཡིས་རྗེས་གཅོད་བྱ༔ བདག་འདྲ་པདྨ་ཐོད་ཕྲེང་གིས༔ མ་འོངས་ 
སྙིགས་མའི་སེམས་ཅན་ལ༔ ཕན་ཕྱིར་དྲག་པོའི་ཐུགས་སྒྲུབ་འདི༔ སྡེ་བརྒྱད་འདུལ་ན་ 
དགོས་པ་ཡིན༔ ཕྱི་ནང་འདྲ་མིན་གཉིས་ཡོད་པས༔ འདུལ་དང་བསྐྲད་ལ་དགོས་པ་ཡིན༔ 
ཁ་ཚང་དོན་དྲིལ་གདམས་པ་འདི༔ རྡོ་རྗེའི་བྲག་ལ་གཏེར་དུ་སྦས༔ པདྨའི་མིང་ཅན་འཕྲད་ 
པར་ཤོག༔ སྣོད་མིན་རྣམས་ལ་ཤོར་ར་རེ༔ ལས་འཕྲོ་ཅན་གྱིས་སྤྱོད་པར་ཤོག༔ ས་མ་ 
ཡ༔ རྒྱ་རྒྱ་རྒྱ༔ བདག་པདྨ་གླིང་པས་སྐུ་རྗེའི་བྲག་ནས་གདན་དྲངས་པའོ།། །།
66

༄༅། །ཟབ་གཏེར་ཆོས་ཀྱི་མཛོད་ཁང༌།
ཧཱུྃ༔ གུ་རུ་དྲག་པོ་ཡཀྴ་ནག་པོ་མེ་དབལ་སྒོས་སྒྲུབ་བཞུགས་སོ༔
ཨོཾ༔ ཡེ།གགྒན།བརྒྱབཡེ༔ གུ་རུ་དྲག་པོའི་ལྷ་ཚོགས་རྣམས་ལ་ཕྱག་འཚལ་ལོ༔ བླ་མ་ 
དྲག་པོའི་རྣལ་འབྱོར་པས༔ སྡེ་བརྒྱད་མ་རུང་གཟིར་བའི་ཕྱིར༔ ཡཀྴ་མེ་དབལ་སྒོས་སྒྲུབ་ 
བསྟན༔ དབེན་པར་མཚམས་བཅད་གཏོར་ཚོགས་བཤམས༔ སྦ་ལྕགས་ཚིགས་གསུམ་ 
ཁྲུ་གང་ལ༔ མགོ་ལ་དར་ནག་ཤིང་བལ་བརྒྱན༔ དཀྱིལ་དུ་རྟེན་འབྲེལ་སྙིང་པོ་གཞུག༔ 
ཡིག་འབྲུ་གསུམ་གྱིས་བརྒྱན་པ་ཞིག༔ གཏོར་མ་དཀྱིལ་འཁོར་ལྟེ་བར་བཙུགས༔ སེང་ 
ལྡེང་ཕུར་པ་སོར་བརྒྱད་པ༔ དར་སྣས་བརྒྱན་པ་དེ་དང་མཚུངས༔ སྐད་ཅིག་རང་ཉིད་མེ་ 
དབལ་སྐུ༔ སྨུག་ནག་འཇིགས་ཚུལ་རི་རབ་ཙམཿ༔ གཡས་པ་མེ་ཡི་ཐོ་བ་བསྣམས༔ གཡོན་ 
པ་མེ་ཡི་ཞགས་པ་བསྣམས༔ གནོད་བྱེད་བསྲུང་ཞིང་དགྲ་བགེགས་གཟིར༔ མེ་དཔུང་ 
གུར་དུ་འུ་རུ་རུ༔ དུར་ཁྲོད་ཆས་བརྒྱད་གར་སྟབས་འཆམ༔ སྙིང་གའི་ཧཱུཾ་ལས་འོད་ཟེར་ 
འཕྲོས༔ ཁམས་གསུམ་མེས་བསྲེགས་སྡེ་བརྒྱད་བཏུལ༔ རང་ལས་ཆེ་བཙན་མེད་པར་ 
བསྒོམ༔ སྙིང་པོ་འདི་ཉིད་འབུམ་ཕྲག་བཟླའོ༔ ཨོཾ་ཨཱཿ༔ཧཱུྃ༔ ཨོཾ་བཛྲ་ཡཀྴ་ཧཱུྃ༔ ཨ་ཡ་མ་དུ་ 
རུ་ཙ་ཤ་ནཿ༔ སྡེ་བརྒྱད་ཀྱི་སྲོག་རྩ་ལ་ཡཾ་ཡཾ༔ ཏྲི་ཛ་ཧུར་ཐཾ༔ སྟོང་ཕྲག་རེ་ཡིས་ཕུར་པ་ལ༔ 
དམིགས་པ་དང་བཅས་སྔགས་འདིས་བྲབ༔ ཞག་བདུན་བཅུ་བཞིའི་བར་དུ་ནི༔ དངོས་ 
སུ་ཞལ་ལུང་སྟོན་པ་དང་༔ ལྷ་འདྲེས་སྲོག་སྙིང་འབུལ་བ་དང་༔ རྫ་ས་ལ་མེ་སྟག་འཕྲོ་བ་ 
དང་༔ རྨི་ལྟས་ངོ་མཚར་དུ་མ་ཡོང༔ དེ་དུས་མཚམས་གྲོལ་བྱིན་བརླབ་བྱ༔ དྲག་པོའི་སྦྱིན་ 
སྲེག་ལན་བདུན་གྱིས༔ ཚངས་པ་ཡིན་ཡང་ཚར་གཅོད་འགྱུར༔ རང་ལ་མཆོག་ཐུན་གཉིས་
67

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
ཀ་འབྱུང་༔ ཐུགས་སྒྲུབ་ཁོལ་བུ་གསུམ་པོ་འདི༔ དྲག་སྒྲུབ་ཀུན་གྱི་སྲོག་སྙིང་ཡིན༔ ཟབ་ 
ཕྱིར་ཟུར་དུ་བཀོད་པར་བྱ༔ ཕྱི་མའི་དོན་དུ་གཏེར་དུ་སྦས༔ ལས་ཅན་གཅིག་དང་འཕྲད་ 
པར་ཤོགཿ༔ ས་མ་ཡ༔ རྒྱ་རྒྱ་རྒྱ༔ མངྒ་ལཾ༔ ༑ མཊཏྲཿསྱཥཿ༔ སྣང་བ་ཐམས་
ཅད་ཁྲོ་བོ་མེད་དབལ་དུ་གྱུར༔ བ་སྤུའི་བུ་ག་ཐམས་ཅད་ནས་སྡིག་པ་དང་ཁྲོ་བོས་གཏམས་ 
ནས༔ ལྕགས་སྲེག་ལ་རྩྭ་ཐུར་གྱིས་མི་ཚུགས་པ་བཞིན་དུ༔ གནོད་བྱེད་ཐམས་ཅད་རྡུལ་ 
ཙམ་ཡང་མེད་པར་བསམ་མོ༔ སྦ་སྨྱུག་དེ་ཉིད་གང་ན་སར་བརྡེག་ཅིང་གདོན་རྣམས་བརྡུང་ 
ངོ་༔ སུ་འཕྲད་དྲག་པོའི་བརྟུལ་ཞུགས་བྱ༔ ཕུར་པ་བརྡེགས་པས་ཀྱང་ཐུབ༔ དམ་ཚིག་ 
ཏུ་ལུས་དང་མ་བྲལ་བ་གལ་ཆེ༔ ས་མ་ཡ༔ རྒྱ་རྒྱ་རྒྱ༔ མགཡེ༔ མངྒ་ལཾ༔
68

༄༅། །ཟབ་གཏེར་ཆོས་ཀྱི་མཛོད་ཁང་།
ê༔ ཕྱི་ནང་གསང་གསུམ་གཅིག་ཏུ་དྲིལ་བའི་སྒྲུབ་ཐབས་ཤོག་དྲིལ་གུད་དུ་སྦས་པའོ༔
ཨེ་མ་སྐལ་ལྡན་སྒྲུབ་པ་པོ༔ ཨོ་རྒྱན་ང་ཉིད་དྲག་པོའི་སྐུ༔ འགྲོ་བའི་དོན་དུ་བསྟན་པ་ 
ལས༔ བརྩེར་དགོངས་དད་ལྡན་གསོལ་བ་ཐོབ༔ ང་འབོད་གསང་སྔགས་རྒྱུན་དུ་སྒྲོགས༔ 
རྩེ་ལྡན་སྔགས་འབྲུ་བཅུ་དགུ་ལ༔ འབུམ་ཚོ་གསུམ་གྱི་གྲངས་ཐེམས་ན༔ ཡོན་ཏན་སྣ་ 
ཚོགས་འབྱུང་བར་འགྱུར༔ ནང་སྒྲུབ་སྔགས་འབྲུ་ལྔ་བཅུ་གཅིག༔ འབུམ་ཚོ་གསུམ་གྱི་ 
གྲངས་ཐེམས་ན༔ དངོས་གྲུབ་མ་ལུས་འབྱུང་བར་འགྱུར༔ ཕྱི་མར་འབྲས་བུ་སྐུ་ལྔ་ཐོབ༔ 
ཅེས་སོ༔ ཡང་མཚོ་རྒྱལ་དང་ལྷ་ལྕམ་གཉིས་ཀྱིས་འདི་སྐད་ཅེས་ཞུས་སོ༔ ཀྱཻ༔ མ་ཧཱ་གུ་ 
རུ་ལགས༔ མ་འོངས་ལྔ་བརྒྱ་དུས་ཀྱི་མཐའ་མ་ལ༔ འཇིག་རྟེན་དྲེགས་པའི་སྡེ་བརྒྱད་རླུང་ 
ལྟར་འཚུབ༔ ཁྱད་པར་རྒྱལ་པོ་ཀླུ་རྣམས་མེ་ལྟར་འབར༔ འགྲོ་བའི་ཚེ་སྲོག་དབང་ཐང་ 
བསོད་ནམས་ལ༔ གློ་བུར་རྐྱེན་དང་བར་ཆད་ཧུར་ཐུམ་འབྱུང་༔ དེ་དུས་སེམས་ཅན་རྣམས་ 
ལ་ཕན་ཐོགས་ཕྱིར༔ གོང་དུ་གསུངས་པའི་གདམས་པ་ཟབ་མོད་ཀྱང་༔ དེ་ལས་ཟབ་ 
པའི་སྙིང་པོ་ཡང་ཟབ་ནི༔ ཕྱི་ནང་གསང་གསུམ་གཅིག་ཏུ་དྲིལ་བ་འདི༔ སློབ་དཔོན་ཉིད་ 
དང་མྱུར་དུ་མཇལ་བའི་ཐབས༔ གོ་སླ་ཁྱེར་བདེའི་ཚིག་ཉུང་བྱིན་རླབས་ཅན༔ གུ་རུ་ཁྱེད་ 
ཀྱིས་བཀའ་གནང་ཞུ༔ ཞེས་ཞུས་པས༔ སློབ་དཔོན་གྱིས་གསུངས་པ༔ ཉོན་ཅིག་སྣོད་ 
ལྡན་དགེ་སེམས་མ༔ ཕྱི་རབས་རྗེས་འཇུག་གང་ཟག་ལས་ཅན་རྣམས༔ བར་ཆད་སེལ་ 
ཕྱིར་གདམས་པ་རྣམས༔ ཉམས་སུ་བླངས་ན་ཐེ་ཚོམ་མེད་པར་འགྲུབ༔ མཆོག་དང་ཐུན་
69

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
མོང་དངོས་གྲུབ་མ་ལུས་ཐོབ༔ ཁྱད་པར་བྱིན་རླབས་དངོས་གྲུབ་མྱུར་འདོད་ན༔ རྡོ་རྗེ་ 
དྲག་རྩལ་པདྨ་ང་ཉིད་བསྒོམ༔ ཨོཾ་ཨཱཿ༔ཧཱུྃགུ་རུ་པདྨ་ཛྙཱ་ན་སིདྡྷི་ཧཱུྃ༔ ཞེས་པ་མཚོ་རྒྱལ་དང་ 
བ་སྦྲགས་ལ༔ ཞི་བསྙེན་ལ་མོས་གུས་ཐེབས་པར་བྱའོ༔ སྔགས་འབྲུ་བཅུ་གཉིས་སྔགས་ཀྱི་ 
གནད༔ བྱེ་བ་ཐེམས་ནས་ལས་ཀུན་འགྲུབ༔ བསྙེན་པའི་དུས་སུ་སྤྱི་བོར་བསྒོམ༔ སྒྲུབ་ 
པའི་དུས་སུ་སྙིང་གར་བསྒོམ༔ ལས་སྦྱོར་དུས་སུ་རང་གསལ་གདབ༔ གུ་རུ་མཚོ་རྒྱལ་ 
ཡབ་ཡུམ་གཉིས༔ ཐུགས་སྒྲུབ་ཟབ་མོའི་ཐུགས་སྒྲུབ་འདི༔ ཉམས་སུ་བླངས་ན་ཚེ་གཅིག་ 
སངས་རྒྱས་ཡིན༔ ཕྱི་སྒྲུབ་ནང་སྒྲུབ་གསང་སྒྲུབ་གསུམ༔ གང་ལྟར་བསྒྲུབས་ཀྱང་མྱུར་ 
དུ་འགྲུབཿ༔ མིང་ནས་འབོད་དང་སྲོག་ནས་འདྲེན༔ འདི་དང་སྲོག་གི་སྒྲུབ་པ་གཉིས༔ སྙིང་ 
ཕྱུངས་ལག་མཐིལ་ནང་དུ་བཀོདཿ༔ ང་ཉིད་བསྒོམ་ཞིང་སྔགས་འདི་འདྲེན༔ དུས་གསུམ་ 
སངས་རྒྱས་ཡོན་ཏན་མ་ལུས་རྫོགས༔ རྒྱལ་བ་ཞི་ཁྲོ་གསང་སྔགས་ཕྱི་ནང་དང༔ དཔའ་ 
བོ་མཁའ་འགྲོའི་བྱིན་རླབས་དངོས་གྲུབ་རྣམས༔ ནོར་བུ་རིན་ཆེན་ཡོན་ཏན་ཀུན་རྫོགས་ 
ལྟར༔ དེ་དག་མ་ལུས་བདག་ལ་རྫོགས༔ ང་ཉིད་བསྒོམས་དང་དྲན་པ་ཙམ་གྱིས་ཀྱང་༔ 
རྒྱལ་བ་སྲས་བཅས་ཐུགས་རྗེས་དེ་ལ་གཟིགས༔ གསང་སྔགས་ཕྱི་ནང་ལྷ་ཚོགས་ཐམས་ 
ཅད་ཀྱང་༔ དབང་བསྐུར་བྱིན་རློབ་དངོས་གྲུབ་སྟེར་བར་བྱེད༔ མ་མོ་མཁའ་འགྲོ་རྣམས་ 
ཀྱང་དབང་དུ་འདུས༔ འདི་ལ་བྱེ་བ་གཅིག་གི་གྲངས་ཐེམས་ནས༔ དེ་ནས་གསང་སྒྲུབ་ 
གཞུང་ལྟར་བསྒྲུབ༔ སྡེ་བརྒྱད་གཅུན་ཀྱང་འགལ་བ་མེད༔ དཔའ་བོ་མཁའ་འགྲོ་སྤྲིན་ 
བཞིན་འདུ༔ བཀའ་སྲུང་ཆོས་སྐྱོང་བྲན་ལྟར་ཉན༔ སྣང་སྲིད་ལྷ་འདྲེས་བཀའ་བཞིན་ 
སྒྲུབ༔ སེམས་ཅན་ཐམས་ཅད་སྐད་ཅིག་ང་དྲན་ན༔ དེ་དང་ང་ལ་འདུ་འབྲལ་མེད༔ ཡོན་ 
ཏན་ཐམས་ཅད་ང་ཉིད་བསྒོམས་པས་འབྱུང་༔ དངོས་གྲུབ་ཐམས་ཅད་ང་ཉིད་བསྒོམས་
70

༄༅། །ཟབ་གཏེར་ཆོས་ཀྱི་མཛོད་ཁང༌།
པས་ཐོབ༔ ཕྲིན་ལས་ཐམས་ཅད་ང་ཉིད་བསྒོམས་པས་འགྲུབ༔ དགྲ་བགེགས་ཐམས་ 
ཅད་ང་ཉིད་བསྒོམས་པས་སྒྲོལ༔ ཞེས་གསུངས་ཏེ༔ གུ་རུ་ཉིད་དང་མཚོ་རྒྱལ་ཡབ་ཡུམ་ 
གྱིས༔ སྒྲུབ་པ་གཅིག་དྲིལ་དུ་གནང་བ་རྫོགས་སོ༔ ཨེ་མ་ཧོཿ གུ་རུའི་སྒྲུབ་ཐབས་མང་ 
ན་ཡང་༔ ཕྱི་ནང་གསང་གསུམ་དྲིལ་བ་ཡི༔ ཡབ་ཡུམ་གཉིས་ཀྱི་སྒྲུབ་ཐབས་འདི༔ པདྨ་ 
གླིང་པས་གཏེར་ནས་བཏོནཿ༔ འདི་མིན་གཞན་ལ་སྦས་པ་མེད༔ གསང་སྒྲུབ་དུས་སུ་སྤྱི་ 
བོར་བསྒོམ༔ ཕྱི་སྒྲུབ་དུས་སུ་སྙིང་གར་བསྒོམ༔ ནང་སྒྲུབ་དུས་སུ་རང་གསལ་གདབ༔ 
བསྐྱེད་རིམ་དུས་སུ་སྒྲུབ་ཐབས་གང་ལ་སྦྱར་ཡང་ཆོག༔ སྔགས་འདི་བཟླ་ཞིང་བསྐྱེད་རྫོགས་ 
བསྒོམ༔ དྲག་པོ་ཐུགས་ཀྱི་སྒྲུབ་པ་འདི༔ ལེ་ལོ་མེད་ཅིང་བརྩོན་འགྲུས་ཅན༔ དམ་ཚིག་ 
ལྡན་ཞིང་ལས་འཕྲོ་ཡོད༔ ཕྱི་རབས་རྣལ་འབྱོར་དེ་དང་འཕྲད་པར་ཤོག༔ ཅེས་སློབ་ 
དཔོན་གྱིས་སྨོན་ལམ་བཏབ་ནས་གཏེར་དུ་སྦས་སོ༔ ས་མ་ཡ༔ རྒྱ་རྒྱ་རྒྱ༔
71

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
ê༔ དྲག་པོ་མེ་རླུང་འཁྱིལ་པ་ལས༔ དྲག་པོའི་ཕྱི་སྒྲུབ་བཞུགས་སོ༔
པདྨགཏྲརཱཞཀཿ ཧྱཏམཊམ ས་ 
སོ་རྒྱན་པདྨ་ལ་ན་མོ༔ མཆོག་ཐུན་མོང་གི་ 
སིདྡྷི་ཐོབ་པར་འདོད་པ་ལ༔ གུ་རུའི་ཕྱི་སྒྲུབ་ནོར་བུ་རྒྱ་མཚོ་བཀོད༔ ཚེ་གཅིག་སངས་ 
རྒྱས་སྒྲུབ་པའི་རྣལ་འབྱོར་པས༔ དབེན་ཞིང་ཉམས་དགའི་གནས་མཆོག་ཏུ༔ མཎྜལ་ 
གཏོར༌ཚོགས༌ལེགས༌བཤམས་ཤིང་༔ ཐོག་མར་ཞི་བའི་ལས་འདི་ལ༔ དང་པོ་རང་ཐ་ 
མལ་པའི་སྤྱི་བོའི་སྟེང་དུ་སྣ་ཚོགས་པདྨ་འདབ་མ་བཞི་པ༔ དེའི་སྟེང་དུ་ཟླ་བའི་དཀྱིལ་ 
འཁོར་ཞིག་བསམ༔ ལྷོ་ནུབ་རྔ་ཡབ་དཔལ་རི་ནས༔ སློབ་དཔོན་པདྨ་ལ་མཁའ་འགྲོ་སྡེ་ 
ལྔས་བསྐོར་ནས་བྱོན་པར་བསམ༔ དེ་ཡང་དབུས་སུ་སློབ་དཔོན་པདྨ་སྐུ་མདོག་དཀར་ 
པོ་གཞོན་ཤ་ཅན༔ ཞལ་འཛུམ་མདངས་དང་ལྡན་པ༔ ཕྱག་གཡས་གསེར་གྱི་རྡོ་རྗེ་རྩེ་ལྔ་ 
ཐུགས་ཀར་བསྣམས་པ༔ གཡོན་པ་ཐོད་པ་བདུད་རྩིས་བཀང་བ་ལྟེ་བའི་ཐད་དུ་འཛིན་ 
པ༔ སྐུ་ལ་ཟ་འོག་གི་བེར་གསོལ་བ༔ དབུ་ལ་ཤེའུའི་སྙན་ཞུ་དང་༔ རྒོད་ཀྱི་རྩེ་སྒྲོ་དར་སྣ་ 
ལྔས་བརྒྱན་པ༔ དེའི་ཕྱོགས་བཞི་ན་རྡོ་རྗེའི་ཌཱཀྐི༔ རཏྣ་ཌཱཀྐི༔ པདྨ་ཌཱཀྐི༔ ཀརྨ་ཌཱཀྐི་ 
རྣམས་དཀར་སེར་དམར་ལྗང་སྟེ༔ གཡས་གྲི་གུག་གཡོན་ཐོད་པ་བསྣམས་པ༔ གར་ 
སྟབས་ཀྱིས་པདྨའི་ཟེ་འབྲུ་ལ་བཞེངས་ནས་བཞུགས་པ་ལ༔ སློབ་དཔོན་གྱི་ཞལ་ལ་བལྟ་
བ༔ གཙོ་འཁོར་ལྔ་ཞལ་འཛུམ་མདངས་དང་བཅས་ནས་རང་ལ་ཐུགས་བརྩེ་བས་བྱིན་ 
གྱིས་བརླབ་པར་བསམ་ལ༔ སྔགས་འདི་ཉིད་བཟླའོ༔ ཨོཾ་ཨཱཿ༔ཧཱུྃ༔བཛྲ་གུ་རུ་པདྨ་ཧ་རི་ནི་ 
ས་སིདྡྷི་ཧཱུྃ༔ ཤུདྡྷེ་ཤུདྡྷེ་བི་ཤུདྡྷེ་སྭ་ཧཱ༔ ཞེས་བཟླས་ཤིང་གསོལ་བ་བཏབ་པས་གཙོ་འཁོར་
72

།ཟབ་གཏེར་ཆོས་ཀྱི་མཛོད་ཁང༌།
ལྔའི་ཐུགས་ཀ་དང་༔ བ་སྤུའི་བུ་ག་དང་ཞབས་ཀྱི་སོར་མོ་ནས་བདུད་རྩི་དཀར་དམར་ 
དུ་བྱུང་ནས་རང་གི་ལུས་ཕྱི་ནང་དུ་བབས་པས༔ ལས་དང་ཉོན་མོངས་པའི་སྡིག་སྒྲིབ་ 
དང་༔ ཤེས་སྒྲིབ་ཐམས་ཅད་གཤང་ལམ་དང་༔ ཆུ་སོ་དང་༔ བ་སྤུའི་བུ་ག་ཐམས་ཅད་ 
ནས་མར་ལ་ནད་གདོན་དང་བཅས་པ་ནག་ཉི་ལི་ལི་སོལ་ཁུ་ཆུས་དེད་པ་བཞིན་སོང་ 
བར་བསམ་ཞིང་བསྙེན་པ་སྐྱེལ་ལོ༔ དེས་ནི་སྡིག་སྒྲིབ་འདག་པ་དང་༔ ཡོན་ཏན་སྐྱེ་བའི་ 
རྟགས་བཟང་པོ་འཆར་རོ༔ འདི་ཉིད་གཅིག་པུས་སྡིག་སྒྲིབ་འདག་ཅིང་ཡོན་ཏན་སྐྱེ༔ ཚེ་ 
འདིར་མཆོག་དང་ཐུན་མོང་གི་དངོས་གྲུབ་ཐོབ༔ ཞག་བདུན་འབུམ་ཚོ་གསུམ་དུ་བསྙེན་ 
ནོ༔ དྲག་པོའི་ཕྱི་སྒྲུབ་ནོར་བུ་རྒྱ་མཚོ་འདི༔ ཕྱི་རབས་དོན་དུ་མཚོ་རྒྱལ་ང་ཡིས་བཀོདཿ༔ 
ལས་ཅན་སྙིང་གི་བུ་དང་འཕྲད་པར་ཤོག༔ ས་མ་ཡ༔ རྒྱཆརྒྱསྱལགུས 
རིག་འཛིན་པདྨ་གླིང་པས་བུམ་ཐང་ཐར་པ་གླིང་གི་སེངྒེ་བྲག་ནས་གདན་དྲངས་པའོ།། །།
73

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
ê༔ དྲག་པོ་མེ་རླུང་འཁྱིལ་བ་ལས༔ བླ་མ་དྲག་པོའི་ཕྲིན་ལས་ནང་སྒྲུབ་བཞུགས་སོ༔
ཨོཾ༔ པདྨགཏྲཊཊམ༔ རྒྱཊམཊཀཊཿ པདྨ་ཐོད་ཕྲེང་སྐུ་ལ་ཕྱག་འཚལ་ལོ༔ 
བདག་འདྲ་ཡེ་ཤེས་མཚོ་རྒྱལ་གྱིས༔ འཁོར་བས་སུན་པའི་རྣལ་འབྱོར་པ༔ དྲག་པོའི་སྒྲུབ་ 
པ་བྱེད་འདོད་ན༔ དབེན་ཞིང་ཉམས་དགའི་གནས་མཆོག་ཏུ༔ བདག་ཉིད་སྟན་བདེ་བ་ 
ལ་འདུག་སྟེ༔ ལུས་རྣམ་སྣང་གི་ཆོས་བདུན་བྱས་ལ༔ བདག་ཉིད་སྐད་ཅིག་གིས་པདྨ་ཉི་ 
ཟླའི་གདན་སྟེང་དུ༔ ཧཱུཾ་དམར་པོ་གཅིག་འོད་དུ་འཕྲོས་པ་ལས༔ འཕགས་པ་མཆོད༔ 
སེམས་ཅན་གྱི་དོན་བྱས༔ དགྲ་བགེགས་ཚར་བཅད་ནས་སངས་རྒྱས་དང་བྱང་ཆུབ་སེམས་ 
དཔའི་བྱིན་རླབས་བསྡུས༔ ཧཱུཾ་ལ་ཐིམ་པ་ལས༔ བདག་ཉིད་པདྨ་འབྱུང་གནས་སྐུ་མདོག་ 
དམར་པོ་པདྨ་ཧེ་རུ་ཀའི་ཆ་བྱད་ཅན༔ ཞབས་བརྐྱང་བསྐུམ་དུ་གནས་པ༔ རུས་པའི་རྒྱན་ 
དྲུག་དང་མེ་ལྕེའི་ཕྲེང་བས་བརྒྱན་པ༔ དབུ་སྐྲ་སྣུམ་འབོལ་གྱེན་དུ་འཁྱིལ་བ༔ ཕྱག་གཡས་
པ་ལྕགས་ཀྱི་རྡོ་རྗེ་རྩེ་དགུ་རྭ་གདེངས་པ་གཅིག་ལ༔ རྭ་དགུ་ལ་ཧཱུྃ་དགུ་ཕཊ་དགུ་རཾ་དགུ་ 
ལས་མེ་ལྕེ་དང་ཚྭ་ཚྭ་སྐར་ལྟར་འཕྲོས་པས༔ གནོད་བྱེད་རྣམས་རིག་རིག་སྲེག་པ་གཅིག་ 
ནམ་མཁའ་ལ་འཕྱར་བ༔ གཡོན་པ་ལྕགས་ཀྱི་སྡིག་པ་ཁ་དགུ་མིག་དགུ་པ་མེ་འབར་བ་ 
སྡིགས་མཛུབ་ཀྱིས་འཛིན་པ༔ འཇིགས་ཤིང་གཟི་མདངས་ཆེ་བ་ཞིག་བསྐྱེད༔ དེ་ནས་ 
མདུན་གྱི་ནམ་མཁའ་ལ་སངས་རྒྱས་དང་བྱང་ཆུབ་སེམས་དཔའ་ཐམས་ཅད་སྤྲིན་གཏིབས་
པ་བཞིན་དུ་སྤུངས་སེ་བཞུགས་པར་བསམ༔ བདག་གི་སེམས་ནི་གསེར་གྱི་མཆོད་རྟེན་ 
སེར་པོ་ལམ་ལམ་པ་ཞིག་བསམ༔ དེའི་བུམ་པའི་ནང་དུ་ཧཱུཾ་དམར་པོ་འོད་འབར་བ་
74

༄༅། །ཟབ་གཏེར་ཆོས་ཀྱི་མཛོད་ཁང༌།
གཅིག་ལ་སྙིང་པོ་སྔགས་ཀྱིས་བསྐོར་བར་བསམ༔ དེ་ལས་འོད་འཕྲོས་པས་སེམས་ཅན་
གྱི་དོན་བྱས༔མདུན་གྱི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་ཀྱི་ཐུགས་ 
རྒྱུད་བསྐུལ༔ དེ་དག་གི་ཐུགས་ཀ་ནས་འོད་ཟེར་ཁ་དོག་ལྔ་བྱོན་ནས་བདག་གི་ལུས་ལ་ 
ཕོག་པས༔ གསེར་གྱི་རྡོ་རྗེའི་གོ་ཁྲབ་ཞུ་ལུགས་སུ་བསམ༔ དེའི་དྲྭ་མིག་ཐམས་ཅད་དུ་ 
ལྕགས་ཀྱི་སྡིག་པ་མགོ་དགུ་ལ་ཁ་དགུ་མིག་དགུ་པས་གང་བར་བསམ༔ ཡང་ཧཱུཾ་ལས་འོད་
འཕྲོས་གོང་བཞིན་བསྐུལ་དོན་བྱས༔ དེ་དག་གི་ཐུགས་ཀ་ནས་འོད་བྱུང་བདག་གི་ལུས་ 
ལ་ཕོག་པས༔ གསེར་གྱི་འཁོར་ལོ་རྩིབས་བརྒྱད་པ་རྣོ་བའི་ངར་དང་ལྡན་པ་ཞིག་བསམཿ༔ 
དེའི་འོད་ཟེར་རྩེ་བརྒྱད་ལ་ལྕགས་ཀྱི་སྡིག་པ་ཁ་དགུ་མིག་དགུ་པ་བརྒྱད་བསམ༔ ཧཱུཾ་ལས་ 
འོད་ཟེར་འཕྲོས་པས་བསྐུལ་དོན་བྱས༔ ཚུར་འདུས་བདག་ལ་ཐིམ་པ་ལས༔ མེའི་འཁོར་ 
ལོ་རྩིབས་སྟོང་དང་ལྡན་པ་གཅིག་དུས་རྒྱུན་དུ་འཁོར་བར་བསྐྱེད༔ ཡང་ཧཱུཾ་ལས་འོད་འཕྲོས་ 
པ་ལས༔ སྤྱི་བོར་སློབ་དཔོན་པདྨ་སྐུ་མདོག་མཐིང་ག་གཅིག་བསམ༔ ཕྲག་པ་གཡས་ 
གཡོན་གཉིས་སུ་ཧཱུཾ་དང་ཧྲཱིཿའཕྲོས་པ་ལས༔ ཧ་ཡ་གྲྀ་ཝ་དང༔ བཛྲ་པཱ་ཎི་གཉིས་ བསམ༔
ཡང་ཧཱུཾ་འཕྲོས་པ་ལས་སྣང་བ་ཐམས་ཅད་ཧཱུཾ་གིས་གང་བར་བསམ༔ ཧཱུྃ་དེ་ལས་ཁྲོ་བོ་ཡཀྴ་ 
མེ་དབལ་ཞལ་གཅིག་ཕྱག་གཉིས་པ༔ སྤྱན་གསུམ་པ༔ ཞལ་གདངས་པ༔ ལྗགས་འདྲིལ་ 
བ༔ མཆེ་བ་གཙིགས་པ༔ ཕྱག་གཡས་ལྕགས་ཀྱི་རྡོ་རྗེ་རྩེ་དགུ་པ་ནམ་མཁར་འཕྱར་བ༔ 
གཡོན་པ་གནམ་ལྕགས་ཀྱི་ཐོ་བ་བསྣམས་པ༔ སྐུ་ལ་བསྐལ་པའི་མེ་འབར་བ༔ སྣང་ 
སྲིད་ཐམས་ཅད་ཐིབས་ཀྱིས་གང་བས༔ གནོད་བྱེད་ལྷ་སྲིན་སྡེ་བརྒྱད་རྣམས་གསོད་པ་ 
དང་༔ སྲེག་པ་དང་༔ དམྱལ་བ་དང་༔ ཚར་གཅོད་པ་དང་༔ བརྒྱལ་བ་དང་༔ མྱོས་པ་ 
དང་༔ རེངས་པ་དང་༔ རྨུགས་པ་ལ་སོགས་པའི་ས་མ་དྷི་དང་མ་བྲལ་བར་བྱ༔ སྙིང་
75

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
པོའི་སྔགས་འདི་རྒྱུན་དུ་བགྲང་༔ ཨོཾ་ཨཱཿཧཱུྃ༔ ཨ་རྩིག་ནི་རྩིག་ན་མོ་བྷ་ག་ཝ་ཏེ་ཧཱུྃ་ཧཱུྃ་ཕཊ་ 
ཕཊ༔ ཨ་ཡ་མ་དུ་རུ་ཙ་ཤ་ན་ས་མ་ཡ་ཧཱུྃ་ཕཊ༔ ཨོྃ་བཛྲ་ཧཱུྃ༔ ཡཀྴ་ཧཱུྃ༔ རཱ་ཙའི་སྙིང་ལ་མཱ་ 
ར་ཡ་ཧཱུྃ་ཕཊ༔ ཅེས་དྲག་ཏུ་བཟླས་པ་ལས༔ བདག་གི་ཞལ་ནས་མེའི་འོད་དང་༔ མེ་ལྕེ་
སྤུ་གྲི་ལྟ་བུ་བྱུང་བ་དང་༔མེ་དབལ་རྣམས་ཀྱི་ཐུགས་ཀ་ནས་ཀྱང་དེ་ལྟ་བུ་བྱུང་ནས་དེ་ 
གཉིས་སྤུ་གྲི་རྩེ་བསྣོལ་བའི་བར་དུ་གནོད་བྱེད་རྣམས་ཀྱི་སྐེ་ཕྲུ་ལུ་ལུ་བཅད་པར་བསམ༔
ལུས་ཀྱང་དུམ་བུ་སྟོང་དུ་ཐོ་རོ་རོ་བཏང་བར་བསམ་ལ༔ སྔགས་ཁྲི་ཚོ་གཅིག་སྨྲ་བ་བཅད་ 
ནས་བཟླས་པས༔ ལྷ་སྲིན་སྡེ་བརྒྱད་དབང་དུ་འདུའོ༔ འབུམ་ཚོ་གཅིག་བཟླས་ན་མཆོག་ 
ཐུན་མོང་གི་དངོས་གྲུབ་ཐོབ་བོ༔ ཐོས་པ་དང་༔ དྲན་པ་དང་༔ བརྗོད་པ་ཙམ་གྱིས་ཀྱང་ 
ལྷ་འདྲེ་ཐམས་ཅད་ལས་ལ་འཁོལ་བར་འགྱུར་རོ༔ པདྨ་ཐོད་ཕྲེང་སྒྲུབ་ཐབས་འདི་མེད་ 
ན༔ བྱིས་པ་གྲི་ཁ་རྩེ་བ་འདྲ༔ འཕྱེ་བོ་མིག་མེད་གཡང་ཁ་འགྲིམས་པ་འདྲ༔ གོ་མེད་འཁྲུག་ 
པ་བྱེད་པ་འདྲ༔ བདག་འདྲ་རྡོ་རྗེ་ཐོད་ཕྲེང་གིས༔ དྲག་པོ་ཕྲིན་ལས་ཀྱི་སྒྲུབ་པ༔ བགེགས་ 
ཐམས་ཅད་རབ་ཏུ་ཞི་བའི་ཆོ་ག་འདི༔ ཇོ་མོ་མཚོ་རྒྱལ་ལ༔ ལྷོ་ནུབ་སྲིན་པོའི་ཁ་གནོན་ 
ལ་བཞུད་ཁར་གནང་བ་ལགས་སོ༔ དེ་ནས་ཇོ་མོས་བླ་མ་སྒྲུབ་པའི་སྐོར་ལ༔ ཆོས་ཚན་ 
བཞིར་བྱས་ནས༔ ཕྱི་སྒྲུབ༔ ནང་སྒྲུབ༔ གསང་སྒྲུབ༔ དྲག་པོ་ཕྲིན་ལས་ཀྱི་སྒྲུབ་པ་དང་ 
བཞིའོ༔ དེ་ནས་ལྷོ་མོན་ཞེས་བྱའི་སར༔ སེངྒེ་བྲག་ལ་གཏེར་དུ་སྦས༔ ལྔ་བཅུ་ཁ་རལ་ 
རྩུབ་འགྱུར་དུས༔ པདྨའི་མིང་ཅན་འཕྲད་པར་ཤོག༔ ས་མ་ཡ༔ རྒྱ་རྒྱ་རྒྱ༔ གཏེར་རྒྱ༔ 
སྦས་རྒྱ༔ པདྨ་གླིང་པས་ཐར་པ་གླིང་གི་སེངྒེ་བྲག་ནས་གདན་དྲངས་པའོ།། །།
76

༄༅། །ཟབ་གཏེར་ཆོས་ཀྱི་མཛོད་ཁང་།
ê༔ དྲག་པོ་མེ་རླུང་འཁྱིལ་བ་ལས༔ དྲག་པོའི་གསང་སྒྲུབ་བཞུགས་སོ
ཨོཾཔདྨེགཏཏྟཊས མཧཱུཐའམགཏཕཐནམ༔ པདྨ་ཐོད་ཕྲེང་སྐུ་ལ་ཕྱག་འཚལ་ལོ༔ བདག་ 
འདྲ་ཡེ་ཤེས་མཚོ་རྒྱལ་གྱིས༔ གདུག་པ་ཅན་རྣམས་འདུལ་དོན་དུ༔ སྐལ་བར་ལྡན་པའི་ 
སྐྱེས་བུ་ཡིས༔ གུ་རུ་གསང་བ་ལྟར་དུ་བསྒྲུབ་འདོད་ན༔ མཎྜལ་གྲུ་བཞི་དུར་ཁྲོད་ བས་
བསྐོར༔ དབུས་སུ་ཆོས་འབྱུང་ཉིས་བརྩེགས་བྲི༔ བླ་མའི་སྐུ་དེ་དབུས་སུ་བཞག༔ དང་ 
པོ་མི་རྟག་སྙིང་རྗེ་བསྒོམ༔ དེ་ནས་བྱང་ཆུབ་མཆོག་ཏུ་སེམས་བསྐྱེད་དེ༔ པདྨ་དམར་པོ་ 
འདབ་མ་བརྒྱད་པའི་སྟེང་དུ༔ བདག་ཉིད་སྐད་ཅིག་པདྨ་ཐོད་ཕྲེང་རྩལ་སྐུ་མདོག་དམར་ 
སྨུག་ཞལ་གཅིག་ཕྱག་གཉིས་པ༔ ཕྱག་གཡས་གནམ་ལྕགས་ཀྱི་རྡོ་རྗེ་རྩེ་དགུ་བསྣམས་ 
པ༔ གཡོན་པ་ལྕགས་ཀྱི་སྡིག་པ་ཁ་དགུ་མིག་དགུ་པ་འཛིན་པ༔ དབུ་སྐྲ་སྣུམ་འབོལ་གྱེན་ 
དུ་འཁྱིལ་བ༔ སྤྱན་གསུམ་སྡང་མིག་བགྲད་པ༔ རུས་པའི་རྒྱན་དང་ལྡན་པ༔ ཐོད་སྐམ་ 
དང་ཪིན་ཆེན་གྱི་དཔྲོག་ཞུ་གསོལ་བ༔ དུར་ཁྲོད་ཆས་བརྒྱད་ཀྱིས་སྐུ་ལ་བརྒྱན་པ༔ ཞབས་ 
བརྐྱང་བསྐུམ་སྲིན་པོའི་གདན་ལ་བཞུགས་པ༔ ཡུམ་རྡོ་རྗེ་རྣལ་འབྱོར་མ་དང་འཁྲིལ་བ༔ 
དབུའི་སྟེང་ན་སྣང་བ་མཐའ་ཡས་ལ་བྱ་ཁྱུང་དཀར་པོས་བརྒྱན་པ༔ སྨིན་མཚམས་སུ་ 
པདྨའི་སྟེང་དུ་འཕགས་པ་འཇམ་དཔལ་ལ་རིན་ཆེན་ཕག་མོས་འཁྲིལ་བ༔ མགྲིན་པར་
པདྨ་དམར་པོའི་ལྟེ་བ་ལ་ཁྲོ་བོ་རྟ་མགྲིན་ལ་པདྨ་ཕག་མོས་འཁྲིལ་བ༔ ཐུགས་ཀར་པདྨ་
སྔོན་པོའི་ལྟེ་བ་ལ་ཕྱག་ན་རྡོ་རྗེ་ལ་རྡོ་རྗེ་ཕག་མོས་འཁྲིལ་བ༔ ལྟེ་བར་པདྨ་དཀར་པོའི་ 
སྟེང་དུ་སངས་རྒྱས་མཁའ་འགྲོ་ལ་རིགས་བཞིའི་ཌཱཀིས་བསྐོར་བ༔ གསང་གནས་སུ་
77

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
པདྨ་ལྗང་གུའི་སྟེང་དུ་ཡཀྴ་མེ་དབལ་ལ་ལས་ཀྱི་ཕག་མོས་འཁྲིལ་བ༔ དེ་ལྟར་གོ་ཆའི་ 
ལྷ་ཚོགས་རྣམས་གསལ་བར་བསྐྱེད་པར་བྱ༔ ཡང་ཐུགས་ཀའི་ཕྱག་ན་རྡོ་རྗེའི་ཐུགས་ཀ་ 
ན་གསེར་གྱི་འཁོར་ལོ་རྩིབས་ལྔ་པའི་ལྟེ་བ་ལ༔ པདྨ་ཉི་ཟླའི་སྟེང་དུ་ཧཱུཾ་དམར་པོ་སྔགས་ 
ཀྱིས་བསྐོར་བ་ལ་སེམས་གཏད༔ ཐུགས་ཀའི་ཧཱུཾ་ལས་ཧཱུཾ་གཅིག་ཐོན་ནས་མདུན་གྱི་ནམ་
མཁར་འཕངས་པར་བསམ༔ དེ་ཡོངས་སུ་གྱུར་པ་ལས་པདྨའི་གདན་གྱི་སྟེང་དུ༔ པདྨ་ 
འབྱུང་གནས་སྐུ་མདོག་དཀར་དམར་རུས་པའི་རྒྱན་དྲུག་དང་ལྡན་པ༔ ཕྱག་གཉིས་རྡོ་རྗེ་ 
ཐོད་པ་འཛིན་པ༔ མཁའ་འགྲོ་སྡེ་ལྔས་བསྐོར་བ་གར་སྟབས་་བྱེད་པ་ལ་ སེམས་གཏདཿ༔ 
དེས་ནི་མི་རྟོག་པ་སྐྱེ་བར་འགྱུར་རོ༔ དེ་ཚུར་འདུས་པས་སེམས་ལ་རྟོགས་པ་སྐྱེའོ༔ མཆོག་ 
གི་དངོས་གྲུབ་ཐོབ་པར་འགྱུར་རོ༔ དེ་ནས་པདྨ་འབྱུང་གནས་མཁའ་འགྲོ་སྡེ་ལྔ་དང་བཅས་ 
པ་འདུས་པར་བསམ༔ ཕྱག་རྡོར་ཐུགས་ཀའི་ཧཱུཾ་དང་སྔགས་ཕྲེང་ལ་སེམས་གཏད༔ ༀ་ 
ཨཱཿཧཱུྃཨ་རྩིག་ནིར་རྩིག་ན་མོ་བྷ་ག་ཝ་ཏེ་ཧཱུཾ༔ པདྨ་གླིང་པས་ཐར་པ་གླིང་གི་སེངྒེ་བྲག་ 
ནས་གདན་དྲངས་པའོ།། །།
78

༄༅། །ཟབ་གཏེར་ཆོས་ཀྱི་མཛོད་ཁང༌།
ཧཱུྃ༔ དྲག་པོ་མེ་རླང་འཁྱིལ་བ་ལས༔ དྲག་པོ་བླ་མེད་ཀྱི་སྒྲུབ་པ་བཞུགས༔
ཨོཾ༔ ྨཏྲཿརཱཿཊམ རྗེ་བཙུན་གུ་རུ་པདྨ་འབྱུང་གནས་ལ་ཕྱག་འཚལ་ལོ༔ 
སེམས་ཅན་དོན་དུ་བླ་མ་ཉིད་ཀྱི་སྒྲུབ་པ་ནི༔ ལས་ཅན་མཚོ་རྒྱལ་བདག་གིས་ཞུས༔ ཐུགས་ 
རྗེས་དགོངས་ནས་གནང་བ་ལགས༔ སྐལ་ལྡན་མཚོ་རྒྱལ་མ་ཉོན་ཅིག་ཐུགས་ཀྱི་དཀྱིལ་ 
དུ་སྦོས༔ གང་ཟག་ལས་ཅན་སྐལ་ལྡན་དེ༔ ཉམས་སུ་བླང་བར་འདོད་པ་ན༔ ཕྱི་ནང་གསང་ 
གསུམ་གཅིག་ཏུ་དྲིལ༔ སྐུ་གསུང་ཐུགས་ཀྱི་འཁོར་ལོ་སྤྱི་སྒྲུབ་ལ༔ ཡོན་ཏན་ཐམས་ཅད་ 
ཀྱི་གཏེར་མཛོད༔ མཆོག་ཐུན་མོང་གཉིས་ཀྱི་རྩ་བ༔ ཌཱཀི་མའི་སྲོག་སྙིང་༔ ལྷ་འདྲེ་གདུག་ 
པ་ཅན་རྣམས་རབ་ཏུ་ཞི་ནས༔ སངས་རྒྱས་སྒྲུབ་པའི་ཐབས་འདི་ལ་དོན་གཉིས་ཏེ༔ དེ་ 
ཡང་འདིར་ཐུན་མོང་གི་སིདྡྷི་ཐོབ་ནས་ཕྱི་མ་སྐུ་གསུམ་ཐོབ་པ་དང་༔ བར་ཆད་ཞི་བའི་མཆོག་ 
ཏུ་འགྱུར་རོ༔ དེ་ལ་ཕྱི་ནང་གསང་གསུམ་གྱི་རྟེན་བཅའ༔ ཚོགས་ཀྱི་འཁོར་ལོ་བཤམ༔ 
སེམས་ཅན་ལ་སྙིང་རྗེ་བསྒོམཿ༔ དེ་ནས་སྐད་ཅིག་གི་ཏིང་འཛིན་ནི༔ སྣ་ཚོགས་པདྨ་ཉི་ཟླའི་ 
སྟེང་དུ༔ རང་ཉིད་སྐད་ཅིག་གིས་ཨོ་རྒྱན་པདྨ་སྐུ་མདོག་དམར་སྨུག་ཞལ་གཅིག་ཕྱག་ 
གཉིས་སྤྱན་གསུམ་པ༔ རུས་པའི་རྒྱན་དྲུག་དང་ལྡན་པ༔ དབུ་སྐྲ་སྨུག་འབོལ་གྱེན་དུ་འཁྱིལ་ 
བ༔ ཕྱག་གཉིས་རྡོ་རྗེ་སྡིགས་མཛུབ་མཛད་པ༔ ཁྲོ་འཛུམ་གར་སྟབས་སུ་བཞེངས་པ༔ 
ཡུམ་རྗེ་བཙུན་མ་སྐུ་ལ་འཁྲིལ་བའོ༔ ཐུགས་ཀའི་གཡས་སུ་སྣ་ཚོགས་པདྨ་ཉི་མའི་སྟེང་ 
དུ༔ བླ་མ་སྐུ་མདོག་མཐིང་ནག་རུས་པའི་རྒྱན་དང་ལྡན་པ༔ རྡོ་རྗེ་དྲིལ་བུ་བསྣམས་ནས་ 
གར་སྟབས་སུ་བཞུགས་པ༔ ཐུགས་ཀྱི་ཕག་མོ་ནག་མོ་འཁྲིལ་བའོ༔ ཐུགས་ཀའི་གཡོན་
79

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
དུ་བླ་མ་སྐུ་མདོག་དཀར་གསལ་རུས་པའི་རྒྱན་དང་ལྡན་པ༔ ཞལ་གཅིག་ཕྱག་གཉིས་ 
གཡས་པ་གསེར་གྱི་ཌཱ་མ་རུ་དང་༔ གཡོན་པ་ཐོད་པ་ཁྲག་གིས་གང་བ་བསྣམས་ནས་གར་ 
སྟབས་སུ་བཞུགས་པ་ལ༔ སྐུའི་ཕག་མོ་འཁྲིལ་བའོ༔ སྤྱི་བོའི་གཙུག་ན་བླ་མ་སྐུ་མདོག་ 
མཐིང་ནག་ཨ་ཙ་རའི་ཆ་བྱད་ཅན༔ ཁ་ཊཱཾ་ཀ་འཁྱུད་ནས་གར་སྟབས་སུ་བཞུགས་པའི་ 
ཐུགས་ཀ་ནཿ༔ རྡོ་རྗེ་ཌཱཀི་དང་རྡོ་རྗེ་དཔའ་བོ་ཡབ་ཡུམ་བཞུགས་པའོ༔ སྨིན་མཚམས་སུ་ 
འཕགས་པ་འཇམ་དཔལ་གྱི་ཐུགས་ཀ་ནས་རཏྣ་ཌཱ་ཀི་དང་རཏྣ་དཔའ་བོ་ཡབ་ཡུམ་བཞུགས་ 
པའོ༔ མགྲིན་པར་ཁྲོ་བོ་རྟ་མགྲིན་གྱི་ཐུགས་ཀར་པདྨ་ཌཱཀི་དང་པདྨ་དཔའ་བོ་ཡབ་ཡུམ་ 
བཞུགས་པའོ༔ ཐུགས་ཀར་ཕྱག་ན་རྡོ་རྗེའི་ཐུགས་ཀར་ལས་ཀྱི་ཌཱཀི་དང་ལས་ཀྱི་དཔའ་ 
བོ་ཡབ་ཡུམ་བཞུགས་པའོ༔ ལས་ཀྱི་དཔའ་བོ་ཡབ་ཡུམ་གྱི་ཐུགས་ཀར་ཧཱུཾ་ལ་སྔགས་ཀྱིས་ 
བསྐོར་བ་ལ་སེམས་གཏདཿ༔ ཨོཾ་ཨཱཿཧཱུྃཨ་རྩིག་ནིར་རྩིག་ན་མོ་བྷ་ག་ཝ་ཏེ་ཧཱུྃ་ཧཱུྃ༔ ཨ་ཧཱུྃཧཱུཾ་ 
ཧཱུྃ་ཕཊ་ཕཊཿ༔ སརྦ་བུདྡྷ་ཌཱཀྐི་ནཱི་ཡེ༔ ཧ་རི་ནི་ས༔ ར་ཙ་ཧྲཱིཿཡ༔ ཨ་ཡ་མ་དུ་རུ་ཙ་ཤ་ན༔ ས་ 
པ་ཧཱུྃ་ཕཊཿ༔ ༀ་བཛྲ་ཧཱུྃ༔ ཡཀྴ་ཧཱུྃ༔ རཀྴ་ཧཱུྃ༔ ར་ཙའི་སྙིང་ལ་མཱ་ར་ཡ་རྦད་ནན༔ བརྒྱ་ 
ཕྲག་གཅིག་ནི་བཟླས་གྱུར་ན༔ ལྷ་འདྲེའི་གདུག་རྩུབ་ཞི་བར་འགྱུར༔ སྟོང་ཕྲག་གཅིག་ 
ནི་བཟླས་གྱུར་ན༔ སློབ་དཔོན་ཉིད་ཀྱི་ཞལ་མཐོང་འགྱུར༔ བསྲུང་བ་ལྷ་ཡི་གུར་ཁང་ནི༔ 
སྤྱི་བོར་རྣམ་པར་སྣང་མཛད་དང་༔ སངས་རྒྱས་ཌཱཀི་ཡབ་ཡུམ་བསྒོམ༔ མདུན་དུ་རྡོ་རྗེ་ 
སེམས་དཔའ་དང་༔ རྡོ་རྗེ་ཌཱཀི་ཡབ་ཡུམ་བསྒོམ༔ གཡས་སུ་རིན་ཆེན་འབྱུང་གནས་དང་༔ 
རིན་ཆེན་ཌཱཀི་ཡབ་ཡུམ་བསྒོམཿ རྒྱབ་ཏུ་སྣང་བ་མཐའ་ཡས་དང༔ པདྨ་ཌཱཀི་ཡབ་ཡུམ་ 
བསྒོམ༔ གཡོན་དུ་དོན་ཡོད་གྲུབ་པ་དང༔ ལས་ཀྱི་ཌཱཀི་ཡབ་ཡུམ་བསྒོམ༔ དེ་རྒྱབ་དུར་ 
ཁྲོད་གཞལ་ཡས་དང་༔ རྡོ་རྗེའི་གུར་ཁང་འབར་བ་བསྒོམ༔ དེ་རྒྱབ་ཡཀྴ་མེ་དབལ་དང་༔
80

༄༅། །ཟབ་གཏེར་ཆོས་ཀྱི་མཛོད་ཁང་།
མེ་རི་སྨུག་ནག་གུར་ཁང་བསྒོམ༔ དེ་ཡིས་དངོས་གྲུབ་རྣམ་གཉིས་ཐོབ༔ བསྲུང་བའི་ 
མཆོག་ཏུ་འགྱུར་བ་ཡིན༔ བླ་མ་ཨོ་རྒྱན་ཡབ་ཡུམ་དང་༔ དཔའ་བོ་ཌཱཀིའི་སྲོག་སྙིང་འདི༔ 
ཟབ་ལ་གཉན་པས་མ་སྤེལ་ཅིག༔ མཚོ་རྒྱལ་བདག་གིས་ཞུས་པ་ཡིན༔ སྐལ་ལྡན་གཅིག་ 
དང་འཕྲད་པར་ཤོག༔ ས་མ་ཡ༔ རྒྱ་རྒྱ་རྒྱ༔ ཟབ་རྒྱ༔ སྦས་རྒྱ༔ ས་མ་ཡ༔ རྒྱ་རྒྱ་རྒྱ༔ 
སྤྲུལ་སྐུ་པདྨ་གླིང་པས་ཐར་པ་གླིང་གི་སེངྒེ་བྲག་ནས་གདན་དྲངས་པའོ།། །།
G
81

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
ཧཱུྃ༔ དྲག་པོ་མེ་རླུང་འཁྱིལ་པ་ལས༔ དྲག་པོ་རྩ་བའི་སྒྲུབ་པ་བཞུགས་སོ༔
ཧཱུཾཿ པདྨབྷཱཏུགྶཊེམ༴ ཧྱཤཊཕརྦ8པདྨ་ཐོད་ཕྲེང་རྩལ་ལ་ཕྱག་འཚལ་ལོ༔ བདག་འདྲ་
ཡེ་ཤེས་མཚོ་རྒྱལ་གྱིས༔ གུ་རུ་དྲག་པོའི་གསང་བའི་སྒྲུབ་ཐབས་འདི༔ ཟབ་ཕྱིར་ཚད་མ་ 
དག་ཡིག་བཀོད༔ དྲག་པོ་སྒྲུབ་པའི་རྣལ་འབྱོར་པས༔ དབེན་ཞིང་ཉམས་དགའི་གནས་ 
མཆོག་ཏུ༔ མཎྜལ་མདའ་གང་ལེགས་བྱས་ལ༔ དྲི་བཟང་སྤོས་ཀྱིས་ཆག་ཆག་གདབ༔ 
དམར་ནག་ཨེ་ཡི་དཀྱིལ་འཁོར་བྲིས་བྱས་ལ༔ དེའི་སྟེང་དུ་སྐད་ཅིག་རིག་པ་ཧཱུཾ་དུ་བསམ༔ 
ཧཱུཾ་དེ་འོད་དུ་ཞུ་བ་ལས༔ རྡོ་རྗེའི་གུར་ཁང་དྲྭ་མིག་ཐམས་ཅད་སྡིག་པས་གཏམས་པཿ༔ དུར་ 
ཁྲོད་གཞལ་ཡས་ཁང་དུ་བསམ༔ དེའི་ཕྱི་རིམ་དུ་གསེར་དང་མེའི་འཁོར་ལོ་རྩིབས་སྟོང་ 
དང་ལྡན་པ་གཡས་གཡོན་དུ་འཁོར་བར་བསམ༔ གཞལ་ཡས་ཁང་དེའི་དབུས་སུ༔ པདྨ་
ཉི་ཟླའི་གདན་དང་སྲིན་པོ་ཕོ་མོ་བསྣོལ་བའི་སྟེང་དུཿ༔ ཧཱུཾ་ལས་འཇིག་རྟེན་འདས་དང་མ་
འདས་ཐམས་ཅད་ཀྱི་བྱིན་རླབས་བསོད་ནམས་ནུས་མཐུ་དང་གཟི་བརྗིད་ལས་གྲུབ་པའི་ 
རང་ཉིད་པདྨ་དྲག་པོ་ཞལ་གཅིག་ཕྱག་གཉིས་སྐུ་མདོག་དམར་པོ༔ སྤྱན་གསུམ་པ༔ ཞལ་ 
གདངས་པ༔ མཆེ་བ་གཙིགས་པ༔ དཔལ་གྱི་ཆས་བརྒྱད་ཀྱིས་བརྒྱན་པ༔ འཇིགས་ཤིང་ 
རྔམ་པ༔ ཁྲོ་གཉེར་བསྡུས་པ༔ ཕྱག་གཡས་གནམ་ལྕགས་ཀྱི་རྡོ་རྗེ་རྩེ་དགུ་པ་བསྣམས་ 
པ་ལ༔ ཕཊ་དགུ༔ ཧཱུྃ་དགུ༔ རཾ་དགུས་མཚན་པ༔ དེ་ལ་བསྐལ་པའི་མེ་དང་ཚྭ་ཚྭ་འཕྲོ་བ་ 
བརྡེག་པའི་ཚུལ༔ གཡོན་པ་ལྕགས་ཀྱི་སྡིག་པ་ཁ་དགུ་པ་རྐན་སྒྲ་རྡེབ་པ༔ སྡིགས་མཛུབ་ 
དང་འགྱེད་པའི་ཚུལ༔ སྐུ་ལ་བསྐལ་པའི་མེ་འབར་བ༔ བ་སྤུའི་བུ་ག་ཐམས་ཅད་ནས་
82

༄༅། །ཟབ་གཏེར་ཆོས་ཀྱི་མཛོད་ཁང་།
མེ་སྟག་འཕྲོ་བའོ༔ ཧཱུཾ་གི་ང་རོ་འབྲུག་སྟོང་ལྡིར་བའི་སྒྲ་ལྟར་སྒྲོགས་པས་དྲེགས་པ་ཅན་ 
ཐམས་ཅད་ཀྱི་སྲོག་འཕྲོག་པ་སྟེ༔ ལས་ལ་བཀོལ་ཞིང་རྡུལ་དུ་རློག་པར་བསམ༔ དེའི་ 
སྤྱི་བོར་བྱ་ཁྱུང་དཀར་པོས་ཀླུ་རྣམས་དྲངས་ནས་གནམ་ལྕགས་འབར་བའི་མཆུ་སྡེར་གྱིས་ 
གསོལ་བ༔ དེའི་རྭ་བར་ནོར་བུས་མཚན་པ་གཤོག་པ་བརྡབས་པས་སྣང་སྲིད་ས་བདག་ 
ཀླུ་གཉན་རྡུལ་དུ་རློག་པ༔ མེའི་ཚྭ་ཚྭ་འཕྲོ་བར་བསམ༔ དེ་འོག་རལ་པའི་ཁྲོད་ཉི་ཟླའི་ 
གདན་ལ༔ རིགས་བདག་སྣང་བ་མཐའ་ཡས་སྐུ་མདོག་དམར་པོ་མཉམ་བཞག་ཚེ་བུམ་ 
ཅན་སྐུའི་ངོ་བོ་ཚོན་གང་བ་བསྒོམ༔ སྤྱི་བོ་དུང་ཁང་གི་ནང་དུ་ཙཀྲ་རྩིབས་བཞི་བའི་གཏན་ 
སྟེང་དུ༔ འཇམ་དཔལ་གཤིན་རྗེ་གཤེད་པོ་གཡས་རལ་གྲི་གཡོན་སྡིགས་མཛུབ་བོ༔ མགྲིན་ 
པའི་གནས་སུ་པདྨ་འདབ་བཞིའི་གདན་ལ༔ རྟ་མགྲིན་དམར་པོ་གཡས་གྲི་གུག༔ གཡོན་ 
པ་ཐོད་ཁྲག༔ ཐུགས་ཀར་གསེར་གྱི་མཆོད་རྟེན་རྩིབས་སྟོང་དབུས༔ ཕྱག་རྡོཪ་སྐུ་མདོག་ 
མཐིང་ཁ༔ གཡས་པ་གསེར་གྱི་རྡོ་རྗེ་གསོར་བ༔ གཡོན་པ་སྡིགས་མཛུབ་དྲིལ་བུ་འཛིན་ 
པ༔ ལྟེ་བར་ཆོས་འབྱུང་དམར་པོའི་དབུས་སུ༔ པདྨ་འདབ་བཞིའི་ལྟེ་བ་ལ་རོའི་གདན་ 
ལ་སྟོང་ཉིད་ཡེ་ཤེས་ཀྱི་ཌཱཀི་མ་ཞལ་གཅིག་ཕྱག་གཉིས༔ སྐུ་མདོག་དམར་མོ་གྲི་གུག་ 
ཐོད་ཁྲག་བསྣམས་པ༔ རུས་པའི་རྒྱན་དང་དར་དཔྱངས་ཀྱིས་བརྒྱན་པ༔ གཞོན་ནུ་བཅུ་ 
དྲུག་ལོན་པ་གར་སྟབས་སུ་བཞུགས་པ་བསྐྱེད༔ གསང་གནས་སུ་པདྨ་འདབ་བཞིའི་སྟེང་ 
དུ་ཁྲོ་བོ་ཡཀྴ་མེ་དབལ་སྐུ་མདོག་དམར་ནག་གཡས་གནམ་ལྕགས་ཀྱི་རྡོ་རྗེ༔ གཡོན་མེའི་ 
ཐོ་བ་བསྣམས་པ་བསྐྱེད༔ ཆས་གཞན་གཙོ་བོ་དང་མཐུན་པ༔ ཧཱུྃ་ཧཱུྃ་ཕཊ་ཕཊ་ཀྱི་སྒྲ་འབྲུག་ 
ལྟར་དུ་སྒྲོགས་པས་སྲིད་པ་གསུམ་གཡོ་ཞིང་༔ དྲེགས་པ་ཅན་ཐམས་ཅད་མེའི་ཐོ་བས་ 
རྡུལ་དུ་རློག་པ༔ གསེར་དང་མེའི་འཁོར་ལོ་རྩིབས་སྟོང་དང་ལྡན་པ༔ རྩེ་མོ་ལ་སྡིག་
83

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
མཚན་པ་གཡས་གཡོན་དུ་འཁོར་བས༔ དགྲ་བགེགས་དྲེགས་པ་ཅན་ཐམས་ཅད་ཉལ་ 
ཉལ་རྦུད་རྦུད་གཅོད་ཅིང་གཏུབ་པར་བསམ༔ བསྐལ་པའི་རླུང་གིས་ཀྱང་མེ་ཆེར་རྦུད་ཏེ༔ 
འུར་འུར༔ ཆེམ་ཆེམ་འབར་བར་བསམ་ལ༔ དེ་ནས་བཟླས་པ་ནི༔ ཐུགས་ཀའི་ཕྱག་ན་ 
རྡོ་རྗེའི་ཐུགས་ཀར་ཟླ་བའི་སྟེང་དུ་ཧཱུཾ་དམར་པོའི་མཐའ་མར༔ ཨོཾ་ཨཱཿཧཱུྃ༔བཛྲ་མ་ཧཱ་གུ་རུ་ 
སརྦ་སིདྡྷི་ཧཱུཾ༔ ཨ་རྩིག་ནི་རྩིག་ན་མོ་བྷ་ག་ཝ་ཏེ་ཧཱུྃ་ཧཱུྃ༔ ཨ་ཧཱུྃ་ཧཱུྃ་ཕཊ་ཕཊ༔ ཡ་མཱནྟ་ཀ ཧ་ 
ཡ་གྲྀ་ཝ བཛྲ་པཱ་ཎི སརྦ་བུདྡྷ་ཌཱཀི་ནི་ཡེ་ཧ་རི་ནི་ས༔ ག་རུ་ཌ་ཙ་ལེ་ཙ་ལེ༔ ཨ་ཡ་མ་དུ་ 
རུ་ཙ་ཤ་ན༔ ས་མ་ཧཱུྃ་ཕཊ༔ ཨོཾ་བཛྲ་ཡཀྴ་ཧཱུཾ༔ གནོད་བྱེད་རྒྱལ་བསེན་གྱི་སྙིང་ལ་མཱ་ར་ཡ་ 
ཧཱུྃ་ཕཊ༔ ཅེས་པ་དམར་སྒོ་རོ་རོ་གཡས་སུ་འཁོར་བ་ལས་འོད་དམར་པོ་འཕྲོས་པས༔ ལུས་ 
ཕྱི་ནང་དུ་ཁྱབ་སྟེ་ཚ་ལམ་ལམ་དྲོད་སྐྱེས་པར་བསམ༔ ནད་གདོན་སྡིག་སྒྲིབ་དག་ཅིང་ 
མདངས་དང་ནུས་པ་ལྡན་པར་འགྱུར་རོ༔ ཡེ་ཤེས་མེ་ཆེན་འབར་ནས་གཞལ་ཡས་ཁང་
ཕྱི་ནང་ཐམས་ཅད་དུ་ཁྱབ་པས་དགྲ་བགེགས་དྲེགས་པ་ཅན་ཐམས་ཅད་སྲེག་པར་བསམ་
མོ༔ དེ་ལྟར་འབུམ་ཚོ་གཅིག་ཐེམས་པ་དང་༔ ཨ་ཡ་མ་དུ་རུ་ཙ་ཤ་ན་ས་མ་ཡ༔ ཞེས་སྡེ་ 
བརྒྱད་གང་གནོད་ཡིག་འབྲུ་ཐེམས་སུ་གཞུག༔ གལ་ཏེ་ངོ་མ་ཤེས་ན་ཡིག་འབྲུ་བརྒྱད་ 
ཀར་བསྡེབས་ལ་ཚར་གཅོད༔ དེ་ལྟར་སྐུའི་ལྷ་འཇམ་དཔལ༔ གསུང་རྟ་མགྲིན༔ ཐུགས་ 
ཀར་ཕྱག་རྡོར༔ ཡོན་ཏན་གྱི་ལྷ་ཌཀི་སྡེ་ལྔ༔ ཕྲིན་ལས་ཀྱི་ལྷ་ཡཀྴ་མེ་དབལ༔ དེ་ལྟར་ 
སྐུ་གསུང་ཐུགས་ཡོན་ཏན་ཕྲིན་ལས་ཀྱི་ལྷ་དང་༔ འཁོར་འདས་ཐམས་ཅད་ཀྱི་བྱིན་རླབས་ 
དང་ནུས་པ་འདུས་ནས༔ མཆོག་ཐུན་མོང་གི་སིདྡྷི་མ་ལུས་པ་ཐོབ་ཅིང་༔ དྲན་པ་ཙམ་ 
གྱིས་སྣང་སྲིད་ཀྱི་དྲེགས་པ་ཅན་ཐམས་ཅད་ཚར་གཅོད་པར་འགྱུར་རོ༔ དེ་ནས་ལས་ 
ཚོགས་ལ་དཀྱུས་བཞིན་སྦྱོར་རོ༔ ཻ༔ འདི་ནི་དྲག་སྒྲུབ་ཀྱི་བཅུད་ཀུ་སུ་ལུའི་ཉམས་
84

༄༅། །ཟབ་གཏེར་ཆོས་ཀྱི་མཛོད་ཁང་།
ལེན༔ ཞལ་གྱི་བདུད་རྩི་ཡིན་ནོ༔ ཤིན་ཏུ་གསང་བར་བྱའོ༔ ལས་ཅན་གཅིག་དང་འཕྲད་ 
པར་ཤོག༔ ཕྱི་རབས་རྣམས་ལ་ཕན་ཐོགས་ཤོག༔ ས་མ་ཡ༔ vམ་ ནཱནཱ 
རྒྱ་རྒྱ་རྒྱ༔ སྤྲུལ་སྐུ་པདྨ་གླིང་པས་ཐར་པ་གླིང་གི་སེངྒེ་བྲག་ནས་གདན་དྲངས་པའོ།། །།
85

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
བླ་མ་ནོར་བུ་རྒྱ་མཚོ་ལས༔ རྩ་གསུམ་སྲོག་འཁོར་ཟབ་མོ་བཞུགས་སོ༔
ཨོཾ ལྱཱཏ༄མཱ།ཊཨཐ བདག་འདྲ་པདྨ་འབྱུང་གནས་ཀྱིས༔ ཕྱི་ 
རབས་རྣམས་ལ་ཕན་བཏགས་ཕྱིར༔ བླ་མ་ཡི་དམ་མཁའ་འགྲོ་ཡི༔ བླ་རྡོ་སྲོག་འཁོར་ཟབ་ 
མོ་འདི༔ བུད་མེད་ཡེ་ཤེས་མཚོ་རྒྱལ་གྱིས༔ རིན་ཆེན་གསེར་གཡུའི་མཎྜལ་ཕུལ༔ ཡང་ 
ནས་ཡང་དུ་ཞུས་པའི་དོན༔ སྙིང་ཁྲག་ལྟ་བུའི་མན་ངག་གནང་༔ ཡི་གེར་བྲིས་ནས་གཏེར་ 
དུ་སྦས༔ ཕྱི་རབས་ལས་ཅན་གཅིག་དང་འཕྲད་པར་ཤོག༔ ཙnག།མན་ཏཱཿཧྱ 
དེ་ནས་ཙཀྲ་བྲི་ཐབས་ནི༔ གཟའ་སྐར་ཚེས་གྲངས་བཟང་པོའི་དུས༔ དར་རམ་རས་སམ་ 
ཤོག་གུ་ལ༔ རབ་ནི་གསེར་དངུལ་ཟངས་དང་དུང་༔ འབྲི་ཞི་ཚལ་དཀར༔ ཐ་མ་དྲི་བཟང་ 
སྣག་ཚས་བྲི༔ མུ་ཁྱུད་རིམ་པ་ལྔ་རུ་བསྐོར༔ ལྟེ་བར་འབྲུ་གསུམ་བྲི༔ སྐུ་གསུམ་བླ་མས་ 
བྱིན་གྱིས་རློབས༔ སྣང་བ་དབང་དུ་འདུས་གྱུར་ཅིག༔ ཅེས་བྲིའོ༔ དེའི་ཕྱི་རིམ་མུ་ཁྱུད་ 
ཨོཾ་ ལ༔ གུ་རུའི་བསྙེན་སྒྲུབ་ལས་གསུམ་གྱི་རྩ་སྔགས་བྲི༔ ཨོཾ་ཀཱ་ཡ་ཝཱ་ཀ་ཙིཏྟ་སིདྡྷི་ཧཱུྃ༔ 
བཛྲ་གུ་རུ་པདྨ་ཐོད་ཕྲེང་རྩལ་སིདྡྷི་ཧཱུཾ༔ ཨོྃ་བཛྲ་གུ་རུ་པདྨ་སིདྡྷི་ཧཱུྃ༔ ཞེས་བྲིའོ༔ དེའི་ཕྱི་ 
རིམ་མུ་ཁྱུད་རྩིབས་བརྒྱད་ལ༔ ཨོཾ་བཛྲ་གུ་རུ་པདྨ་འབྱུང་གནས་སིདྡྷི་ཧྰུྃ༔ ཨོཾ་བཛྲ་གུ་རུ་པདྨ་ 
སཾ་བྷ་སིདྡྷི་ཧཱུྃ༔ ཨོྃ་བཛྲ་གུ་རུ་བློ་ལྡན་མཆོག་སྲེད་སིདྡྷི་ཧཱུྃ༔ ཨོྃ་བཛྲ་གུ་རུ་པདྨ་རྒྱལ་པོ་སིདྡྷི་ 
ཧཱུྃ༔ ཨོྃ་བཛྲ་གུ་རུ་ཉི་མ་འོད་ཟེར་སིདྡྷི་ཧཱུཾ༔ ཨོཾ་བཛྲ་གུ་རུ་ཤཱཀྱ་སེངྒེ་སིདྡྷི་ཧཱུྃ༔ ཨོྃ་བཛྲ་གུ་རུ་ 
སེངྒེ་སྒྲ་སྒྲོག་སིདྡྷི་ཧཱུྃ༔ ཨོྃ་བཛྲ་གུ་རུ་རྡོ་རྗེ་གྲོ་ལོད་སིདྡྷི་ཧཱུྃ༔ ཞེས་མཚན་བརྒྱད་བྲིའོ༔ རྩིབས་ 
མཆན་ལ་བུདྡྷ་སརྦ་སིདྡྷི་ཧྲི་བཛྲ་ཧཱུྃ༔ བཛྲ་སརྦ་སིདྡྷི་ཧྲཱི་བཛྲ་ཧཱུྃ༔ རཏྣ་སརྦ་སིདྡྷི་ཧྲཱི་བཛྲ་ཧཱུྃ༔
86

༄༅། །ཟབ་གཏེར་ཆོས་ཀྱི་མཛོད་ཁང་།
པདྨ་སརྦ་སིདྡྷི་ཧྲཱི་བཛྲ་ཧྰུྃ༔ ཀརྨ་སརྦ་སིདྡྷི་ཧྰུྃ་བཛྲ་ཧཱུྃ༔ རྩིབས་མཆན་ལ་བྲིའོ༔ དེའི་ཕྱི་རིམ་ 
ལ༔ ཨ་ལི་ཀ་ལིའི་ཡི་གེ་ལྔ་བཅུ་བྲི༔ དེ་ཡི་ཕྱི་རིམ་མུ་ཁྱུད་ལ༔ རྟེན་འབྲེལ་སྙིང་པོ་བྲི༔ དར་ 
སྣ་ལྔ༔ རཏྣ་ལྔ༔ འབྲུ་སྣ་ལྔ༔ སྙིང་པོ་ལྔ༔ སྨན་ལྔ་རྣམས་ཙཀྲའི་དཀྱིལ་འཁོར་དུ་བཅུག༔ 
དེ་ནས་རབ་ཏུ་གནས་པར་བྱ༔ བླ་མའི་སྲོག་འཁོར་བྲི་ཐབས་སོ༔ ས་མ་ཡ༔ སྐུའི་རྒྱ༔
༈ ཡི་དམ་གྱི་སྲོག་འཁོར་བྲི་ཐབས་ནི༔ མུ་ཁྱུད་རིམ་པ་ལྔ་རུ་བསྐོར༔ ལྟེ་བའི་དབུས་སུ་ 
ཧྲི་མ་བྲི༔ ཕྱོགས་བཞིར་ར་ཙ་ཧྲི་ཡ་ཧྲིང་ཧྲིང་བྲི༔ ཡི་དམ་དབང་ཆེན་ཡབ་ཡུམ་དཔའ་བོ་ 
གིང་དང་བཅས་པ༔ བདག་ལ་དབང་སྐུར་བྱིན་གྱིས་རློབས་ཤིག༔ མི་མཐུན་རྐྱེན་དང་ 
བར་ཆད་སྲུངས་ཤིག༔ ཅེས་འདོད་གསོལ་བྲིའོ༔ དེའི་ཕྱི་རིམ་མུ་ཁྱུད་ལ༔ ཧྲི་མ་ཧཱ་རི་ནི་ 
ར་ཙ་ཧྲི་ཡ་ཙིཏྟ་ཧྲི་ཧྲི་ཛ་ཛ༔ ཎི་ཨ་ཀར་ཤ་ཡ་ཛ༔ ཙཀ་ཤུ་རྩེར་ལྡན་གུཾ༔ ཨ་མྲི་ས་མ་ཡ་དུ་ 
ཏྲི་ཛཿ༔ ཞེས་བྲིའོ༔ དེའི་ཕྱི་རིམ་རྩིབས་བཞི་ལ༔ རྟ་མགྲིན་རིགས་བཞིའི་རྩ་སྔགས་བྲི 
ཧཱུྃ་བཛྲ་ཀྲོ་དྷ་པདྨ་ཏ་ཀྲིད་ཧྱ་གྲྀ་ཝ་ཧུ་ལུ་ཧུ་ལུ་ཧཱུྃ་ཕཊ༔ ཏྲཾ་རཏྣ་ཀྲོ་དྷ་པདྨ་ཏ་ཀྲིད་ཧྱ་གྱྀ་ཝ་ 
ཧུ་ལུ་ཧུ་ལུ་ཧཱུྃ་ཕཊ༔ ཧ་ཀརྨ་ཀྲོ་དྷ་པདྨ་ཏ་ཀྲིད་ཧྱ་གྲྀ་ཝ་ཧུ་ལུ་ཧུ་ལུ་ཧཱུྃ་ཕཊ༔ ཙིཏྟ་ཧྲིང་ཧྲིང་ 
ཛ་ཛ༔ ཞེས་བྲིའོ༔ རྩིབས་མཆན་ལ༔ བཛྲ་གིང་ཀ་ར་བཛྲ་དཔའ་བོ་ཧཱུྃ་ཛ༔ རཏྣ་གིང་ཀ་ 
ར་རཏྣ་དཔའ་བོ་ཧཱུྃ་ཛ༔ པདྨ་གིང་ཀ་ར་པདྨ་དཔའ་བོ་ཧཱུྃ་ཛ༔ ཀརྨ་གིང་ཀ་ར་ཀརྨ་དཔའ་ 
བོ་ཧཱུཾ་ཛ༔ ཞེས་བྲིའོ༔ དེའི་ཕྱི་རིམ་མུ་ཁྱུད་ལ༔ ཨོྃ་མུ་ལྷོད་ལྷོད་སྡུས་སྡུས་ཧ་རི་ནི་ས་ཧཱུྃ་ 
ཕཊ༔ ༀ་ཏྲི་དུ་ཏྲི་དུ་དུ་མ་དུ་མ་དུ་ཧཱུྃ་ཧཱུྃ་ཀྲོག་ཀྲོག༔ སརྦ་སིདྡྷི་ཧ་རི་ནི་ས་ཧཱུྃ་ཕཊ༔ ཨོཾ་ཡུར་ 
ཡུར་ཡུར་མི་ཡུར་མི་འོང་ན་འོང་༔ ཧ་རི་ནི་ས་ཧཱུྃ་ཕཊ༔ ཅེས་བྲིའོ༔ དེའི་ཕྱི་རིམ་མུ་ཁྱུད་ 
ལ༔ རྟེན་འབྲེལ་སྙིང་པོ་བྲི༔ དེ་ལ་ཤེས་རབ་མའི་བྱང་སེམས་དཀར་དམར་དང་ཨ་མྲི་
87

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
ཏ་སིནྡྷུ་ར་བྱུག་གོ༔ རབ་ཏུ་གནས་པར་བྱས་ལ༔ དེའི་འདབས་ལ༔ ཤེལ་དང་གཡུ༔ ཕ་ 
ཝཾ་ལོང་བུ་ལྷ་འདྲེ་མི་གསུམ་གྱི་བླ་རྡོ་གཞུག༔ རིན་པོ་ཆེའི་གའུར་བཅུག་ལ་སྙིང་གར་གདག་ 
གོ༔ ས་མ་ཡ༔ གསུང་གི་རྒྱ༔
༈ མཁའ་འགྲོའི་བླ་རྡོ་སྲོག་འཁོར་བྲི་བ་ནི༔ མུ་ཁྱུད་རིམ་པ་ལྔ་བསྐོར་ལ༔ ལྟེ་བར་ཧྲཱིཿ 
དང་སྣང་སྲིད་དབང་དུ་སྡུས་ཤིག༔ ཕྱོགས་བཞིར་ཡིག་མགོ་ཕྱིར་བསྟན་ཏེ༔ ཧ་རི་ནི་ས་ 
ཧཱུྃ་ཕཊ༔ མཁའ་འགྲོ་བཞིའི་འདོད་ཚིག་ཀྱང་བྲིས༔ དེའི་ཕྱི་རིམ་མུ་ཁྱུད་ལ༔ ཧ་རི་ནི་ས་ 
ཤིནྟཾ་ཀུ་རུ་ཡེ་སྭཱ་ཧཱ༔ ཧ་རི་ནི་ས་པུཙྪིཾ་ཀུ་རུ་ཡེ་སྭཱ་ཧཱ༔ ཧ་རི་ནི་ས་པཱ་ཤཾ་ཀུ་རུ་ཡེ་སྭཱ་ཧཱ༔ ཧ་ 
རི་ནི་ས་མཱ་ར་ཡ་ཕཊ༔ ཅེས་བྲིའོ༔ རྩིབས་མཆན་ལ༔ ཧ་རི་ནི་ས་ཎི་རུ་པ་སྙིང་ལ་ས་ལ་ 
རེ་ཧཱུཾ་ཛཿ༔ ཞེས་བྲིའོ༔ དེའི་ཕྱི་རིམ་མུ་ཁྱུད་ལ༔ ༀ་སྒུལ་སྒུལ་མ་མ་ཧྲིང་ཧྲིང་༔ མ་མ་ཁ་ཤི༔ 
མི་སྙིང་སྒུལ་ལ༔ འགྲམ་ཆོག་ཆོག༔ ཧྲིང་ཧྲིང་སྡུས་སྡུས༔ མ་མ་ཁ་ཤི་བི་སྭཱ་ཧཿ ཞེས་བྲིའོ༔ 
དེའི་ཕྱི་རིམ་ལ་རྟེན་འབྲེལ་སྙིང་པོ་བྲིའོ༔ འཁོར་ལོའི་དལ་ལ༔ ཤེལ་དང་མུ་མེན་བྱི་རུ་ 
གསུམ་བཞག༔ དར་དམར་དྲིལ་ལ་ཟངས་ཀྱི་ག་འུར་བཅུག༔ རྣལ་འབྱོར་མཆན་ཁུང་གཡོན་ 
དུ་བཏགས༔ ཧ་རི་ནི་ས་ཨ་བྷི་ཤ་ཡ་ཕེ་ཕོ་ཛ་ཛ༔ ཞེས་བརྒྱ་རྩ་བརྒྱད་བརྗོད་ལ༔ ཡེ་ཤེས་ 
དང་ལས་ཀྱི་ཌཱ་ཀི་རྣམས༔ དམིགས་པས་འགུགས་ཤིང་དྲག་ཏུ་བསྟིམ་མོ༔ ས་མ་ཡ༔ 
ཐུགས་ཀྱི་རྒྱ
༈ དེ་ནས་རབ་གནས་རིམ་པ་ནི༔ སྲོག་འཁོར་གསུམ་པོ་གང་བྲིས་ཀྱང་༔ དེ་ལ་རབ་ཏུ་ 
གནས་པ་ནི༔ ཡར་ངོ་གཟའ་སྐར་བཟང་དང་ཚེས་བཅུ་ལ༔ ཚོགས་གཏོར་གཞུང་བཞིན་ 
རྒྱས་པར་བསགས༔ ནས་ཀྱི་ཚོམ་བུ་ལྔ་བཀོད་ལ༔ དེ་སྟེང་ཐོད་པ་མཚན་ལྡན་ནང་༔ འབྲུ་ 
སྣས་བཀང་ལ་སྲོག་འཁོར་བཞག༔ ལས་བྱང་གཞུང་བསྲངས་བགེགས་བསྐྲད་ཅིང་༔ རྩ་
88

༄༅། །ཟབ་གཏེར་ཆོས་ཀྱི་མཛོད་ཁང་།
སྔགས་སོ་སོ་བརྒྱ་རྩ་དང་༔ མེ་ཏོག་རྟེན་འབྲེལ་སྙིང་པོ་བརྗོད༔ ཡེ་ཤེས་འགུགས་གཞུག་ 
དྲག་ཏུ་བྱ༔ ལྷ་ཚོགས་གང་ཡིན་འཁོར་ལོར་བསྟིམ༔ བཀྲ་ཤིས་སྨོན་ལམ་ཟབ་པར་བྱ༔ 
དེ་ནས་རང་རང་དར་སྣས་དྲིལ༔ རིན་ཆེན་ཟ་མ་ཏོག་གི་ནང་༔ འཁོར་ལོ་གསུམ་པོ་ཐ་ 
དད་བཅུག༔ སྤྱི་གཙུག་མགུལ་དང་མཆན་ཁུང་བཏགས༔ དེ་ནས་ཙཀྲ་རྣམ་གསུམ་དེ་ 
དག་ལ༔ ཡི་གེའི་ངོ་བོ་རྩ་བ་གསུམ་གྱི་ཕོ་བྲང་ཡོངས་རྫོགས་གསལ་བར་བསྐྱེད་ལ༔ ཡིད་ 
བཞིན་ནོར་བུར་བསྒོམ་པ་གནད་ཆེའོ༔ ཚེས་བཅུ་དུས་བྱུང་འཁོར་ལོར་བྱ༔ འདོད་དོན་ 
གསོལ་བ་བཏབ་ན་བྱིན་རླབས་འབྱུང༔ དངོས་གྲུབ་འབྱུང་ཞིང་བསམ་པ་འགྲུབ༔ ལོ་དུས་ 
རབ་གནས་རེ་རེས་བསྐྱར༔ དམ་ཚིག་མེད་ལ་གསང་ཞིང་སྦ༔ དེ་རྟགས་ཡོན་ཏན་འདི་ 
ལྟར་རོ༔ བླ་མ་ཡི་དམ་མཁའ་འགྲོ་ཡིས༔ རྟག་ཏུ་བུ་བཞིན་སྐྱོང་ཞིང་སྐྱོབ༔ ཁམས་གསུམ་ 
སྲིད་གསུམ་སྡེ་བརྒྱད་དང་༔ ལྷ་འདྲེ་མི་གསུམ་དབང་དུ་སྡུད༔ རྒྱལ་བློན་འབངས་གསུམ་ 
སྨོས་ཅི་དགོས༔ འགྲོ་བ་མི་རྣམས་མ་ལུས་པ༔ དབང་དང་སྣང་འགྱུར་ཐེ་ཚོམ་མེད༔ ཤི་ 
བ་བྱུང་བའི་དུས་དེ་རུ༔ ཙཀྲ་རོ་ཡི་སྙིང་གར་བསྲེགས༔ འཇའ་འོད་རིང་བསྲེལ་འབྱུང་ 
བར་ངེས༔ སྐུ་གསུམ་འབྲས་བུ་ཐོབ་པར་འགྱུར༔ རྩ་གསུམ་སྲོག་སྔགས་དེ་ཉིད་ནི༔ བདག་ 
འདྲ་པདྨ་འབྱུང་གནས་ཀྱིས༔ རིན་ཆེན་ས་ལ་གཏེར་དུ་སྦས༔ སྙིང་གི་བུ་དང་འཕྲད་པར་ 
ཤོག༔ ས་མ་ཡ༔ རྒྱ་རྒྱ་རྒྱ༔ གཏེར་རྒྱ༔ སྦས་རྒྱ༔ གཏད་རྒྱ༔ གསང་རྒྱ༔ དམ་རྒྱ༔ དགེའོ༔ མངྒ་ལཾ༔
89

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
ཧཱུྃ༔ བླ་མ་ནོར་བུ་རྒྱ་མཚོ་ལས༔ གུ་རུ་མཚན་བརྒྱད་ཀྱི་སྒྲུབ་ཐབས་ཡང་ཟབ་བཞུགས་སོ༔
ཨོཾ ཐཱཊཱཐཱཊཐཱམརཱཡཏྲཾཏྱ བདག་འདྲ་པདྨ་འབྱུང་གནས་ཀྱིས༔ མཚན་བརྒྱད་ 
སྒྲུབ་པའི་གདམས་པ་འདི༔ མ་འོངས་ལས་ལྡན་རྣམས་ཀྱི་དོན༔ ཡང་ཟབ་བྲིས་ནས་ 
གཏེར་དུ་སྦས༔ སྙིང་གི་བུ་དང་འཕྲད་པར་ཤོག༔ ས་མ་ཡ༔ རྒྱ་རྒྱ་རྒྱ༔ མགྱཕ 
འདི་ལ་དང་པོ་སྐྱབས་སུ་འགྲོ་ཞིང་སེམས་བསྐྱེད་དེ༔ ཚད་མེད་བཞི་པོ་སྔོན་སོང་ནས༔ 
མཚན་བརྒྱད་བླ་མའི་སྒྲུབ་ཐབས་ནི༔ མཆོག་གི་དངོས་གྲུབ་ཐོབ་འདོད་ན༔ གུ་རུ་པདྨ་ 
འབྱུང་གནས་བསྒྲུབ༔ ཡོན་ཏན་སྣ་ཚོགས་སྒྲུབ་འདོད་ན༔ གུ་རུ་པདྨ་སམྦྷ་བསྒྲུབ༔ ཤེས་ 
བྱ་བློ་དང་ལྡན་འདོད་ན༔ གུ་རུ་བློ་ལྡན་མཆོག་སྲེད་བསྒྲུབ༔ འགྲོ་བ་དབང་དུ་སྡུད་འདོད་ 
ན༔ གུ་རུ་པདྨ་རྒྱལ་པོ་བསྒྲུབ༔ རྨོངས་པའི་མུན་པ་སེལ་འདོད་ནཿ༔ གུ་རུ་ཉི་མ་འོད་ཟེར་ 
བསྒྲུབ༔ ལོག་འདྲེན་བདུད་རྣམས་འདུལ་འདོད་ན༔ གུ་རུ་ཤཱཀྱ་སེང་གེ་བསྒྲུབ༔ མུ་སྟེགས་ 
རྩོད་པ་བཟློག་འདོད་ན༔ གུ་རུ་སེང་གེ་སྒྲ་སྒྲོག་བསྒྲུབ༔ དྲེགས་པའི་དགྲ་བགེགས་ཚར་ 
གཅོད་ན༔ གུ་རུ་རྡོ་རྗེ་གྲོ་ལོད་བསྒྲུབ༔ ཐམས་ཅད་ཡོངས་རྫོགས་སྒྲུབ་པ་ནི༔ གོང་དུ་ 
བསྟན་པའི་ཐུགས་སྒྲུབ་བཞིན༔ འོན་ཀྱང་གདུལ་བྱ་ཐ་དད་ལ༔ མཚན་བརྒྱད་སྒྲུབ་པ་ཤིན་ 
ཏུ་ཟབ༔ ལས་ཚོགས་སྡོམ་བྱང་ལེའུའོ༔ ས་མ་ཡ༔ རྒྱ་རྒྱ་རྒྱ༔ མཆོག་གི་དངོས་གྲུབ་ 
ཐོབ་བྱའི་ཕྱིར༔ པདྨ་འབྱུང་གནས་བསྒྲུབ་པ་ལ༔ སྔོན་འགྲོ་དངོས་གཞི་རྗེས་གསུམ་མོ༔ 
སྔོན་འགྲོ་སྐྱབས་འགྲོ་སེམས་བསྐྱེད་ནི༔ སྒོ་གསུམ་དད་པས་སྐྱབས་སུ་འགྲོ༔ ན་མོ༔ 
བླ་མ་བདེ་གཤེགས་འདུས་པའི་སྐུ༔ རྡོ་རྗེ་འཛིན་པའི་ངོ་བོ་ཉིད༔ བདག་དང་སེམས་ཅན་
90

༄༅། །ཟབ་གཏེར་ཆོས་ཀྱི་མཛོད་ཁང༌།
མ་ལུས་རྣམས༔ བྱང་ཆུབ་བར་དུ་སྐྱབས་སུ་མཆི༔ སེམས་བསྐྱེད་པ་ནི༔ སེམས་བསྐྱེད་ 
འགྲོ་བ་གཞན་དོན་དུ༔ བླ་མ་པད་འབྱུང་བསྒྲུབས་ནས་ནི༔ གང་ལ་གང་འདུལ་ཕྲིན་ལས་ 
ཀྱིས༔ གཞན་དོན་སྐྱོང་བར་སེམས་བསྐྱེད་དོ༔ བླ་མ་སྤྱི་གཙུག་བསྒོམ་ལ་གསོལ་འདེབས་ 
ནི༔ ཀྱཻ་མ་གུ་རུ་པདྨ་འབྱུང་༔ སྐྱེ་འཆི་མི་མངའ་རྡོ་རྗེའི་སྐུ༔ གསོལ་བ་འདེབས་སོ་བྱིན་ 
གྱིས་རློབས༔ བདག་གི་བསམ་པ་བསྒྲུབ་ཏུ་གསོལ༔ དངོས་གཞི་ལ་གསུམ་སྟེ༔ བསྐྱེད་ 
རིམ་སྔགས་བཟླས་རྫོགས་རིམ་མོ༔ བསྐྱེད་རིམ་དང་པོ་དམིགས་མེད་ངང་༔ པད་སྡོང་ 
ཉི་ཟླ་མཛེས་པའི་སྟེང་༔ བདག་ཉིད་པདྨ་འབྱུང་གནས་ནི༔ ཞལ་གཅིག་ཕྱག་གཉིས་སྐུ་ 
མདོག་མཐིང་༔ གཅེར་བུ་རུས་པའི་རྒྱན་དྲུག་གསོལ༔ ཕྱག་གཡས་རྡོ་རྗེ་རྩེ་ལྔ་གདེངས༔ 
ཕྱག་གཡོན་སྡིག་མཛུབ་ཡུམ་ལ་འཁྱུད༔ ཞབས་གཉིས་རྡོ་རྗེ་སྐྱིལ་ཀྲུང་བཞུགས༔ ཡུམ་ 
མཆོག་མཁའ་འགྲོ་མཚོ་རྒྱལ་མ༔ བཅུ་དྲུག་ལོན་པའི་ན་ཚོད་ཅན༔ ནུ་མ་འབུར་ཞིང་བྷ་ 
ག་རྒྱས༔ ཕྱག་གཉིས་ཡབ་ཀྱི་མགུལ་ནས་འཁྱུད༔ ཞབས་གཉིས་ཡབ་ཀྱི་སྐེད་ལ་འཁྲིལ༔ 
སྐུ་མདོག་དཀཪ་དམཪ་རུས་རྒྱན་གསོལ༔ ཞལ་ནི་འཛུམ་མདངས་མཛེས་པར་སྦྱོར༔ ཤར་ 
དུ་རྡོ་རྗེ་ཌཱ་ཀི་མ༔ སྐུ་མདོག་དཀར་མོ་གངས་ལ་ཉི་ཤར་འདྲ༔ ལྷོ་རུ་རིན་ཆེན་ཌཱཀི་མཿ༔ སྐུ་ 
མདོག་གསེར་འོད་འབར་བ་འདྲ༔ ནུབ་ཏུ་པདྨ་ཌཱཀི་མཿ༔ སྐུ་མདོག་བྱི་རུ་རཱ་གའི་མདོག༔ 
བྱང་དུ་ཀརྨ་ཌཱཀི་མཿ༔ སྐུ་མདོག་ཨིནྡྲ་ནཱི་ལ་འདྲ༔ ཀུན་ཀྱང་ཞལ་གཅིག་ཕྱག་གཉིས་པ༔ 
སྤྱན་གསུམ་འཛུམ་མདངས་འགྱིང་བག་ཅན༔ གཅེར་བུ་རུས་བརྒྱན་ནུ་མ་རྒྱས༔ ཕྱག་ 
གཡས་ནམ་མཁར་ཅང་ཏེའུ་སྒྲོགས༔ ཕྱག་གཡོན་ཐོད་ཁྲག་གཙོ་ལ་སྟོབ༔ ཞལ་ནས་ཧ་ 
རི་ནི་ས་སྒྲོག༔ དེ་འདྲའི་ཏིང་འཛིན་མ་ཡེངས་པར༔ དམ་ཚིག་ཡེ་ཤེས་གཉིས་མེད་གསལ༔ 
བཟླས་པ་བྱ་བའི་སྙིང་པོ་ནི༔ ཨོཾ་ཨཱཿ༔ཧཱུྃ༔བཛྲ་གུ་རུ་པདྨ་ཛྙཱ་ན་སིདྡྷི་ཧཱུཾ༔ འདི་ཉིད་སྟོང་ཚོ་
91

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
ཚར་རྗེས་སུ༔ རྔུབས་པ་ཨོཾ་ལ་གནས་པ་ཨཱཿ༔ འབྱིན་པ་ཧཱུྃ་བསམ་རླུང་གིས་བཟླས༔ དེ་ནི་ 
རྡོ་རྗེའི་བཟླས་བསྒོམ་མོ༔ རྫོགས་རིམ་སྣང་ལ་རང་བཞིན་མེད༔ སྤྲོས་བྲལ་ནམ་མཁའི་ 
ཀློང་ནས་ནི༔ འགག་མེད་སྔགས་ཀྱི་རང་སྒྲ་སྒྲོག༔ རང་དང་བླ་མ་གཉིས་མེད་པས༔ སྟོང་ 
གསལ་འཛིན་མེད་ངང་ལ་གཞག༔ དེ་ལྟར་ཉམས་སུ་སུས་བླངས་པ༔ ཆོས་ཀྱི་སྐུ་ལ་ངེས་ 
པར་སྦྱོར༔ རྗེས་ལ་གསུམ་སྟེ་སྨོན་ལམ་དང་༔ རྒྱུན་སྤྱོད་གྲུབ་པའི་འབྲས་བུའོ༔ སྨོན་ལམ་ 
འདི་ལྟར་སྦྱར་ཞིང་གདབ༔ ན་མོ༔ པད་འབྱུང་བསྒྲུབས་པའི་བྱིན་རླབས་དང་༔ དུས་གསུམ་ 
བདག་གིས་ཚོགས་བསགས་མཐུས༔ ཕྲིན་ལས་གང་བསམ་མྱུར་འགྲུབ་ཅིང་༔ བདག་ 
སོགས་བླ་མེད་འབྲས་བུ་ཐོབ་པར་ཤོག༔ རྒྱུན་སྤྱོད་བླ་མའི་ང་རྒྱལ་གྱིས༔ གཞན་དོན་ 
ཕྲིན་ལས་རྒྱས་པ་དང་༔ འབྲས་བུ་བླ་མེད་ས་ནོན་ཞིང་༔ གང་ལྟར་བསམ་པའི་དངོས་ 
གྲུབ་ཐོབཿ༔ ཨོ་རྒྱན་པདྨའི་གསང་སྒྲུབ་འདི༔ ཐུགས་ཀྱི་སྲས་དང་འཕྲད་པར་ཤོག༔ 
མ་ཡ༔ རྒྱ་རྒྱ་རྒྱ༔ སཿ།ཟ[|5J 2
༈ ཡོན་ཏན་སྣ་ཚོགས་ཐོབ་བྱའི་ཕྱིར༔ པདྨ་སམྦྷ་བསྒྲུབ་པ་ལ༔ སྦྱོར་བ་དངོས་གཞི་རྗེས་ 
གསུམ་མོ༔ སྦྱོར་བ་རྗེས་གཉིས་གོང་དང་འདྲ༔ དངོས་གཞི་ལ་ཡང་གསུམ་ཡིན་ཏེ༔ བསྐྱེད་ 
རིམ་སྔགས་བཟླས་རྫོགས་རིམ་མོ༔ བསྐྱེད་རིམ་མདུན་གྱི་ནམ་མཁའ་ལ༔ སྣ་ཚོགས་ 
པད་སྡོང་རྒྱས་པའི་ཁར༔ དེ་སྟེང་པད་དཀར་ཡིག་འབྲུ་ལས༔ འོད་དཀར་ལྷོ་ནུབ་མཚམས་ 
སུ་འཕྲོས༔ པདྨ་སཾ་བྷ་སྤྱན་དྲངས་ཏེ༔ པདྨ་དཀར་ལ་ཐིམ་ནས་འོད་འབར་བས༔ གུ་རུ་ 
པདྨ་སཾ་བྷ་ཝ༔ སྐུ་མདོག་དཀར་སྨུག་སྐུ་ཤ་རྒྱས༔ གཞོན་ཚུལ་དགེ་སློང་ཆ་བྱད་ཅན༔ 
དར་དམར་ཤམ་ཐབས་ཆོས་གོས་སེར༔ ཕྱག་གཡས་མཉམ་བཞག་ཐོད་པ་འཛིན༔ ཕྱག་
92

༄༅། །ཟབ་གཏེར་ཆོས་ཀྱི་མཛོད་ཁང་།
གཡོན་སྐྱབས་སྦྱིན་ཕྱག་རྒྱ་ཅན༔ དེ་ཡི་ཐུགས་ཀར་ཟླ་བའི་སྟེང་༔ པད་དཀར་སྙིང་པོ་ 
སྔགས་ཀྱིས་བསྐོར༔ ཨོྃ་བཛྲ་གུ་རུ་པདྨ་སམྦྷྰ་སིདྡྷི་ཧཱུྃ༔ ཡིག་འབྲུ་དགུ་པོས་བསྐོར་བར་ 
བསམ༔ དེ་ལས་འོད་འཕྲོས་སངས་རྒྱས་དང་༔ བྱང་སེམས་རིག་འཛིན་ཕོ་མོ་རྣམས༔ 
སྤྱན་དྲངས་སྐུ་དང་གཉིས་མེད་བསམ༔ དངོས་དང་ཡིད་སྤྲུལ་མཆོད་པ་འབུལ༔ དེ་ནས་ 
གུ་རུའི་ཐུགས་ཀ་ནས༔ འོད་འཕྲོས་བདག་གི་སྙིང་གར་ཕོག༔ ལུས་ངག་ཡིད་ཀྱི་སྒྲིབ་བྱང་ 
ནས༔ བདག་ཀྱང་པདྨ་སམྦྷར་གྱུརཿ༔ གུ་རུ་ཉིད་དང་དབྱེར་མེད་བསྒོམ༔ དེ་ནས་གོང་གི་ 
སྔགས་བཟླས་པས༔ ཨོཾ་བཛྲ་གུ་རུ་པདྨ་སམྦྷ་སིདྡྷི་ཧྰུྃ༔ བཟླས་པས་གུ་རུ་སྤྱི་གཙུག་བྱོནཿ༔ 
དེ་ནས་བསྟོད་ཅིང་གསོལ་བ་གདབ༔ ཀྱེ་མ་གུ་རུ་པདྨ་སམྦྷ་བ༔ བདག་ལ་རེ་ས་གཞན་ 
ན་མེད༔ གསོལ་བ་འདེབས་སོ་བྱིན་གྱིས་རློབས༔ ཡོན་ཏན་ཕྲིན་ལས་རྒྱས་པར་མཛོད༔ 
ཅེས་གསོལ་བ་བཏབ་པའི་རྗེས་སུ་འོད་དུ་ཞུ་ནས་སྤྱི་གཙུག་ཏུ་ཐིམ༔ བདེ་བས་མི་བཟོད་ 
ལུས་རྒྱས་བསམ༔ གོང་གི་སྔགས་ཤམ་འདི་བཏགས་བཟླ༔ རཏྣ་ཨ་ཡུ་པུཎྱེ་སརྦ་སིདྡྷི་ཧཱུྃ༔ 
པུའྲི་ཀུ་རུ་ཡེ་སྭཱ་ཧཱ༔ བརྒྱ་སྟོང་འབུམ་ཕྲག་བཟླས་པས་འགྲུབ༔ རྫོགས་རིམ་དམིགས་མེད་ 
ངང་ལ་བཞག༔ ཡོན་ཏན་ནམ་མཁའི་མཐའ་མཉམ་འགྲུབ༔ པདྨ་སམྦྷའི་སྒྲུབ་པ་འདི༔ ཐུགས་ 
ཀྱི་སྲས་དང་འཕྲད་པར་ཤོག༔ ས་མ་ཡ༔ རྒྱ་རྒྱ་རྒྱ༔ མཊཿཏཱཿཧྱཔ
༈ ཤེས་རབ་བློ་ལྡན་བྱ་བའི་ཕྱིར༔ བློ་ལྡན་མཆོག་སྲེད་སྒྲུབ་པ་ནི༔ སྦྱོར་བ་དངོས་གཞི་ 
རྗེས་གསུམ་མོ༔ སྦྱོར་རྗེས་གཉིས་ནི་གོང་དང་མཚུངས༔ དངོས་གཞི་ལ་ཡང་གསུམ་ཡིན་ 
ཏེ༔ བསྐྱེད་དང་སྔགས་བཟླས་རྫོགས་རིམ་མོ༔ བསྐྱེད་རིམ་དང་པོ་མ་བཅོས་བཞག༔ 
སྟོང་ཉིད་སྙིང་རྗེའི་རང་བཞིན་ལས༔ པདྨ་དཀར་གསལ་སྡོང་པོའི་སྟེང་༔ རང་ཉིད་གུ་རུ་
93

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
བློ་ལྡན་མཆོག་སྲེད་དཀར༔ ཞལ་གཅིག་ཕྱག་གཉིས་སྐྱིལ་ཀྲུང་བཞུགས༔ དར་དཀར་ 
ན་བཟའ་དར་ཐོད་བཅིངས༔ རིན་ཆེན་ཨུཏ྄ལ་སྤེལ་མས་བརྒྱན༔ ཕྱག་གཡས་ཐོད་པའི་ 
རྔ་སྒྲ་སྒྲོག༔ ཕྱག་གཡོན་པད་ཕོར་བདུད་རྩིས་བཀང་༔ བྱམས་པའི་དབྱངས་ལྡན་གཞོན་ 
ཚུལ་ཅན༔ འཇའ་ཚོན་འོད་ལྔའི་དཀྱིལ་ན་བཞུགས༔ ཀུན་ལ་བདུད་རྩི་འགྱེད་པར་བསམ༔ 
ཐུགས་ཀར་པད་དཀར་འདབ་བཞིའི་དབུས༔ ཧྲཱིཿདཀར་འོད་འཕྲོས་ཕྱོགས་བཅུར་ཁྱབ༔ 
ཆོས་ཀྱི་བདུད་རྩིའི་ཆར་བབ་བསམ༔ དེ་ནས་གསང་བའི་སྙིང་པོ་བཟླ༔ ཨོྃ་བཛྲ་གུ་རུ་ཛྙཱ་ 
ན་པྲ་ཛྙཱ་སིདྡྷི་ཧཱུྃ་ཧྲཱིཿ ཅུ་གང་རྒུན་འབྲུམ་ཤུ་དག་དཀར༔ བ་དམར་འོ་མར་སྦྱར་ནས་བཏུང་༔ 
རྫོགས་རིམ་བདག་ཉིད་ཧྲཱིཿལ་འདུས༔ ཧྲཱིཿཡང་གི་གུ་དག་ལ་འདུས༔ གི་གུ་སྣ་ཕྲད་འོད་ 
སྟོང་ནང་༔ འོད་ཟེར་དཀར་ཞིང་གསལ་བ་ལས༔ མཁའ་མཉམ་བསྐྱེད་ལ་རྩོལ་བྲལ་ 
བཞག༔ བློ་ལྡན་ཤེས་རབ་ཀུན་ལྡན་འགྱུར༔ གུ་རུ་བློ་ལྡན་མཆོག་སྲེད་སྒྲུབ་པ་འདི 
ཐུགས་ཀྱི་སྲས་དང་འཕྲད་པར་ཤོག༔ ས་མ་ཡ༔ རྒྱ་རྒྱ་རྒྱ༔ མཊཿཋཱརྱ
༈ འགྲོ་བ་དབང་དུ་སྡུད་པའི་ཕྱིར༔ གུ་རུ་པདྨ་རྒྱལ་པོ་ཡི༔ གསང་བའི་སྒྲུབ་པ་བྱེད་པ་ལ༔ 
སྦྱོར་བ་དངོས་གཞི་རྗེས་གསུམ་མོ༔ སྦྱོར་རྗེས་གཉིས་ནི་གོང་དང་མཚུངས༔ དངོས་གཞི་ 
ལ་ཡང་གསུམ་ཡིན་ཏེ༔ བསྐྱེད་རིམ་སྔགས་བཟླས་རྫོགས་རིམ་མོ༔ བསྐྱེད་པའི་དང་པོ་ 
སྟོང་པའི་ངང་༔ ཧྲཱིཿལས་འོད་འཕྲོས་སྟོང་གསུམ་ཁྱབ༔ སླར་འདུས་ཧྲཱིཿཉིད་ཧཱུཾ་དུ་གྱུར༔ 
ཧཱུཾ་ལས་འོད་འཕྲོས་པད་སྡོང་སྟེང་༔ ཧཱུཾ་ཉིད་གནས་གྱུར་དེ་ཉིད་ལ༔ གུ་རུ་པདྨ་རྒྱལ་པོ་ནི༔ 
སྐུ་མདོག་དམར་གསལ་ཞི་མ་ཁྲོ༔ ཞལ་གཅིག་ཕྱག་གཉིས་སྐྱིལ་ཀྲུང་བཞུགས༔ དར་ 
དམར་ན་བཟའ་སྐུ་ལ་གསོལ༔ ཕྱག་གཡས་ལྕགས་སྒྲོག་ཌཱ་དྲིལ་བསྣམས༔ ཕྱག་གཡོན་
94

༄༅། །ཟབ་གཏེར་ཆོས་ཀྱི་མཛོད་ཁང་།
གསལ་བའི་མེ་ལོང་འཛིན༔ ཐུགས་ཀར་པད་སྟེང་ཧཱུྃ་དམར་གསལ༔ འོད་འཕྲོས་སྐྱེ་འགྲོ་ 
ཡོངས་ལ་ཕོག༔ གང་ལ་དམིགས་པ་ཚུར་འདུས་ནས༔ ཐུགས་ཀར་དབང་དུ་འདུས་པར་ 
བསམ༔ སྙིང་པོ་སྔགས་ནི་བདུན་འབུམ་བཟླ༔ ཨོྃ་བཛྲ་གུ་རུ་པདྨ་རཱ་ཛ་ཨ་བྷི་ཤ་ཡཱ་ཧཱུྃ༔ 
ཞེས་ནི་བསྙེན་ཞིང་དབང་འདུས་བསྒོམ༔ རྫོགས་རིམ་སྣང་སྲིད་དམར་ལམ་འོད༔ ཚུར་ 
འདུས་ཧཱུཾ་ལ་འདུས་པར་བསམ༔ ཧཱུྃ་ཉིད་ཀླད་ཀོར་ཐིག་ལེར་ཐིམ༔ སྟོང་ཉིད་སྙིང་རྗེའི་ 
་པོ་ཡི༔
ངང་ལ་གནས༔ དབང་གི་དངོས་གྲུབ་ངེས་པར་ཐོབ༔ གུ་རུ་པདྨ་རྒྱལ་ངོ གསང་
སྒྲུབ་དམ་པ་འདི་ཉིད་ནི༔ ཐུགས་ཀྱི་སྲས་དང་འཕྲད་པར་ཤོག༔ ས་མ་ཡ༔ རྒྱ་རྒྱ་རྒྱ༔
༈ འགྲོ་བ་མ་ལུས་འདུལ་བའི་ཕྱིར༔ གུ་རུ་ཉི་མ་འོད་ཟེར་སྒྲུབ་པ་ལ༔ སྦྱོར་བ་ 
དངོས་གཞི་རྗེས་གསུམ་སྟེ༔ སྦྱོར་རྗེས་གཉིས་པོ་གོང་དང་འདྲ༔ དངོས་གཞི་ལ་ཡང་གསུམ་ 
ཡིན་ཏེ༔ བསྐྱེད་དང་སྔགས་བཟླས་རྫོགས་རིམ་མོ༔ བསྐྱེད་པའི་དང་པོ་སྟོང་གསལ་ 
བསྒོམ༔ དེ་ནས་དྲན་རྫོགས་སྐད་ཅིག་ངང་༔ པད་སྡོང་འོད་དུ་འབར་བའི་སྟེང་༔ བདག་ 
ཉིད་ཉི་མ་འོད་ཟེར་སྐུ༔ ཞལ་གཅིག་ཕྱག་གཉིས་ཞི་མ་ཁྲོ༔ གཅེར་བུ་སྟག་ཤམ་རུས་རྒྱན་ 
ཅན༔ སྐུ་མདོག་དམར་སེར་སྐྱིལ་ཀྲུང་བཞུགས༔ ཕྱག་གཡས་ཁ་ཊཱཾ་རྩེ་གསུམ་བསྣམས༔ 
ཕྱག་གཡོན་སྡིག་མཛུབ་ཉི་ཟེར་ཞགས༔ ཐུགས་ཀའི་ཧྲཱིཿལས་འོད་འཕྲོས་པས༔ འགྲོ་དྲུག་ 
སེམས་ཅན་སྒྲིབ་པ་སྦྱངས༔ ཀུན་ཀྱང་བདག་ལ་དད་གྱུར་ནས༔ འཁོར་ཡུག་ཏུ་ནི་འཁོར་ 
བ་རྣམས༔ གང་འདུལ་ཆོས་འཁོར་བསྐོར་བསྒོམ་ཞིང་༔ གསང་བའི་བསྙེན་པ་འདི་ཉིད་ 
བཟླ༔ ཨོཾ་བཛྲ་གུ་རུ་སཱུརྱ་སརྦ་སིདྡྷི་ཧཱུཾ་ཧྲཱིཿ བརྒྱ་སྟོང་བར་དུ་བཟླས་པ་བྱ༔ རྫོགས་རིམ་ 
སྣང་སྲིད་ཡི་གེར་གསལ༔ ཡི་གེ་ཧྲཱིཿ༔ཡང་གི་གུར་འདུས༔ གི་གུ་ཐིག་ལེའི་ངང་དུ་རྫོགས༔
95

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
་ཡང་མཐའ་དབུས་མེད་པར་ཡལ༔ སྟོང་ཉིད་སྙིང་རྗེ་ཆེན་པོ་ཡིས༔ འགྲོ་རྣམས་ཐུལ་ 
ནས་བདག་ཉིད་ནི༔ བསྟན་པའི་རྗེས་སུ་འཇུག་པར་ངེས༔ དེ་ཡིས་འགྲོ་དོན་ཆེར་འགྲུབ་ 
འགྱུར༔ ཉི་མ་འོད་ཟེར་གསང་སྒྲུབ་འདི༔ ཐུགས་ཀྱི་སྲས་དང་འཕྲད་པར་ཤོག༔ ས་མ་ 
ཡ༔ རྒྱ་རྒྱ་རྒྱ༔
༈ ལོག་འདྲེན་བདུད་རྣམས་འཇོམས་པའི་ཕྱིར༔ གུ་རུ་ཤཱཀྱ་སེང་གེའི་སྒྲུབ་ཐབས་ལ༔ 
སྦྱོར་བ་དངོས་གཞི་རྗེས་དང་གསུམ༔ སྦྱོར་རྗེས་གཉིས་ནི་གོང་དང་མཐུན༔ དངོས་གཞི་ 
ལ་ཡང་གསུམ་ཡིན་ཏེ༔ བསྐྱེད་དང་སྔགས་བཟླས་རྫོགས་རིམ་མོ༔ བསྐྱེད་རིམ་དང་པོ་ 
དམིགས་མེད་བསྒོམ༔ དེ་ནས་སྐད་ཅིག་དྲན་རྫོགས་སུ༔ པད་སྡོང་ཉི་ཟླས་མཚན་པའི་ 
སྟེང༔ བདག་ཉིད་ཤཱཀྱ་སེང་གེ་ནི༔ གསེར་མདོག་ཞལ་གཅིག་ཕྱག་གཉིས་པ༔ ཕྱག་གཡས་ 
རྡོ་རྗེས་ས་གནོན་ཞིང་༔ ཕྱག་གཡོན་མཉམ་བཞག་ལྷུང་བཞེད་འཛིན༔ རབ་བྱུང་ཆ་ལུགས་ 
ཆོས་གོས་དམར༔ ཐུགས་ཀར་ཨོཾ་ལས་འོད་ཟེར་འཕྲོས༔ ལོག་ལྟ་བདུད་རྣམས་བཏུལ་ 
ནས་ཀྱང་༔ ཐམས་ཅད་ཆོས་འོག་འདུས་པར་བསམ༔ སྙིང་པོ་འདི་ནི་རབ་ཏུ་བཟླ༔ ཨོཾ་ 
བཛྲ་གུ་རུ་ཤཱཀྱ་སེངྒེ་སྭཱ་ཧཱ༔ བྲམ་ཤ་ཧཱུཾ་ཕཊ༔ བདུན་འབུམ་བཟླས་ཏེ་སེམས་ཅན་རྣམས༔ 
གང་ལ་བཏབ་ཀྱང་བདུད་ལས་རྒྱལ༔ རྫོགས་རིམ་ངང་དུ་དབྱེར་མེད་ཅིང་༔ བདག་མེད་ 
སྟོང་གསལ་ངང་དུ་བཞག༔ བདུད་ནི་བྱེ་བ་བདུན་འགྱུར་གྱིས༔ ཏིང་འཛིན་འདི་ལ་རྩོད་ 
མི་ནུས༔ ཤཱཀྱ་སེངྒེའི་གསང་སྒྲུབ་འདི༔ ཐུགས་ཀྱི་སྲས་དང་འཕྲད་པར་ཤོག༔ ས་མ་ཡ༔
གྱ རྒྱ རྒྱ
༈ མུ་སྟེགས་རྩོད་པ་བཟློག་པའི་ཕྱིར༔ སེང་གེ་སྒྲ་སྒྲོག་སྒྲུབ་ཐབས་བསྟན༔ སྦྱོར་བ་ 
དངོས་གཞི་རྗེས་གསུམ་སྟེ༔ སྦྱོར་བ་རྗེས་གཉིས་གོང་དང་མཚུངས༔ དངོས་གཞི་ལ་ཡང་
96

༄༅། །ཟབ་གཏེར་ཆོས་ཀྱི་མཛོད་ཁང་།
གསུམ་ཡིན་ཏེ༔ བསྐྱེད་རིམ་སྔགས་བཟླས་རྫོགས་རིམ་མོ༔ བསྐྱེད་རིམ་དང་པོ་སྤྲོས་བྲལ་ 
ངང་༔ དེ་ནས་སྐད་ཅིག་དྲན་རྫོགས་སུ༔ བདག་ཉིད་ལྕགས་ཀྱི་རྡོ་རྗེ་ནི༔ རི་རབ་ལངས་ 
པ་ཙམ་དུ་བསྐྱེད༔ དེ་ལས་འོད་འཕྲོས་ཕྱོགས་བཅུ་ཡི༔ སངས་རྒྱས་རྣམས་ཀྱི་སྟོབས་ 
འདུས་ཏེ༔ རྡོ་རྗེ་གནས་འགྱུར་སེང་གེ་སྒྲ༔ མཐིང་ནག་ཞལ་གཅིག་ཕྱག་གཉིས་པ༔ མུ་ 
སྟེགས་གདན་ལ་དོར་སྟབས་བཞུགས༔ སྤྱན་གསུམ་ཞལ་གདངས་སེང་སྐད་སྒྲོག༔ ཐོར་ 
ཅོག་དར་གྱི་ཅོད་པན་ཅན༔ སྐུ་སྟོད་སེང་གླང་གཡང་གཞི་གསོལ༔ ཕྱག་གཡས་ལྕགས་ 
ཀྱི་རྡོ་རྗེ་གསོར༔ གཡོན་པ་སྡིག་མཛུབ་ཐུགས་ཀར་བསྟན༔ ཞབས་གཉིས་བརྐྱང་བསྐུམ་ 
དོར་སྟབས་བགྲད༔ ཐུགས་ཀའི་ཧཱུཾ་ལས་འོད་ཟེར་ནི༔ གསེར་གྱི་སྤུ་གྲི་སྟོང་འཕྲོས་པས༔ 
མུ་སྟེགས་ལྕེ་ཡི་དབང་པོ་བརྟུལ༔ མེ་འབར་ཐལ་བས་གང་བར་བསམ༔ དེ་ནས་བསྙེན་ 
པ་བཟླ་བ་ནི༔ ཨོྃ་བཛྲ་གུ་རུ་སིདྷ་གྷརྦྷེ་དྷརྨཱ་དྷརྟུ་ཧཱུྃ༔ ྃ་ཧུར་ཐཾ་སྟཱཾ་བྷ་ཡ་ནན༔ བདུན་འབུམ་ 
བཟླས་པས་ཚར་ཆོད་འགྱུར༔ རྫོགས་རིམ་བདག་གི་ངག་ནས་ནི༔ དབྱངས་ཀྱི་ཡི་གེ་ 
བཅུ་དྲུག་འཕྲོས༔ འཇིག་རྟེན་ཆོས་སྒྲ་སྒྲོགས་པ་སྟེ༔ གྲག་སྟོང་ངང་དུ་དག་བྱས་ནས༔ 
རང་ཉིད་སེང་གེ་སྟོང་ཉིད་བསྒོམ༔ མུ་སྟེགས་གདུག་པ་ཚར་བཅད་ནས༔ བདག་ཉིད་སྨྲ་ 
བའི་སེངྒེར་གྱུར༔ སེངྒེ་སྒྲ་སྒྲོགས་བསྒྲུབ་ཐབས་ནི༔ ཐུགས་ཀྱི་སྲས་དང་འཕྲད་པར་ཤོག༔ 
མ་ཡ༔ རྒྱ་རྒྱ་རྒྱ༔
༈ དྲེགས་པའི་དགྲ་བགེགས་ཚར་གཅོད་ཕྱིར༔ རྡོ་རྗེ་གྲོ་ལོད་སྒྲུབ་པ་ལ༔ སྦྱོར་བ་དངོས་ 
གཞི་རྗེས་གསུམ་སྟེ༔ སྦྱོར་རྗེས་གཉིས་པོ་གོང་དང་མཚུངས༔ དངོས་གཞི་ལ་ཡང་གསུམ་ 
ཡིན་ཏེ བསྐྱེད་རིམ་སྔགས་བཟླས་ལས་སྦྱོར་གསུམ༔ བསྐྱེད་རིམ་དང་པོ་ནམ་མཁར་ 
བསྒོམ༔ སྟོང་ཉིད་སྙིང་རྗེའི་ངང་ལས་ནི༔ བདག་ཉིད་གནམ་ལྕགས་ཕུར་པར་བསྒོམས༔
97

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
དེ་ལས་འོད་འཕྲོས་ཕྱོགས་བཅུ་ཡི༔ སངས་རྒྱས་ཀུན་གྱི་ཕྲིན་ལས་འདུས༔ ཕུར་པ་གནས་ 
གྱུར་དྲན་རྫོགས་སུ༔ བདག་ཉིད་རྡོ་རྗེ་གྲོ་ལོད་གྱུར༔ སྐུ་མདོག་དམར་ནག་ཁྲོས་པའི་ 
ཚུལ༔ སྤྱན་བསྒྲད་ཨམ་གཙིགས་ཨག་ཚོམ་ཅན༔ ཕྱག་གཡས་རྡོ་རྗེ་རྩེ་ལྔ་གདེངས༔ 
ཕྱག་གཡོན་ཕུར་པས་དགྲ་སྙིང་གཟིར༔ ཞབས་གཉིས་བརྐྱང་བསྐུམ་དོར་སྟབས་བསྒྲད༔ 
མི་མགོའི་ཕྲེང་བ་དོ་ཤལ་ཅན༔ ཆིབས་སུ་སྟག་གི་སྟེང་ན་བཞུགས༔ ཞལ་ནས་ང་རོའི་ཧཱུཾ་ 
སྒྲ་སྒྲོགས༔ བསྐལ་པའི་མེ་དཔུང་སྐུ་ལ་འབར༔ འོད་ཟེར་མཚོན་ཆའི་ཆར་པ་འབེབས༔ 
དམིགས་པའི་དགྲ་བགེགས་ཟིལ་གྱིས་གནོནཿ༔ ཐུགས་ཀའི་ཧཱུཾ་ལས་འོད་ཟེར་འཕྲོས༔ 
དགྲ་བགེགས་ཟིལ་གནོན་དབང་འདུས་བསམ༔ གང་འདོད་དམིགས་པའི་གནས་གྱུར་ 
ཅིང༔ བསྙེན་པ་འདི་ཉིད་འབད་པར་བྱ༔ ཨོྃ་བཛྲ་གུ་རུ་རྡོ་རྗེ་གྲོ་ལོད་ལོ་ཀ་སརྦ་ཧཱུྃ་ཕཊ༔ 
དེ་ལ་བདུན་འབུམ་གྲངས་ཐེམ་བྱ༔ སྐབས་སུ་དེ་ཡིས་དགྲ་བགེགས་གཟིརཿ༔ ཨོཾ་ཨཱཿཧཱུྃ༔ 
སརྦ་དུཥྤན་ཧཱུཾ་ཕཊ༔ སྐབས་སུ་འཆམས་ཤིང་ཧཱུཾ་སྒྲ་སྒྲོགས༔ དགྲ་བགེགས་ཐུལ་དང་ཚར་ 
གཅོད་རྟགས༔ ཉམས་དང་སྣང་བ་ཚད་དུ་འབྱུང་༔ དགྲ་བོ་བསད་པའི་ལས་སྦྱོར་ནིཿ 
བྲུབ་ཁུང་གྲུ་གསུམ་ནག་པོའི་སྟེང་༔ དུག་དང་རབས་ཆད་ཁྲག་གིས་བྱུག༔ གྲི་སྙིང་སྲོག་ 
འཁོར་བཅས་པས་འགྲུབ༔ ཏིང་འཛིན་གང་དང་རབ་ལྡན་གྱིས༔ ངན་སྔགས་གདུག་པའི་ 
ཁ་ཆུ་ལས༔ ཨོཾ་ཤྲཱི་མ་ཧཱ་ཀཱ་ལ་ཏྲི་ཡཾ་ཛ་ཛ༔ ཀ་ལ་རུ་ཏྲི་ཡ་ཧཱུྃ་ཧཱུྃ་ཕཊ༔ དུན་རུ་ཏྲ་རུ་ཐུམས༔ 
བྷ་ཏི་སྲོག་ལ་བྲེང་བྲེང་༔ དུན་ཧྲིང་ཛ་ཛ༔ ཤུལ་རཱ་ཛ་ཏྲི་ཛ་ཡཾ་ཛ་སྲོག་ལ་བྲེང་བྲེང་༔ ཧྲིང་ 
ཧྲིང་ཛ་ཛ༔ བཛྲ་ཏྲི་ན་ས་དུ་ཁ་ཐུམས་ཏྲི་ས་མ་ཡ་སྲོག་བྲེང་བྲེང་ཧྲིང་ཛ་ཛ༔ ར་ཙ་ཙ་པ་ཨག་ 
ཤུག་མེ་ར་ཙ་སྲོག་ཧྲིང་ཧྲིང་ཛ་ཛ༔ ཉུངས་ཀར་ཉུངས་ནག་སྨྱོན་འབྲུ་དང་༔ ཏིལ་ནག་སྐྱེ་ 
ཚེ་ཤང་ཚེ་ལ༔ སྔགས་བཟླས་སྙིང་ལ་ཐུན་གྱིས་བྲབ༔ ལྷ་རྟགས་ཨ་ཙར་སྟག་ཞོན་དང་༔
98

༄༅། །ཟབ་གཏེར་ཆོས་ཀྱི་མཛོད་ཁང་།
མོན་དང་བན་བཙུན་བྱ་ནག་འོང་༔ དེ་ནས་དུས་བཞིའི་ཐུན་མཚམས་སུ༔ སྲོག་གཅོད་ 
སྔགས་དེ་བརྒྱ་རྩ་བཟླ༔ དགྲ་བོ་རྒྱེ་མོའི་སྲོག་ལ་ཐུ་རིལ་ཙིཏྟ་བམ་ལོང་ཐུན་རྦད༔ རཀྟ་ 
ཐིབས༔ སྲོག་ལ་བྲེང་ཤག་རྦད་ཐུམ་རིལ་དབུགས་ལ་ཐུམ་ཐུམ༔ རྩ་ལ་རྦད༔ ཁོང་ཁྲག་ 
ལ་རྦུད་རྦུདཿ༔ དགྲ་བོའི་ཙིཏྟ་ལ་རྦད་རྦད༔ རྗེས་བླ་རྟགས་རིམ་པ་ནི༔ ཤིང་བཅད་བྲག་ 
གཤགས་བརྐའ་མགོ་ལེན༔ ར་དང་རི་དྭགས་གསོད་པ་དང༔ བྱ་ཁྲས་བྱིའུ་གསོད་པ་འབྱུང་༔ 
གོང་གི་སྔགས་མཇུག་རཾ་བཏགས་ལ༔ དགྲ་ཡི་ལིང་ག་སྐྱེར་མེར་བསྲེགས༔ ཐལ་བ་ལྷ་ 
ཁང་ཐེམ་འོག་མནན༔ སྒྲུབ་པ་ཞག་བདུན་ཉེར་གཅིག་གམ༔ ཐ་མ་ཟླ་བ་བདུན་གྱིས་ 
འགྲུབ༔ གཏང་རག་གཏོར་ཚོགས་བཟང་པོ་བཤམས༔ སྔགས་ཤམ་མ་ཧཱ་བ་ལིཾ་ཏཿ༔ ཁ་ 
རཾ་ཁཱ་ཧིས་བསྔོས་པས་ཆོག༔ རྫོགས་རིམ་དགྲ་ལ་སྙིང་རྗེ་བསྒོམ༔ བདག་དང་ཆོས་སྐྱོང་ 
དགྲ་བསམ་ཡང་༔ དབྱེར་མེད་དམིགས་མེད་སྤྲོས་བྲལ་བཞག༔ དགྲ་བགེགས་འཇོམས་ 
པར་གདོན་མི་ཟ༔ རྡོ་རྗེ་གྲོ་ལོད་གསང་སྒྲུབ་འདི༔ ཐུགས་ཀྱི་སྲས་དང་འཕྲད་པར་ཤོག༔ 
ས་མ་ཡ༔ རྒྱ་རྒྱ་རྒྱ༔
༈ ཐམས་ཅད་རྗེས་ལ་འདི་ལྟར་རོ༔ རྗེས་ལ་གསུམ་སྟེ་འདི་ཉིད་དོ༔ སྨོན་ལམ་རྒྱུན་སྤྱོད་ 
འབྲས་བུའོ༔ སྨོན་ལམ་འདི་ལྟར་སྦྱར་ཞིང་བཏབ༔ མཚན་བརྒྱད་རང་རང་མཚན་བརྗོད་ 
ཅིང་༔ ན་མོ༔ གུ་རུ་བསྒྲུབས་པའི་བྱིན་རླབས་དང་༔ དུས་གསུམ་དགེ་བ་ཅི་བསགས་ 
མཐུས༔ ཕྲིན་ལས་གང་བསམ་འགྲུབ་གྱུར་ཅིག༔ བདག་སོགས་བླ་མེད་འབྲས་ཐོབ་ཤོག༔ 
རྒྱུན་སྤྱོད་བླ་མའི་བྱིན་རླབས་ཀྱིས༔ གཞན་དོན་ཕྲིན་ལས་རྒྱས་པ་དང་༔ འབྲས་བུ་བླ་ 
མའི་ས་ནོན་ཞིང་༔ གང་བསམ་དངོས་གྲུབ་ཐོབ་པར་ཤོག༔ མཚན་བརྒྱད་བསྒྲུབས་ 
པའི་འབྲས་བུ་ནི༔ སྒྲུབ་པ་འདི་ལ་གང་གནས་པ༔ བསྐལ་པའི་སྡིག་སྒྲིབ་དག་པ་དང་༔
99

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
གནས་སྐབས་བར་ཆད་ཀུན་ཞི་ནས༔ ཚེ་རིང་དཔལ་འབྱོར་རྒྱས་པ་དང་༔ མཐར་ཐུག་ 
པདྨའི་གཞལ་ཡས་སུ༔ ཨོ་རྒྱན་པདྨ་འབྱུང་གནས་དྲུང་༔ རིག་འཛིན་ས་ལ་གནས་པར་ 
འགྱུར༔ འདི་འདྲའི་ཡང་གསང་སྒྲུབ་པ་ནི༔ པདྨ་ང་ཡིས་ལེགས་བཀོད་ཅིང་༔ མ་འོངས་ 
སེམས་ཅན་རྣམས་ཀྱི་དོན༔ སྨན་མདོའི་བྲག་ལ་གཏེར་དུ་སྦས༔ སྙིགས་མའི་དུས་སུ་ང་ 
ཡི་བུ༔ པདྨའི་མིང་ཅན་འཕྲད་པར་ཤོག༔ ས་མ་ཡ༔ རྒྱ་རྒྱ་རྒྱ༔ མཏ[5: 
ཞེས་པ་འདི་བདག་པདྨ་གླིང་པས༔ ལྷོ་བྲག་སྨན་མདོ་ནས་གདན་དྲངས་པའོ།། །།
100

༄༅། །ཟབ་གཏེར་ཆོས་ཀྱི་མཛོད་ཁང་།
o
ê༔ བླ་མ་ནོར་བུ་རྒྱ་མཚོ་ལས༔ ཐོད་ཕྲེང་རིགས་ལྔའི་སྒྲུབ་པ་བཞུགས་སོ༔
ཨོཾ མཐ5ཐཱ།ཀྵཨཿནིབྷུཊཧཱུཾཿtl རིག་འཛིན་པདྨའི་སྐུ་ལ་ཕྱག་འཚལ་ལོ༔ ཤངས་ 
ཀྱི་ཟབ་ལུང་དབེན་གནས་སུ༔ བདག་འདྲ་པདྨ་འབྱུང་གནས་ཀྱིས༔ རྒྱལ་སྲས་ཉིད་ཀྱིས་ 
ཞུས་པའི་དོན༔ ཡང་ཟབ་ནོར་བུ་རྒྱ་མཚོ་ལས༔ བདུད་བཞི་མ་རིག་འཇོམས་པ་དང་༔ 
དུག་ལྔ་རང་སར་གྲོལ་བྱས་ནས༔ ཡེ་ཤེས་ལྔ་ཡི་དོན་རྟོགས་ཤིང་༔ སྐུ་ལྔའི་འབྲས་བུ་ 
ཐོབ་པའི་ཕྱིར༔ ཐོད་ཕྲེང་རིགས་ལྔའི་སྒྲུབ་པ་བསྟན༔ དེ་ལ་བསྒྲུབ་ལུགས་འདི་ལྟར་རོ༔ 
རིགས་ལྔའི་སྒྲུབ་པ་གང་བྱས་ཀྱང་༔ རེ་རེར་སྦྱོར་དངོས་རྗེས་གསུམ་སྟེ༔ ཁྱད་པར་འཕགས་ 
པའི་བསྒྲུབ་རིམ་ལྔ༔ པདྨ་ང་ཡིས་ལེགས་བཀོད་ཅིང་༔ མ་འོངས་ཕྱི་རབས་རྣམས་ཀྱི་ 
དོན༔ ཡི་གེར་བྲིས་ནས་གཏེར་དུ་སྦས༔ རྩོད་ལྡན་དུས་ཀྱི་སྙིགས་མ་ལ༔ སྙིང་གི་བུ་དང་ 
འཕྲད་པར་ཤོག༔ ས་མ་ཡ༔ རྒྱ་རྒྱ་རྒྱ༔
དང་པོ་བུདྡྷ་ཐོད་ཕྲེང་སྒྲུབ་པ་ནི༔ འབྱུང་བཞི་དར་ལ་བབས་པའི་དུས༔ སྒྲུབ་པའི་ཡོ་ 
བྱད་བསགས་བྱས་ལ༔ དབེན་ཞིང་ཉམས་དགའི་སར་ཕྱིན་ནས༔ སྒྲུབ་ཁང་ག་དར་ལེགས་ 
བྱས་ཤིང་༔ མཎྜལ་ཟླུམ་པོ་མདའ་གང་པ༔ དྲི་བཟང་སྤོས་ཀྱི་ཆག་ཆག་གདབ༔ མེ་ལོང་ 
ངོས་ལྟར་འཇམ་བྱས་ལ༔ དཀྱིལ་འཁོར་དཔེ་ཆུང་ལྟར་དུ་བྲིས༔ དབུས་ཀྱི་ལྟེ་བ་ཟླུམ་པོ་ 
ལ༔ ཕྱི་རུ་པདྨ་འདབ་བཞི་བྲི༔ དབུས་ཀྱི་ལྟེ་བ་སྔོན་པོ་ལ༔ དེ་ཡི་ཕྱི་རོལ་མུ་ཁྱུད་གསུམཿ 
དཀར་དམར་མཐིང་གསུམ་བསྐོར་བྱས་ལ༔ དེ་སྟེང་རྫས་བཀོད་རིམ་པ་ནི༔ ཐོད་པ་མཚན་ 
དང་ལྡན་པའི་ནང་༔ རིན་ཆེན་སྣ་ལྔ་སྨན་ལྔ་དང་༔ འབྲུ་ལྔ་སྙིང་པོ་ལྔ་ལ་སོགས༔ ཐམས་
101

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
ཅད་བསྡུས་ནས་གཅིག་ཏུ་སྦྱར༔ རིལ་བུ་སྲན་མའི་རྡོག་པོ་ཙམ༔ གྲངས་མེད་སྦྱར་ནས་ 
ཐོད་པར་སྩོལ༔ དར་མཐིང་གཅིག་གིས་ཁ་བཅད་ལ༔ དཀྱིལ་འཁོར་དབུས་སུ་མཉྫིའི་ 
ཁར༔ བགེགས་བསྐྲད་རབ་ཏུ་གནས་ཤིང་བཞག༔ གཏོར་ཚོགས་འཛོམས་པར་བཤམས་ 
བྱས་ལ༔ ཕྱི་མཚམས་ནང་མཚམས་བཅད་ནས་ནི༔ རང་ཉིད་ཁྲུས་བྱས་སྟན་ལ་འདུག༔ 
གཞུང་བསྲངས་མཆོད་བསྟོད་དུས་བཞིར་གཏོང་༔ དངོས་གཞི་བསྙེན་པ་བྱ་བ་ནི༔ ཚད་ 
མེད་བཞི་ནི་ཡིད་ལ་བྱ༔ རང་ཉིད་སྐད་ཅིག་དྲན་རྫོགས་ངང་༔ ཉི་ཟླ་པདྨ་བརྩེགས་པའི་ 
སྟེང་༔ རང་རིག་ༀ་མཐིང་གཅིག་ཏུ་གསལ༔ འོད་ཟེར་ཕར་འཕྲོས་འཕགས་པ་མཆོད༔ 
སེམས་ཅན་རྣམས་ཀྱི་སྡིག་སྒྲིབ་སྦྱངས༔ ཚུར་འདུས་ཡི་གེ་ཨོཾ་ལ་ཐིམ༔ དེ་ཉིད་ཡོངས་ 
སུ་གྱུར་པ་ལས༔ རང་ཉིད་བུདྡྷ་ཐོད་ཕྲེང་རྩལ༔ ཞལ་གཅིག་ཕྱག་གཉིས་སྐུ་མདོག་མཐིང་༔ 
སྐྱིལ་ཀྲུང་རྡོར་དྲིལ་རུས་རྒྱན་ཅན༔ ལོངས་སྤྱོད་རྫོགས་པའི་སྐུར་བསྐྱེད་ཅིང་༔ དེ་ཡི་པང་ 
གཡོན་ཕག་སྔོན་ནི༔ གཡས་པ་གྲི་གུག་མགུལ་ནས་འཁྱུད༔ གཡོན་པ་ཐོད་ཁྲག་ཞལ་ 
དུ་སྟོབ༔ རུས་པའི་རྒྱན་དྲུག་ལྡན་པར་འཁྲིལ༔ གསལ་འཚེར་གཟི་བརྗིད་ལྡན་པར་ 
བསྐྱེད༔ དེ་ཡི་ཐུགས་ཀར་ཉི་མའི་སྟེང་༔ ཡི་གེ་ཨོཾ་མཐིང་གསལ་བ་ལས༔ འོད་འཕྲོས་ 
པདྨའི་གཞལ་ཡས་ནས༔ རང་འདྲའི་ཡེ་ཤེས་སེམས་དཔའ་ནི༔ བྷུདྡྷ་ཐོད་ཕྲེང་སྤྱན་དྲངས་ 
ནས༔ བདག་དང་གཉིས་མེད་ཐིམ་པར་བསམ༔ དེ་ནས་བསྙེན་པ་བྱ་བ་ནི༔ ཐུགས་ཀའི་ 
ཨོཾ་ལ་སྔགས་ཀྱིས་བསྐོར༔ དེ་ལྟར་གསལ་བཏབ་བཟླས་པ་ནི༔ ཨོཾ་ཨཱཿཧཱུྃ་བྷུདྡྷ་ཐོད་ཕྲེང་ 
རྩལ་ཧ་རི་ནི་ས་སརྦ་སིདྡྷི་ཧཱུྃ༔ བསྙེན་པའི་ཚིག་རིམ་བཅུ་གཉིས་པ༔ ཞག་གྲངས་ཉི་ཤུ་ 
རྩ་གཅིག་ལ༔ འབུམ་ཚོ་གསུམ་དུ་བསྙེན་པར་བྱ༔ སྔགས་ཀྱི་འོད་ཟེར་དཔག་མེད་ནི༔ 
ཐོད་པའི་རྫས་ལ་ཕོག་པར་བསམཿ༔ རྫས་རྣམས་ཐོད་ཕྲེང་རྩལ་དུ་གྱུར༔ དམིགས་པའི་
102

༄༅། །ཟབ་གཏེར་ཆོས་ཀྱི་མཛོད་ཁང༌།
འཕྲོ་འདུ་ཡང་ཡང་བྱ༔ རྫ་ས་རྣམས་འཕེལ་ཞིང་དྲི་བཟང་འབྱུང་༔ དུས་བཞིར་གསོལ་ 
འདེབས་བསྟོད་གླུ་བྱ༔ བླ་མ་བུདྡྷ་ཐོད་ཕྲེང་རྩལ༔ བདག་ལ་རེ་ས་གཞན་ན་མེད༔ ཐུགས་ 
རྗེ་བརྩེ་བས་གཟིགས་ནས་ཀྱང་༔ གསོལ་བ་འདེབས་སོ་བྱིན་གྱིས་རློབས༔ ཉོན་མོངས་ 
གཏི་མུག་རང་དག་ནས༔ ཆོས་དབྱིངས་ཡེ་ཤེས་དོན་རྟོགས་ཤིང་༔ གཟུང་འཛིན་དགྲ་ 
ལས་རྒྱལ་ནས་ཀྱང་༔ བདེ་གཤེགས་རིགས་ཀྱི་འབྲས་བུ་དེ༔ ད་ལྟ་ཉིད་དུ་འགྲུབ་པར་ 
མཛོད༔ ཅེས་གསོལ་བ་བཏབ་བོ༔ རྗེས་ཀྱི་རིམ་པ་བསྟན་པ་ནི༔ བསྙེན་རྫོགས་རྟགས་ 
དང་སྦྱར་བའི་རྗེས༔ དབང་ཞུ་དངོས་གྲུབ་བླང་བར་བྱ༔ དབང་མཆོག་ཟབ་མོ་ཞུ་བ་ནི༔ 
ཨོཾ༔ གདོད་ནས་རྣམ་དག་ཆོས་ཀྱི་སྐུ༔ བླ་མ་བྷུདྡྷ་ཐོད་ཕྲེང་རྩལ༔ སྐལ་ལྡན་བདག་ལ་ 
དབང་བསྐུར་བས༔ ལུས་ཀྱི་སྡིག་སྒྲིབ་དག་ནས་ཀྱང་༔ རྒྱལ་བའི་སྐུ་དབང་ཐོབ་ནས་ནི༔ 
མཆོག་གི་དངོས་གྲུབ་ཐོབ་གྱུར་ཅིག༔ བུདྡྷ་ཐོད་ཕྲེང་རྩལ་ཨ་བྷི་ཥིཉྩ་ཧཱུཾ༔ ཞེས་ཐོད་པའི་ 
རྫས་རྣམས་རང་ལ་དབང་བསྐུར༔ དེ་ནས་ཡེ་ཤེས་པ་གཤེགས་ལ༔ དམ་ཚིག་པ་ 
བསྡུ༔ གཤེགས་གསོལ་བྱ༔ བསྔོ་བ་སྨོན་ལམ་གྱི་རྒྱས་གདབ༔ བཀྲ་ཤིས་བརྗོད༔ ཐོད་ 
པའི་རྫས་རྣམས་ཀྱིས་རིལ་བུ་བྱ༔ ཞག་རེ་ལ་རེ་རེ་ཟ༔ དེ་ལྟར་བྱས་པས་ལུས་ལ་ནད་ 
རྐྱེན་བར་ཆད་མི་འབྱུང་༔ ཚེ་རིང་དཔལ་འབྱོར་རྒྱས་པར་གྱུར་ཅིག༔ བུདྡྷ་ཐོད་ཕྲེང་རྩལ་ 
གྱི་སྒྲུབ་པ༔ པདྨའི་མིང་ཅན་དང་འཕྲད་པར་ཤོག༔ ས་མ་ཡ༔ རྒྱ་རྒྱ་རྒྱ༔
༈ བཛྲ་ཐོད་ཕྲེང་སྒྲུབ་པ་ནི༔ དུས་ནི་དཔྱིད་ཀྱི་དུས་དེ་རུ༔ སྒྲུབ་པའི་ཡོད་བྱད་བསགས་ 
བྱས་ལ༔ འདུ་འཛི་མེད་པ་དབེན་པའི་གནས༔ སྒྲུབ་ཁང་ག་དར་ལེགས་བྱས་ཤིང་༔ གཟའ་ 
སྐར་བཟང་བའི་དུས་དེ་རུ༔ མཎྜལ་གྲུ་བཞི་མདའ་གང་ལ༔ དྲི་བཟང་སྨན་གྱིས་ཆག་
103

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
ཆག་གདབ༔ མེ་ལོང་ངོས་ལྟར་འཇམ་པ་ལ༔ དཀྱིལ་འཁོར་ཟླུམ་པོ་ལྟེ་བ་དཀར༔ པདྨ་ 
འདབ་བཞི་མཛེས་མཚོན་ནོ༔ ཕྱི་སྐོར་མུ་ཁྱུད་རྡོ་རྗེའི་ཕྲེང་༔ དེ་དབུས་དུང་ཆོས་དཀར་ 
པོའི་ནང་༔ ག་བུར་ལ་སོགས་སྨན་གྱི་རིགས༔ གང་འཛོམས་བསགས་ལ་ཕྱེ་མར་སྦྱརཿ༔ 
འོ་མ་མཆོག་སྨན་ཉིད་ཀྱི་སྦྲུས༔ རིལ་བུ་སྨན་རྡོག་མང་དུ་སྦྱར༔ བགེགས་བསྐྲད་རབ་ 
གནས་དུང་ཆོས་བསྩལ༔ དར་དཀར་གཙང་མས་ཁ་ཡང་བཅད༔ གཏོར་ཚོགས་མཆོད་ 
པ་ལེགས་བཤམས་ཤིང་༔ ཕྱི་ནང་གསང་མཚམས་དམ་པར་བཅད༔ རང་ཉིད་ཁྲུས་བྱས་ 
གདན་ལ་འདུག༔ གཞུང་བསྲངས་མཆོད་བསྟོད་དུས་བཞིར་བཏང་༔ ཚད་མེད་བཞི་ནི་ 
དྲན་པར་བྱ༔ རང་ཉིད་སྐད་ཅིག་དྲན་རྫོགས་ལ༔ ཉི་ཟླ་པདྨ་བརྩེགས་པའི་སྟེང་༔ རང་ 
རིག་ཧཱུཾ་དཀར་བསྐྱེད་པ་ལས༔ འོད་འཕྲོས་འཕགས་མཆོད་སྡིག་སྒྲིབ་སྦྱངས༔ ཚུར་འདུས་ 
ཡི་གེ་ཧཱུཾ་ལ་ཐིམ༔ ཧཱུཾ་དཀར་ཡོངས་སུ་གྱུར་པ་ལས༔ རང་ཉིད་བཛྲ་ཐོད་ཕྲེང་རྩལ༔ ཞལ་ 
གཅིག་ཕྱག་གཉིས་སྐུ་མདོག་དཀར༔ ཕྱག་གཡས་རྡོ་རྗེ་ཐུགས་ཀར་འཛིནཿ༔ གཡོན་པ་ 
གྲི་གུག་ཡུམ་ལ་འཁྱུད༔ སྐུ་ལ་རུས་པའི་རྒྱན་དྲུག་གསོལ༔ ཞབས་ནི་སྐྱིལ་ཀྲུང་བཞུགས་ 
པ་ལ༔ པང་གཡོན་རྡོ་རྗེ་ཕག་མོ་ནི༔ དཀར་མོ་གྲི་གུག་མགུལ་ནས་འཁྱུད༔ གཡོན་པ་ 
ཐོད་པ་ཡབ་ཞལ་སྟོབ༔ རུས་པའི་རྒྱན་དྲུག་སྐུ་ལ་གསོལ༔ གསལ་འཚེར་གཟི་བརྗིད་ 
ལྡན་པར་བསྐྱེད༔ ཡབ་ཡུམ་གཉིས་མེད་ཐུགས་ཀ་ནས༔ ཉི་ཟླའི་སྟེང་དུ་ཡི་གེ་ནི༔ ཧཱུྃ་ཧ་ 
གཉིས་ནི་གསལ་བསྐྱེད་ལ༔ འོད་འཕྲོས་པདྨའི་གཞལ་ཡས་ནས༔ རང་འདྲའི་ཡེ་ཤེས་ 
སེམས་དཔའ་ནི༔ བཛྲ་ཐོད་ཕྲེང་ཡབ་ཡུམ་གཉིས༔ སྤྱན་དྲངས་བདག་དང་གཉིས་མེད་ 
ཐིམཿ ད༌ལྟར༌གསལ་བསྒོམས་བསྙེན་པ་ནི༔ ཐུགས་ཀའི་ཧཱུྃ་ལ་སྔགས་ཀྱིས་བསྐོར༔ གསལ་ 
བར་བསྒོམས་ལ་སྔགས་བཟླས་ནི༔ ཨོཾ་ཨཱཿཧཱུྃ་བཛྲ་ཐོད་ཕྲེང་རྩལ་ཧ་རི་ནི་ས་སརྦ་སིདྡྷི་ཧྰུྃ
104

༄༅། །ཟབ་གཏེར་ཆོས་ཀྱི་མཛོད་ཁང་།
བསྙེན་པའི་ཚིག་རིམ་བཅུ་བཞི་པ༔ ཞག་གྲངས་ཉི་ཤུ་རྩ་གཅིག་གོ༔ འབུམ་ཚོ་གསུམ་དུ་ 
བསྙེན་པ་བྱ༔ སྔགས་ལས་འོད་ཟེར་འཕྲོས་ནས་ནི༔ ཐོད་པའི་རྫས་ལ་ཕོག་པར་བསམ༔ 
རྫ་ས་རྣམས་ཐོད་ཕྲེང་ཡབ་ཡུམ་གྱུར༔ དམིགས་པའི་འཕྲོ་འདུ་ཡང་ཡང་བྱ༔ རྫ་ས་རྣམས་ 
འཕེལ་ཞིང་དྲི་བཟང་འབྱུང་༔ དུས་བཞིར་གསོལ་འདེབས་བསྟོད་བསྐུལ་བྱ༔ བླ་མ་བཛྲ་ 
ཐོད་ཕྲེང་རྩལ༔ བདག་ལ་རེ་ས་གཞན་ན་མེད༔ ཐུགས་རྗེ་བརྩེ་བས་དགོངས་མཛོད་ 
ཅིག༔ གསོལ་བ་འདེབས་སོ་བྱིན་གྱིས་རློབས༔ ཉོན་མོངས་ཞེ་སྡང་རང་སར་ཞི༔ མ་རིག་ 
བདུད་ལས་རྒྱལ་ནས་ཀྱང༔ མེ་ལོང་ཤེས་ལམ་བཀོད་པ༔ བཛྲ་ཐོད་ཕྲེང་ཕྱག་འཚལ་བསྟོད༔ 
ཁྱོད་ཀྱི་ཐུགས་རྗེས་རབ་དགོངས་ནས༔ སྒྲུབ་དང་བསྙེན་པ་མཐར་ཕྱིན་ཕྱིར༔ བདག་ 
གིས་ཐུགས་དམ་བརྒྱུད་བསྐུལ་ལོ༔ ཞི་བའི་ཕྲིན་ལས་འགྲུབ་པར་མཛོད༔ ཅེས་གསོལ་ 
འདེབས་བསྟོད་བསྐུལ་དུས་བཞིར་བྱ༔ རྗེས་ཀྱི་རིམ་པ་བསྟན་པ་ནི༔ བསྙེན་སྒྲུབ་རྟགས་ 
རྣམས་རྫོགས་པའི་རྗེས༔ དབང་ཞུ་དངོས་གྲུབ་བླང་བ་ནི༔ ཧཱུཾ༔ གདོད་ནས་རྣམ་དག་ 
ཆོས་ཀྱི་སྐུ༔ བཅོམ་ལྡན་བཛྲ་ཐོད་ཕྲེང་རྩལ༔ སྐལ་ལྡན་བུ་ལ་དབང་བསྐུར་བས༔ ཡིད་ 
ཀྱི་སྡིག་སྒྲིབ་དག་ནས་ཀྱང་༔ རྒྱལ་བ་ཐུགས་ཀྱི་དབང་ཐོབ་ནས༔ མཆོག་གི་དངོས་གྲུབ་ 
ཐོབ་པར་ཤོག༔ བཛྲ་ཐོད་ཕྲེང་རྩལ་ཨ་བྷི་ཥིཉྩཱ་ཧཱུྃ༔ ཞེས་བསྒྲུབ་རྫས་ཀྱིས་དབང་བསྐུར་ 
བར་བྱ༔ དེ་ནས་ཡེ་ཤེས་པ་གཤེགས༔ དམ་ཚིག་པ་རང་ལ་བསྡུ༔ བཀྲ་ཤིས་བརྗོདཿ༔ བསྔོ་ 
བ་སྨོན་ལམ་གྱི་རྒྱས་གདབ༔ ཐོད་པའི་རྫས་ཀྱི་རིལ་བུ་རྣམས༔ ཞག་རེ་ལ་རེ་རེ་ཟ༔ དེ་ 
ལྟར་བྱས་པས་ནད་གདོན་རྐྱེན་དང་བར་ཆད་ཐམས་ཅད་ཞི༔ དག་པའི་སྣང་བ་ལ་ཐོད་ 
ཕྲེང་རྩལ་དང་མཇལ༔ ཐུན་མོང་མ་ཡིན་པའི་རྟོགས་པ་འཆར་རོ༔ བཛྲ་ཐོད་ཕྲེང་རྩལ་ 
གྱི་སྒྲུབ་པ༔ པདྨའི་མིང་ཅན་དང་འཕྲད་པར་གྱུར་ཅིག༔ ས་མ་ཡ༔ རྒྱ་རྒྱ་རྒྱ༔
105

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
༈ རཏྣ་ཐོད་ཕྲེང་སྒྲུབ་པ་ནི༔ དུས་ནི་སྟོན་ཀའི་དུས་དེ་རུ༔ ལོ་ཐོག་ཤིང་ཐོག་སྨིན་པའི་ 
དུས༔ ཅ་ཅོ་མེད་པའི་དབེན་པ་རུ༔ སྒྲུབ་ཁང་གད་དར་ལེགས་བྱས་ཤིང་༔ གཟའ་སྐར་ 
བཟང་བའི་དུས་ཚོད་དེར༔ མཎྜལ་གྲུ་བཞི་མདའ་གང་ལ༔ དྲི་བཟང་སྤོས་ཀྱིས་ཆག་ཆག་ 
གདབ༔ མེ་ལོང་ངོས་ལྟར་འཇམ་པ་ལ༔ དཀྱིལ་འཁོར་གྲུ་བཞི་ལྟེ་བ་སེར༔ པདྨ་འདབ་ 
བཞི་མཛེས་མཚོན་ནོ༔ ཕྱི་སྐོར་མུ་ཁྱུད་རིན་ཆེན་ཕྲེང་༔ དེ་དབུས་བསྭེ་ཕོར་མཚན་ལྡན་ 
ནང་༔ ཤིང་ཐོག་འབྲུ་སྣ་བཅུད་ཀྱི་རིགས༔ དཀར་གསུམ་མངར་གསུམ་ཞོ་འོ་རྣམས༔ 
གང་འཛོམས་བསགས་ལ་ཕྱེ་མར་བཏགས༔ བུ་མང་མོ་ཡི་འོ་མར་སྦྱར༔ རིལ་བུ་སྲན་ 
མའི་རྡོག་པོ་ཙམ༔ མང་དུ་སྦྱར་ནས་བསྲེ་ཕོར་བརྩལ༔ དར་སེར་གཅིག་གིས་ཁ་བཅད་ 
ལ༔ བགེགས་བསྐྲད་དར་སེར་ཁུག་མར་བསྡམས༔ གཏོར་ཚོགས་མཆོད་པ་ལེགས་ 
བཀོད་ཅིང་༔ ཕྱི་ནང་གསང་མཚམས་དམ་པར་བཅད༔ རང་ཉིད་ཁྲུས་བྱས་གདན་ 
འདུག༔ གཞུང་བསྲངས་མཆོད་བསྟོད་དུས་བཞིར་གཏོང་༔ དེ་ནས་དངོས་གཞིའི་རིམ་ 
པ་ནི༔ ཚད་མེད་བཞི་ནི་དྲན་བྱེད་ཅིང་༔ རང་ཉིད་སྐད་ཅིག་དྲན་རྫོགས་ངང་༔ ཉི་ཟླ་པདྨ་ 
བརྩེགས་པའི་སྟེང་༔ རང་རིག་ཏྲཾ་སེར་བསྐྱེད་པ་ལས༔ འོད་འཕྲོས་འཕགས་མཆོད་སྡིག་ 
སྒྲིབ་སྦྱངས༔ ཚུར་འདུས་ཡི་གེ་ཏྲཾ་ལ་ཐིམ༔ ཏྲཾ་སེར་འོད་དུ་གྱུར་པ་ལས༔ རང་ཉིད་རཏྣ་ 
ཐོད་ཕྲེང་རྩལ༔ ཞལ་གཅིག་ཕྱག་གཉིས་སྐུ་མདོག་སེར༔ གཡས་པ་རིན་ཆེན་ཐུགས་ཀར་ 
བསྣམས༔ གཡོན་པས་དྲིལ་བུ་ཡུམ་ལ་འཁྱུད༔ ཞབས་གཉིས་སྐྱིལ་ཀྲུང་བཞུགས་པ་ལ༔ 
པང་གཡོན་རིན་ཆེན་ཕག་མོ་ནི༔ གཡས་པ་གྲི་གུག་མགུལ་ནས་འཁྱུད༔ གཡོན་པ་ཐོད་ 
པ་ཡབ་ཞལ་སྟོབ༔ ལོངས་སྤྱོད་རྫོགས་པའི་ཆ་ལུགས་ཅན༔ རུས་པའི་རྒྱན་དྲུག་སྐུ་ལ་ 
གསོལ༔ སྣུམ་འབོལ་གཟི་བརྗིད་ལྡན་པར་བསྐྱེད༔ ཡབ་ཡུམ་གཉིས་མེད་ཐུགས་ཀ་ནས༔
106

༄༄༅། །ཟབ་གཏེར་ཆོས་ཀྱི་མཛོད་ཁང༌།
ཉི་ཟླའི་སྟེང་དུ་ཡི་གེ་ནི༔ ཏྲཾ་རི་གཉིས་ནི་གསལ་བསྐྱེད་ལ༔ འོད་འཕྲོས་པདྨའི་གཞལ་ 
ཡས་ནས༔ རང་འདྲའི་ཡེ་ཤེས་སེམས་དཔའ་ནི༔ རཏྣ་ཐོད་ཕྲེང་ཡབ་ཡུམ་གཉིས༔ སྤྱན་ 
དྲངས་བདག་དང་གཉིས་མེད་ཐིམ༔ ཐུགས་ཀའི་ཏྲཾ་ལ་སྔགས་ཀྱིས་བསྐོར༔ དེ་ལྟར་གསལ་ 
བསྒོམས་བསྙེན་པ་ནི༔ ཨོཾ་ཨཱཿ༔ཧཱུྃ༔ ཏྲཾ་རཏྣ་ཐོད་ཕྲེང་རྩལ་ཧ་རི་ནི་ས་སརྦ་སིདྡྷི་ཧཱུཾ༔ བསྙེན་ 
པའི་ཡི་གེ་བཅུ་བདུན་དེ༔ ཞག་གྲངས་ཉི་ཤུ་རྩ་གཅིག་བཟླས༔ འབུམ་ཚོ་གསུམ་ནི་བསྙེན་ 
པར་བྱ༔ སྔགས་ལས་འོད་ཟེར་འཕྲོས་ནས་ནི༔ ཐོད་པའི་རྫ་ས་ལ་ཕོག་པར་བསམ༔ རྫ་ས་ 
རྣམས་ཐོད་ཕྲེང་ཡབ་ཡུམ་གྱུར༔ དམིགས་པའི་འཕྲོ་འདུ་ཡང་ཡང་བྱ༔ རྫས་རྣམས་འཕེལ་ 
ཞིང་དྲི་བཟང་འབྱུང་༔ དུས་བཞིར་གསོལ་འདེབས་བསྟོད་བསྐུལ་བྱ༔ ཀྱཻ༔ བླ་མ་རཏྣ་ 
ཐོད་ཕྲེང་རྩལ༔ བདག་ལ་རེ་ས་གཞན་ན་མེད༔ ཐུགས་རྗེ་བརྩེ་བས་བདག་ལ་དགོངས༔ 
གསོལ་བ་འདེབས་སོ་བྱིན་གྱིས་རློབས༔ བདག་གི་ང་རྒྱལ་རང་དག་ནས༔ དགའ་བྲོད་ 
བདུད་ལས་རྒྱལ་ནས་ཀྱང་༔ མཉམ་ཉིད་ཡེ་ཤེས་ལམ་བཀོད་པ༔ རཏྣ་ཐོད་ཕྲེང་རྩལ་ 
ལ་ཕྱག་འཚལ་བསྟོད༔ ཁྱེད་ཀྱི་ཐུགས་རྗེས་རབ་དགོངས་ནས༔ སྒྲུབ་པའི་བསྙེན་པ་ 
ཕྱིན་ཕྱིར༔ བདག་གིས་ཐུགས་དམ་རྒྱུད་བསྐུལ་ལོ༔ རྒྱས་པའི་ཕྲིན་ལས་འགྲུབ་པར་ 
མཛོད༔ ཅེས་གསོལ་འདེབས་བསྟོད་བསྐུལ་ལོ༔ རྗེས་ཀྱི་རིམ་པ་བསྟན་པ་ནི༔ བསྙེན་ 
སྒྲུབ་རྟགས་རྣམས་རྫོགས་པའི་རྗེས༔ རྫས་ཀྱི་ཐོད་པ་བླངས་ནས་ནི༔ དབང་ཞུ་དངོས་ 
གྲུབ་ལེན་པའོ༔ ཧཱུཾ༔ གདོད་ནས་རྣམ་དག་ཆོས་ཀྱི་སྐུ༔ བཅོམ་ལྡན་རཏྣ་ཐོད་ཕྲེང་རྩལ༔ 
སྐལ་ལྡན་བུ་ལ་དབང་བསྐུར་རོ༔ ཤེས་བྱའི་སྒྲིབ་པ་དག་ནས་ཀྱང་༔ རྒྱལ་བའི་ཡོན་ཏན་ 
དབང་ཐོབ་ཤོག༔ སྐྱེ་མེད་ཆོས་སྐུ་ཐོབ་གྱུར་ཅིག༔ རཏྣ་ཐོད་ཕྲེང་རྩལ་ཨ་བྷི་ཥིཉྩ་ཧཱུཾ༔ ཞེས་ 
སྒྲུབ་རྫས་ཀྱིས་དབང་རང་ལ་བསྐུར་བར་བྱ༔ དེ་ནས་ཡེ་ཤེས་པ་གཤེགས༔ དམ་ཚིག་
107

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
པ་རང་ལ་བསྡུ༔ བཀྲ་ཤིས་བརྗོད༔ བསྔོ་བ་སྨོན་ལམ་གྱིས་རྒྱས་གདབ༔ ཐོད་པའི་རྫས་ 
ཀྱི་རིལ་བུ་རྣམས༔ ཞག་རེ་ལ་རེ་རེ་ཟ༔ དེ་ལྟར་བྱས་པས་ཚེ་དང་བསོད་ནམས་དཔལ་ 
འབྱོར་རྒྱས༔ དག་པའི་སྣང་བར་རཏྣ་ཐོད་ཕྲེང་མཇལ༔ ཐུན་མོང་མ་ཡིན་པའི་རྟོགས་པ་ 
འཆར༔ རཏྣ་ཐོད་ཕྲེང་སྒྲུབ་པ་འདི༔ པདྨའི་མིང་ཅན་འཕྲད་པར་ཤོག༔ ས་མ་ཡ༔ རྒྱ་རྒྱ་རྒྱ༔
༈ པདྨ་ཐོད་ཕྲེང་སྒྲུབ་པ་ནི༔ དབྱར་ཁ་མེ་ཏོག་སྐྱེ་བའི་དུས༔ འདུ་འཛི་མེད་པའི་གནས་ 
གཙང་དུ༔ སྒྲུབ་ཁང་གད་དར་ལེགས་བྱས་ཤིང་༔ གཟའ་སྐར་བཟང་བའི་དུས་ཚོད་དེར༔ 
ཡར་ངོའི་ཟླ་བ་ཤར་དུས་སུ༔ མཎྜལ་གྲུ་བཞི་མདའ་གང་ལ༔ དྲི་བཟང་སྤོས་ཀྱིས་ཆག་ 
ཆག་གདབ༔ མེ་ལོང་ངོས་ལྟར་མཛེས་པ་ལ༔ དཀྱིལ་འཁོར་གྲུ་བཞི་དབུས་ཟླ་གམ༔ དམར་ 
པོ་པདྨ་འདབ་བཞིས་བསྐོར༔ ཕྱོགས་མཐུན་ཁ་དོག་སོ་སོར་བྱ༔ ཕྱི་བསྐོར་མུ་ཁྱུད་མེ་ཏོག་ 
ཕྲེང་༔ དེ་དབུས་ཟངས་ཕོར་སྣོད་ནང་དུ༔ སྦྲང་དང་བུ་རམ་གཙོར་བྱས་པའི༔ དཀར་ 
གསུམ་མངར་གསུམ་བཅུད་ཀྱི་རིགས༔ ལྒ་དང་ལན་ཚྭ་འབྲུ་སྣ་རྣམས༔ ཞིབ་པར་བཏགས་ 
ལ་ཕྱེ་མ་དེ༔ བུ་མོ་རིགས་བཟང་བཅུ་དྲུག་གི༔ པདྨ་རཀྟའི་ཆུ་ཡིས་སྦྲུས༔ རིལ་བུ་སྲན་ 
མའི་རྡོག་པོ་ཙམ༔ མང་དུ་སྦྱར་ནས་ཟངས་སྣོད་བརྩལ༔ དར་དམར་གཅིག་གིས་ཁ་བཅད་ 
ལ༔ བགེགས་བསྐྲད་དར་དམར་ཁུག་མར་བསྡམས༔ གཏོར་ཚོགས་མཆོད་པ་ལེགས་ 
བཀོད་ཅིང་༔ ཕྱི་ནང་གསང་མཚམས་དམ་པར་བྱ༔ རང་ཉིད་ཁྲུས་བྱས་གདན་ལ་འདུག 
གཞུང་བསྲངས་མཆོད་བསྟོད་དུས་བཞིར་གཏོང་༔ དེ་ནས་དངོས་གཞིའི་རིམ་པ་ནི༔ ཚད་ 
མེད་བཞི་ནི་དྲན་བྱས་ནས༔ རང་ཉིད་སྐད་ཅིག་དྲན་རྫོགས་སུ༔ ཉི་ཟླ་པདྨ་བརྩེགས་ 
པའི་སྟེང་༔ རང་རིག་ཧྲཱིཿ དམར་བསྐྱེད་པ་ལས༔ འོད་འཕྲོས་འཕགས་མཆོད་སྡིག་སྒྲིབ་
108

༄༅། །ཟབ་གཏེར་ཆོས་ཀྱི་མཛོད་ཁང་།
སྦྱངས༔ ཚུར་འདུས་ཡི་གེ་ཧྲཱིཿལ་ཐིམ༔ ཧྲཱིཿདམར་འོད་དུ་ཞུ་བ་ལས༔ རང་ཉིད་པདྨ་ཐོད་ 
ཕྲེང་རྩལ༔ ཞལ་གཅིག་ཕྱག་གཉིས་སྐུ་མདོག་དམར༔ གཡས་པ་པདྨ་ཐུགས་ཀར་འཛིན༔ 
གཡོན་པ་དྲིལ་བུ་ཡུམ་ལ་འཁྱུདཿ༔ ཞབས་གཉིས་སྐྱིལ་ཀྲུང་བཞུགས་པ་ལ༔ པང་གཡོན་ 
པདྨ་ཕག་མོ་ནི༔ གཡས་པ་གྲི་གུག་ཡབ་ལ་འཁྱུད༔ གཡོན་པ་ཐོད་པ་ཡབ་ཞལ་སྟོབཿ༔ 
ཡབ་ཡུམ་ལོངས་སྤྱོད་རྫོགས་སྐུ་ལ༔ རིན་ཆེན་རུས་པའི་རྒྱན་གྱིས་སྤྲས༔ དམར་གསལ་ 
གཟི་བརྗིད་ལྡན་པར་བསྐྱེད༔ ཡབ་ཡུམ་གཉིས་ཀྱི་ཐུགས་ཀ་ནས༔ ཧྲཱིཿནི་གཉིས་ནི་གསལ་ 
བཏབ་ལ༔ འོད་འཕྲོས་པདྨའི་གཞལ་ཡས་ནས༔ རང་འདྲའི་ཡེ་ཤེས་སེམས་དཔའ་ནི༔ 
པདྨ་ཐོད་ཕྲེང་ཡབ་ཡུམ་གཉིས༔ སྤྱན་དྲངས་བདག་དང་གཉིས་མེད་ཐིམ༔ ཐུགས་སྲོག་ 
ཧྲཱིཿལ་སྔགས་ཀྱིས་བསྐོར༔ དེ་ལྟར་གསལ་བསྒོམ་བསྙེན་པ་ནི༔ ཨོཾ་ཨཱཿ༔ཧཱུྃཔདྨ་ཐོད་ཕྲེང་ 
རྩལ་ཧ་རི་ནི་ས་སརྦ་སིདྡྷི་ཧཱུྃ༔ བསྙེན་ཚིག་ཡི་གེ་བཅུ་བདུན་འདི༔ ཞག་གྲངས་ཉི་ཤུ་རྩ་ 
གཅིག་བཟླས༔ འབུམ་ཚོ་གསུམ་དུ་བསྙེན་པ་བྱ༔ སྔགས་བཟླས་འོད་ཟེར་འཕྲོས་པ་ལསཿ 
ཟངས་གཞོང་རྫས་ལ་ཕོག་པར་བསམ༔ རྫས་རྣམས་ཐོད་ཕྲེང་ཡབ་ཡུམ་གྱུར༔ དམིགས་ 
པའི་འཕྲོ་འདུ་ཡང་ཡང་བྱ༔ རྫ་ས་རྣམས་འཕེལ་ཞིང་དྲི་བཟང་འབྱུང༔ དུས་བཞིར་གསོལ་ 
འདེབས་བསྟོད་བསྐུལ་བྱ༔ ཀྱཻ༔ བླ་མ་པདྨ་ཐོད་ཕྲེང་རྩལ༔ བདག་ ལ་ རེ་ ས་ གཞན་ 
ན་མེད༔ ཐུགས་རྗེ་བརྩེ་བས་དགོངས་སུ་གསོལ༔ གསོལ་བ་འདེབས་སོ་བྱིན་གྱིས་རློབས༔ 
འཁོར་བའི་བདུད་རྣམས་འཇོམས་ནས་ཀྱང་༔ ཉོན་མོངས་འདོད་ཆགས་རང་དག་ནས༔ 
སོར་རྟོག་ཡེ་ཤེས་ལམ་བཀོད་པ༔ པདྨ་ཐོད་ཕྲེང་ཕྱག་འཚལ་བསྟོད༔ ཁྱོད་ཀྱི་བརྩེ་བའི་ 
ཐུགས་རྗེ་ཡིས༔ སྒྲུབ་པའི་བསྙེན་པ་མཐར་ཕྱིན་ནས༔ བདག་གིས་ཐུགས་དམ་རྒྱུད་བསྐུལ་ 
ལོ༔ དབང་གི་ཕྲིན་ལས་འགྲུབ་པར་མཛོད༔ ཅེས་གསོལ་འདེབས་བསྟོད་བསྐུལ་བྱ༔
109

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
རྗེས་ཀྱི་རིམ་པ་བསྟན་པ་ནི༔ བསྙེན་སྒྲུབ་རྟགས་རྣམས་ཚར་རྗེས་སུ༔ བསྒྲུབ་རྫས་ཟངས་ 
གཞོང་བླངས་ནས་ནི༔ དབང་ཞུ་དངོས་གྲུབ་ལེན་པ་ནི༔ ཧཱུཾ༔ གདོད་ནས་རྣམ་དག་ཆོས་ 
ཀྱི་སྐུ༔ བཅོམ་ལྡན་པདྨ་ཐོད་ཕྲེང་རྩལ༔ བདག་གི་སྒྲིབ་པ་དག་ནས་ཀྱང༔ རྒྱལ་བའི་ 
གསུང་གི་དབང་ཐོབ་ནས༔ སྐྱེ་མེད་ཆོས་སྐུ་ཐོབ་གྱུར་ཅིག༔ པདྨ་ཐོད་ཕྲེང་རྩལ་ཨ་བྷི་ 
ཥིཉྩ་ཧཱུཾ༔ ཞེས་རང་ལ་བསྒྲུབ་རྫས་ཀྱིས་དབང་བསྐུར་བྱ༔ དེ་ནས་ཡེ་ཤེས་པ་གཤེགས༔ 
དམ་ཚིག་པ་རང་ལ་བསྡུ༔ བཀྲ་ཤིས་བརྗོདཿ༔ བསྔོ་བ་སྨོན་ལམ་གྱིས་རྒྱས་གདབ༔ རྫ་ས་ 
ཀྱི་རིལ་བུ་རྣམས་ཞག་རེ་ལ་རེ་རེ་ཟ༔ དེ་ལྟར་ཁམས་གསུམ་སྲིད་གསུམ་དབང་དུ་འདུས༔ 
དག་པའི་སྣང་བར་པདྨ་ཐོད་ཕྲེང་མཇལ༔ ཐུན་མོང་མ་ཡིན་པའི་རྟོགས་པ་འཆར༔ པདྨ་ 
ཐོད་ཕྲེང་སྒྲུབ་པ་འདི༔ ཐུགས་ཀྱི་སྲས་དང་འཕྲད་པར་ཤོག༔ ས་ཡ་མ༔ རྒྱ་རྒྱ་རྒྱ༔
༈ ཀརྨ་ཐོད་ཕྲེང་རྩལ་གྱི་སྒྲུབ་པ་ དགུན་ཁ་འབྱུང་ལྔ་གུད་པའི་དུས༔ མི་ཁྱིའི་
སྒྲ་སྐད་མེད་པའི་སར༔ བྲག་ཕུག་ཟླ་གམ་གྲུ་གསུམ་མམ༔ ས་གཞི་ཧོམ་ཁུང་འདྲ་བ་རུ༔ 
གནས༌ཁང༌གད༌དར༌ལེགས༌བྱས་ཤིང༔ དཀྱིལ་འཁོར་གྲུ་བཞི་མདའ་གང་བྱ༔ དུག་ཆུ་ 
སྤོས་ཀྱིས་ཆག་ཆག་གདབ༔ མེ་ལོང་ངོས་ལྟར་འཇམ་བྱས་ཏེ༔ འཁོར་ལོ་རྩིབས་བཞི་ 
ཕྱོགས་ཚོན་ནོ༔ ཕྱི་ནས་མཚོན་ཆ་མེ་རིས་བསྐོར༔ དེའི་དབུས་ལྕགས་ཕོར་ནག་པོའི་ནང་༔ 
གུ་གུལ་མུ་ཟི་ཤིང་ཀུན་དང་༔ ཤུག་འབྲུ་སྐྱེ་འབྲུ་སེང་ལྡེང་འབྲུ༔ དངུལ་ཆུ་ཐང་ཕྲོམ་ཤུ་ 
དག་རྣམས༔ ཕྱེ་མར་ཕུར་ལ་རྩི་བཞིན་བྱ༔ བྱིས་པ་ལོ་བརྒྱད་ཆུ་ཡིས་སྦྲུས༔ རིལ་བུ་སྲན་ 
མའི་རྡོག་པོ་ཙམ༔ གང་འགྲུབ་སྦྱར་ལ་ལྕགས་སྣོད་བླུགས༔ དར་ལྗང་ཉིད་ཀྱིས་ཁ་བཅད་ 
ལ༔ བགེགས་བསྐྲད་དཀྱིལ་འཁོར་དབུས་སུ་གཞག༔ གཏོར་ཚོགས་མཆོད་པ་ལེགས་
110

༄༅། །ཟབ་གཏེར་ཆོས་ཀྱི་མཛོད་ཁང་།
བཀོད་ཅིང་༔ ཕྱི་ནང་གསང་མཚམས་དམ་པར་བཅད༔ རང་ཉིད་ཁྲུས་བྱས་སྟན་ལ་འདུགཿ 
གཞུང་བསྲངས་མཆོད་བསྟོད་དུས་བཞིར་གཏོང་༔ དེ་ནས་དངོས་གཞིའི་རིམ་པ་ནི༔ ཚད་ 
མེད་བཞི་ནི་ཡིད་ལ་བྱེད༔ རང་ཉིད་སྐད་ཅིག་དྲན་རྫོགས་ངང་༔ ཉི་ཟླ་པདྨ་བརྩེགས་ 
པའི་སྟེང་༔ རང་ཉིད་ཧ་ལྗང་བསྐྱེད་པ་ལས༔ འོད་འཕྲོས་འཕགས་མཆོད་སྡིག་སྒྲིབ་སྦྱངས༔ 
ཚུར་འདུས་ཡི་གེ་ཧ་ལ་ཐིམ༔ ཧ་ཉིད་ཡོངས་སུ་གྱུར་པ་ལས༔ རང་ཉིད་ཀརྨ་ཐོད་ཕྲེང་ 
རྩལ༔ ཞལ་གཅིག་ཕྱག་གཉིས་སྐུ་མདོག་ལྗང་༔ གཡས་པ་རྒྱ་གྲམ་ཐུགས་ཀར་འཛིན༔ 
གཡོན་པ་དྲིལ་བུ་ཡུམ་ལ་འཁྱུད༔ ཞབས་གཉིས་སྐྱིལ་ཀྲུང་བཞུགས་པ་ལ༔ པང་གཡོན་ 
ཀརྨ་ཕག་མོ་ལྗང་༔ གཡས་པ་གྲི་གུག་མགུལ་ནས་འཁྱུདཿ༔ གཡོན་པ་བདུད་རྩི་ཡབ་ཞལ་ 
སྟོབ༔ ཡབ་ཡུམ་ལོངས་སྤྱོད་རྫོགས་པའི་སྐུ༔ རིན་ཆེན་རུས་པའི་རྒྱན་གྱིས་སྤྲས༔ ལྗང་ 
གསལ་གཟི་བརྗིད་ལྡན་པར་བསྐྱེད༔ ཡབ་ཡུམ་གཉིས་ཀྱི་ཐུགས་ཀ་ནས༔ ཧ་ས་གཉིས་ 
ནི་གསལ་བསྐྱེད་ལ༔ འོད་འཕྲོས་པདྨའི་གཞལ་ཡས་ནས༔ རང་འདྲའི་ཡེ་ཤེས་སེམས་ 
དཔའ་ནི༔ ཀརྨ་ཐོད་ཕྲེང་ཡབ་ཡུམ་གཉིས༔ སྤྱན་དྲངས་བདག་དང་གཉིས་མེད་ཐིམ༔ 
ཐུགས་སྲོག་ཧ་ས་སྔགས་ཀྱིས་བསྐོར༔ དེ་ལྟར་གསལ་བསྒོམ་བསྙེན་པ་ནི༔ ཨོཾ་ཨཱཿཧཱུྃ༔ 
ཀརྨ་ཐོད་ཕྲེང་རྩལ་ཧ་རི་ནི་ས་སརྦ་སིདྡྷི་ཧཱུྃ༔ བསྙེན་ཚིག་ཡི་གེ་བཅུ་བདུན་པ༔ ཞག་གྲངས་ 
ཉི་ཤུ་རྩ་གཅིག་བཟླ༔ འབུམ་ཚོ་གསུམ་དུ་བསྙེན་པ་བྱ༔ སྔགས་བཟླས་འོད་ཟེར་འཕྲོས་ 
པ་ཡིས༔ ལྕགས་སྣོད་རྫས་ལ་ཕོག་པར་བསམ༔ རྫས་རྣམས་ཐོད་ཕྲེང་རྩལ་དུ་གྱུར༔ 
དམིགས་པའི་འཕྲོ་འདུ་ཡང་ཡང་བྱ༔ རྫས་རྣམས་འཕེལ་ཞིང་དྲི་བཟང་འབྱུང་༔ དུས་ 
བཞིར་གསོལ་འདེབས་བསྟོད་བསྐུལ་བྱ༔ ཀྱཻ༔ བླ་མ་ཀརྨ་ཐོད་ཕྲེང་རྩལ༔ བདག་ལ་རེ་ 
ས་གཞན་ན་མེད༔ ཐུགས་རྗེ་བརྩེ་བས་དགོངས་སུ་གསོལ༔ གསོལ་བ་འདེབས་སོ་བྱིན་
111

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
གྱིས་རློབས༔ འཆི་བདག་བདུད་དཔུང་བཅོམ་ནས་ཀྱང་༔ ཉོན་མོངས་ཕྲག་དོག་རང་དག་ 
ནས༔ བྱ་གྲུབ་ཡེ་ཤེས་ལམ་བཀོད་པ༔ ཀརྨ་ཐོད་ཕྲེང་ཕྱག་འཚལ་བསྟོད༔ ཁྱེད་ཀྱི་བརྩེ་ 
བའི་ཐུགས་རྗེ་ཡིས༔ བསྒྲུབ་པའི་བསྙེན་པ་མཐར་ཕྱིན་ཕྱིར༔ བདག་གིས་ཐུགས་དམ་ 
རྒྱུད་བསྐུལ་ལོ༔ དྲག་པོའི་ཕྲིན་ལས་འགྲུབ་པར་མཛོད༔ ཅེས་ནི་གསོལ་འདེབས་བསྟོད་ 
བསྐུལ་བྱ༔ རྗེས་ཀྱི་རིམ་པ་བསྟན་པ་ནི༔ བསྙེན་པའི་རྟགས་རྣམས་ཚར་རྗེས་ལ༔ བསྒྲུབ་ 
རྫས་ལྕགས་ཕོར་བླངས་ནས་ནི༔ དབང་བསྐུར་དངོས་གྲུབ་ལེན་པར་བྱ༔ ཧཱུཾ༔ གདོད་ 
ནས་རྣམ་དག་ཆོས་ཀྱི་སྐུ༔ བཅོམ་ལྡན་ཀརྨ་ཐོད་ཕྲེང་རྩལ༔ སྐལ་ལྡན་བུ་ལ་དབང་བསྐུར་ 
བསཿ༔འདིའི་བར་ནས་ཆད་པདྲ།ཡེ་ ཤེས་ པ་ གཤེགས་ ཤིང་ དམ་ ཚིག་ པ་ བསྡུ༔ བཀྲ་ཤིས་
བརྗོད༔ བསྔོ་བ་སྨོན་ལམ་གྱི་རྒྱས་གདབ༔ རྫས་ཀྱི་རིལ་བུ་རྣམས་ཁོང་དུ་བཏང་༔ ལུས་ 
ལ་བྱུགས༔ གདོན་རིགས་ཀུན་ཐུབ་ནད་རིགས་ཞི༔ དག་པའི་སྣང་བར་ཀརྨ་ཐོད་ཕྲེང་ 
མཇལ༔ ཐུན་མོང་མ་ཡིན་པའི་རྟོགས་པ་འཆར༔ ཀརྨ་ཐོད་ཕྲེང་སྒྲུབ་པ་འདི༔ པདྨའི་ 
མིང་ཅན་འཕྲད་པར་ཤོག༔ ས་མ་ཡ༔ རྒྱ་རྒྱ་རྒྱ༔
༈ ཐོད་ཕྲེང་རིགས་ལྔ་བསྒྲུབས་པ་ཡིས༔ རྟགས་ཀྱི་རིམ་པ་བསྟན་པ་ནི༔ ཉམས་ 
དང་རྨི་ལམ་དངོས་སྣང་དུ༔ ཉི་ཟླ་ཤར་དང་གྱེན་ལ་འཛེགས༔ ཆུ་ལ་རྐྱལ་བྱེད་ཟམ་པ་ 
བཙུགས༔ ཁྲི་བཤམས་གདུགས་ཕུབ་དུང་ཆེན་འབུད༔ པུ་ཏི་ཐོགས་ཤིང་རྡོར་དྲིལ་རྙེདཿ༔ 
ཁ་ཟས་བཅུད་ཅན་ཟ་བ་དང་༔ ཆས་གོས་བཟང་པོ་གྱོན་ཅིང་ཁྲི་ལ་སྡོད༔ ལོ་ཐོག་ཤིང་ 
ཐོག་རྒྱས་པ་དང་༔ བསྐྱེད་རིམ་གསལ་ཞིང་བསྙེན་པ་མྱུར༔ ལུས་བདེ་ཁམས་ཡང་རྟོགས་ 
པ་འཕེལ༔ དག་པའི་སྣང་བ་ཤར་བ་དང་༔ ཐོད་ཕྲེང་རིགས་ལྔ་དངོས་སུ་མཇལ༔ ཆོས་ 
བཤད་ལུང་བསྟན་བྱེད་པ་དང་༔ དཀྱིལ་འཁོར་མདངས་གསལ་འོད་ཟེར་འཕྲོ༔ རྫ་ས་
112

༄༅། །ཟབ་གཏེར་ཆོས་ཀྱི་མཛོད་ཁང༌།
སྣོད་འགུལ་ཞིང་དུ་བ་འབྱུང་༔ ནམ་མཁར་འཇའ་ཤར་རོལ་མོ་སྒྲོག༔ ཚེ་རིང་ནད་མེད་ 
གཟི་བརྗིད་འབར༔ དེ་ལྟར་རྟགས་རྣམས་ངེས་པར་ཡོང་༔ གཅིག་དང་གཉིས་ལས་མ་ 
བྱུང་ཡང་༔ དངོས་གྲུབ་ཐོབ་པར་ཐེ་ཚོམ་མེད༔ ཕྱི་མ་རིག་འཛིན་ས་ལ་འགྲོ༔ པདྨ་ང་དང་ 
སྐལ་བ་མཉམ༔ སྒྲུབ་པ་ལྔ་པོ་གང་བྱས་ཀྱང་༔ བསྙེན་པ་ལ་ནི་གནས་དུས་འདིར༔ མི་ 
དང་མི་འཕྲད་གདོང་མི་བསྟན༔ མི་ཟས་མི་ཟ་ཉམས་གྲིབ་སྤངས༔ ཁ་ལག་མི་འཁྲུ་མཆིལ་ 
མི་འདོར༔ གདན་མི་སྤྲུག་ཅིང་སྔས་མི་སྐྱུར༔ སྒྲིབ་དང་རྨུགས་དང་གཉིད་བྲོ་ན༔ སྟངས་ 
སྟབས་བྱ་ཞིང་འཆམས་པ་དང་༔ ཉམས་སྐྱོང་བསྙེན་པ་དབྱངས་སུ་ལེན༔ དེ་ལྟར་བྱས་ 
པས་བྱིང་རྨུགས་སེལ༔ བསྙེན་སྒྲུབ་ལས་སྦྱོར་མཐར་ཕྱིན་ཅིང་༔ ཕྲིན་ལས་རྣམ་བཞིའི་ 
ལས་རྣམས་འགྲུབ༔ ཐོད་ཕྲེང་རིགས་ལྔའི་སྒྲུབ་པ་འདི༔ པདྨ་ང་ཡིས་ལེགས་བཀོད་ཅིང་༔ 
ལྷོ་བྲག་སྨན་མདོའི་བྲག་ལ་སྦས༔ མ་འོངས་དུས་སུ་ང་ཡི་བུ༔ སྣང་བ་འུར་ཞིང་འདོད་ 
བློ་ཞིག༔ ཚིག་རྩུབ་རྟ་སྐད་ཆོ་ལེ་སྨྲ༔ ཆོས་དང་ཆོས་མིན་སྣ་ཚོགས་འབྱེད༔ པདྨའི་མིང་ 
ཅན་བརྟུལ་ཞུགས་ཅན༔ བུམ་ཐང་ཕྱོགས་སུ་སྐྱེ་བར་འགྱུར༔ སྙིང་གི་བུ་དང་འཕྲད་པར་ 
ཤོག༔ ས་མ་ཡ༔ རྒྱ་རྒྱ་རྒྱ༔ བདག་པདྨ་གླིང་པས་ཡོས་ལོ་སྤྲེལ་ཟླའི་ཚེས་བཅུ་ལ༔ ལྷོ་ 
བྲག་སྨན་མདོའི་བྲག་ནས་གདན་དྲངས་པའོ༔
113

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
ཧཱུྃ༔ ཡང ཡང་གསང་ནོར་བུ་རྒྱ་མཚོ་ལས༔ གསང་བའི་ཡང་སྙིང་ཧཱུྃ་སྒྲུབ་བཞུགས་སོ༔
ཧཱུྃ༔ ཟ་ཡཐཏེ་17ཏཏེ༔ དུས་གསུམ་རྒྱལ་བ་གཅིག་འདུས་པ༔ གུ་རུ་པདྨ་ 
ཐོད་ཕྲེང་ལ༔ སྒོ་གསུམ་གུས་པས་ཕྱག་འཚལ་ལོ༔ ཡང་གསང་ནོར་བུ་རྒྱ་མཚོ་ལས༔ 
དྲག་པོའི་ཧཱུཾ་སྒྲུབ་འདི་ཉིད་ནི༔ པདྨ་ངས་བཀོད་ཕྱི་རབས་དོན༔ དེ་ཡི་ལས་རིམ་བསྟན་ 
པ་ནི༔ སྔོན་འགྲོ་དངོས་གཞི་རྗེས་གསུམ་མོ༔ དེ་ལ་དང་པོའི་སྔོན་འགྲོའི་རིམ་པ་ནི༔ དབེན་ 
ཞིང་ཉམས་དགའི་ས་ཕྱོགས་སུ༔ མཐུན་པའི་རྫས་དང་མཆོད་རྫས་བསགས༔ གནས་ 
ཁང་གད་བདར་ལེགས་བྱས་ཤིང་༔ མཎྜལ་ཁྲུ་གང་མདའ་གང་བྱ༔ མེ་ལོང་ངོས་ལྟར་འཇམ་ 
བྱས་ཤིང་༔ ཐིག་ཆེན་ཐིག་ཕྲན་ཐེམ་པར་གདབ༔ དབུས་སུ་གྲུ་གསུམ་མཐིང་ནག་ལ༔ 
ཟླ་གམ་སྒོ་དང་བཅས་པ་བྲི༔ དེ་ཡི་ཕྱི་རིམ་རྩིབས་ལྔ་ལ༔ ཕྱི་རིམ་རིན་ཆེན་ཟུར་བརྒྱད་ 
དོ༔ དེ་ཡི་ཕྱི་རིམ་རྩིབས་བཅུ་དྲུག༔ སྒོ་དང་རྟ་བབས་ཐེམ་པ་ལ༔ མཐའ་མ་པདྨ་མེ་རིས་ 
བསྐོར༔ ལྕགས་སམ་སེང་ལྡེང་ཤིང༌་ལ་ནི༔ དབུས་སུ་གཙོ་ཕུར་ཁྲུ་གང་བཀོད༔ རྩིབས་ 
ལྔ་ལ་ནི་ཐོད་ཕྲེང་ལྔ༔ རིན་ཆེན་ཟུར་བརྒྱད་མཚན་བརྒྱད་དོ༔ བཅུ་དྲུག་དག་ལ་དཔའ་ 
བོ་མཁའ་འགྲོ་བཀོད༔ ཐོད་ཕྲེང་རིགས་ལྔ་མཚན་བརྒྱད་ལ༔ ཕུར་པ་སོར་བརྒྱད་སྒོ་ཕུར་ 
བཞི༔ རིམ་པ་བཞིན་དུ་བཀོད་པར་བྱ༔ འོན་ཏེ་སྤྲོས་པ་མི་དགའ་ན༔ དཀྱིལ་འཁོར་ 
དབུས་སུ་གཙོ་ཕུར་བྲིས་སྐུ་བཞག༔ དེ་ལྟར་རྒྱས་བསྡུས་གང་བྱས་ཀྱང་༔ བསྐྱེད་རྫོགས་ 
གནད་ཀྱི་གཟེར་ཐེབས་ན༔ གང་ལྟར་བསམ་པ་དེ་ལྟར་འགྲུབ༔ དཀྱིལ་འཁོར་དབུས་ 
སུ་ཁྲི་རྐང་སྟེང་༔ རྣམ་རྒྱལ་བུམ་པ་རྫས་བཀང་ལ༔ དར་སྣས་མགུལ་ཆིངས་གུར་ཕུབ་
114

༄༅། །ཟབ་གཏེར་ཆོས་ཀྱི་མཛོད་ཁང་།
བཞག༔ དེ་ལྟར་བཀོད་པ་ཡོངས་རྫོགས་ནས༔ སྐྱབས་འགྲོ་སེམས་བསྐྱེད་མགོ་བཟུང་ 
སྟེ༔ ཕྲིན་ལས་ལས་བྱང་གཞིར་བཟུང་བྱ༔ གཉིས་པ་དངོས་གཞིའི་རིམ་པ་ནི༔ ལྷ་བསྐྱེད་ 
འཛབ་བཟླས་ཉམས་རྟོགས་སྤོརཿ༔ བདག་ཉིད་ལྷ་རུ་བསྐྱེད་པ་ནི༔ སྟོང་ཉིད་སྤྲོས་བྲལ་ 
ངང་ཉིད་ལས༔ དཀྱིལ་འཁོར་ལྟེ་བ་པད་རོའི་སྟེང་༔ བདག་ཉིད་པདྨ་ཐོད་ཕྲེང་རྩལ༔ 
ཆོས་ཉིད་མི་འགྱུར་སྐུ་མདོག་མཐིང་༔ ཞལ་བགྲད་མཆེ་གཙིགས་ཨག་ཚོམ་དམར༔ ཕྱག་ 
གཡས་རྡོ་རྗེ་ནམ་མཁར་གདེངས༔ ཕྱག་གཡོན་ཕུར་པ་དགྲ་བགེགས་གཟིར༔ ཞབས་ 
གཉིས་གྱད་ཀྱི་དོར་སྟབས་བགྲད༔ དུར་ཁྲོད་ཆས་ཀྱི་ བརྒྱད། སྐུ་ལ་གསོལ༔ སྤྱི་གཙུག་ 
རིགས་བདག་འོད་དཔག་མེད༔ མགྲིན་པར་རྟ་མགྲིན་པདྨ་དབང་༔ ཐུགས་ཀར་གསང་ 
བདག་རྡོ་རྗེ་འཛིན༔ སྐུ་མདོག་ཕྱག་མཚན་རིགས་ལྟར་བསྐྱེད༔ སྐུ་ལྔ་མཚན་བརྒྱད་མཁའ་ 
འགྲོ་རྣམས༔ ཀུན་ཀྱང་གཙོ་དང་མཐུན་པ་ལ༔ རྡོ་རྗེ་གདེངས་ཤིང་ཕུར་པས་གཟིརཿ༔ 
ཐམས་ཅད་ཕུར་པའི་ཚུལ་དུ་བཀོད༔ ཀུན་ཀྱང་ཧཱུཾ་སྒྲ་ངེས་སྒྲོགས་ཤིང་༔ དམ་ཚིག་ཡེ་ཤེས་ 
གཉིས་མེད་ཅིང་༔ རང་རིག་ཆོས་སྐུའི་ཀློང་ཡངས་ནས༔ ཐམས་ཅད་རང་རིག་ལོངས་ 
སྤྱོད་ཅིང་༔ སྟོང་ཉིད་སེམས་ལ་དབང་བསྒྱུར་ནས༔ ཐམས་ཅད་སྒྱུ་མའི་རོལ་པར་ཤར༔ 
ཐུགས་ཀར་ཉི་མའི་དཀྱིལ་འཁོར་དབུས༔ མཐིང་ནག་ཧཱུཾ་ལ་རིག་པ་གཏད༔ བསྙེན་སྒྲུབ་ 
ལས་སྦྱོར་ཀུན་གྱི་སྔགས༔ ཐུགས་ཀྱི་ཡང་སྙིང་འབྲུ་གཅིག་གོ༔ དུས་གསུམ་རྒྱལ་བ་ཐམས་ 
ཅད་ཀྱི༔ ཡང་གསང་ཐུགས་ཀྱི་སྙིང་པོ་འདི༔ གདུང་བའི་ཤུགས་བསྐྱེད་དྲག་ཏུ་བཟླ༔ འཆམ་ 
སྟབས་བྱ་ཞིང་གར་སྟབས་སྒྱུར༔ ཉམས་རྟོགས་སྤཪ་ཞིང་དགོངས་པ་བསྐྱང་༔ ཧཱུྃ་ཧཱུྃ་ཧཱུྃ་ 
ཧཱུཾ་ཧཱུཾ༔ སྟོང་ཉིད་ཧཱུཾ་སྒྲ་དི་རི་རི༔ ལྷ་རྣམས་ཐམས་ཅད་རང་རང་གི༔ ཐུགས་ཀར་ 
ཉི་སྟེང་ཧཱུཾ་བསྐྱེད་དེ༔ ཀུན་ཀྱང་ཧཱུཾ་སྒྲ་སྟོང་གསུམ་གང་༔ དེ་ལྟར་ཧཱུཾ་སྒྲ་བརྗོད་པ་ཡིས༔ ཧཱུཾ་
115

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
ལས་འོད་འཕྲོས་སྟོང་གསུམ་གང༔ ཕྱོགས་བཅུའི་རྒྱལ་བ་ཐམས་ཅད་དང༔ བླ་མ་ཡི་དམ་ 
མཁའ་འགྲོ་ལ༔ ཚོགས་མཆོད་དཔག་ཏུ་མེད་པ་ཡིས༔ སྐུ་གསུང་ཐུགས་ཀྱི་དངོས་གྲུབ་ 
སྩོལ༔ ཐམས་ཅད་ཚུར་འདུས་བདག་ལ་ཐིམ༔ ཡང་ནི་འོད་འཕྲོས་ཧཱུཾ་རྣམས་ལས༔ ཁྲོ་ 
ཆུང་མཚོན་ཆ་དཔག་མེད་གང་༔ གདུག་པའི་དགྲ་བགེགས་བར་ཆད་རྣམས༔ ཐམས་ 
ཅད་རྡུལ་ཕྲན་ཕྱེ་མར་བརླགས༔ བཀའ་ཉན་བྲན་བྱེད་ལས་རྣམས་ཉནཿ༔ དེ་ལྟར་དྲག་པོའི་ 
ཧཱུཾ་སྒྲ་ཡིས༔ དབྱངས་ནི་འབྲུག་སྒྲ་ལྡིར་ཞིང་བཟླ༔ སྐབས་སུ་དལ་ཁུག་ལྡིར་བར་བཟླ༔ 
ཡང་ནི་བུམ་ནང་ལྷ་ཚོགས་བསྐྱེད༔ ཐུགས་སྲོག་འོད་ཟེར་ཕྱོགས་བཅུར་འཕྲོས༔ སྐུ་གསུང་ 
ཐུགས་ཀྱི་དངོས་གྲུབ་འདུས༔ བུམ་ནང་ཆར་ལྟར་བབ་པར་བསམ༔ བུམ་ནང་ལྷ་ཡང་ 
བདུད་རྩིར་ཞུ༔ དངོས་གྲུབ་མ་ལུས་ཀུན་འདུས་པའི༔ བྱང་སེམས་བདུད་རྩིའི་ངོ་བོར་ 
བསམ༔ མདོར་ན་རིག་པའི་ངར་བསྐྱེད་དེ༔ སྟོང་གསུམ་ཧཱུཾ་སྒྲ་ལྡིར་བ་ཡིས༔ ཕྱི་སྣོད་འཇིག་ 
རྟེན་གཞལ་ཡས་ཁང་༔ ཐམས་ཅད་ཆོས་སྐུའི་རོལ་པར་ཤར༔ མ་དག་འཁྲུལ་པའི་མིང་ 
ཡང་མེད༔ ཐམས་ཅད་ཧཱྃ་སྒྲ་དི་རི་རི༔ རྒྱ་མཚོ་འཁྱིལ་ཞིང་རི་རབ་འདེགས༔ ཕྱོགས་བཅུའི་ 
སངས་རྒྱས་ཞིང་རྣམས་གཡོ༔ སྟོང་གསུམ་འཇིག་རྟེན་འགུལ་ཞིང་འདེགས༔ བདེ་གཤེགས་ 
རྒྱལ་བ་སྤྲིན་བཞིན་འཐིབས༔ བྱིན་རླབས་དངོས་གྲུབ་ཆར་ལྟར་བབ༔ མཁའ་འགྲོ་ཆོས་ 
སྐྱོང་འཇའ་ལྟར་འཐིབས༔ བར་ཆད་སེལ་ཞིང་དངོས་གྲུབ་སྡུད༔ ལྷ་སྲིན་སྡེ་བརྒྱད་དངངས་ 
ཤིང་འདར༔ བཀའ་ཉན་ལས་བྱེད་སྲོག་སྙིང་འབུལ༔ བདུད་དང་གདོན་བགེགས་བྱེར་ 
ཞིང་བསྐྲད༔ མི་བཟོད་རྒྱ་མཚོའི་འགྲམ་དུ་བྲོས༔ དེ་ལྟར་ངར་ལྡན་དམིགས་པ་བསྒོམ༔ 
ཇི་ལྟར་བསམ་པ་དེ་ཡིས་འགྲུབ༔ རྒྱལ་བ་ཀུན་གྱི་ཐུགས་སྲོག་འདི༔ བཟླས་པའི་ཡོན་ 
ཏན་བསམ་མི་ཁྱབ༔ ཕྱི་རུ་ནད་གདོན་བར་ཆད་ཞི༔ ནང་དུ་དངོས་གྲུབ་གང་འདོད་འབྱུང་༔
116

༄༅། །ཟབ་གཏེར་ཆོས་ཀྱི་མཛོད་ཁང་།
གསང་བ་ཚེ་རིང་བསོད་ནམས་འཕེལ༔ དུས་གསུམ་རྒྱལ་བའི་སྤྱི་སྒྲུབ་སྟེ༔ ཡང་གསང་ 
འདུས་པའི་གསང་སྒྲུབ་ཡིན༔ སྐབས་སུ་མི་རྟོག་གསལ་སྟོང་ངང་༔ མ་ཡེངས་མི་སྒོམ་ཙེན་ 
ནེ་བཞག༔ དེ་ལྟར་རིམ་པར་ཁྲིད་ཤེས་ན༔ མཆོག་དང་ཐུན་མོང་དངོས་གྲུབ་འབྱུང་༔ ཞག་ 
གྲངས་བདུན་གསུམ་ཉེར་གཅིག་སྟེ༔ གྲངས་ནི་བདུན་འབུམ་ཉི་ཁྲིའམ༔ བྱེ་བ་བཟླས་ 
ན་ངེས་པར་འགྲུབ༔ དེ་ཡི་རྟགས་ཀྱི་རིམ་པ་ནི༔ དངོས་དང་ཉམས་དང་རྨི་ལམ་དུ༔ རང་
ལུས་བདེ་ཞིང་ཉམས་རྟོགས་འབར༔ རྟེན་ལས་འོད་འཕྲོས་དྲི་བཟང་འབྱུང་༔ བུམ་ཆུ་ཁོལ་ 
ཞིང་གཏོར་མ་ལུད༔ ཁྲུས་བྱེད་ཁྲོམ་དུ་རྔ་ཆེན་བརྡུང་༔ དར་འཕྱར་དུང་འབུད་བུད་མེད་ 
ཚོགས༔ ཟམ་སྟེང་མཁར་བརྩིག་ཉི་ཟླ་ཤར༔ ཡི་དམ་ཞལ་མཇལ་མཁའ་འགྲོ་འདུ༔ ལེགས་ 
ཉེས་ཆོས་བཤད་ལུང་སྟོན་བྱེད༔ གོས་བཟང་གྱོན་ཞིང་འབྲུ་ལ་སྤྱོད༔ གོ་མཚོན་ལུས་ལ་ 
གྱོན་པ་དང་༔ ཡ་མཚན་རྟགས་རྣམས་འབྱུང་བའོ༔ ཡང་གསང་སྲོག་ཐིག་འདི་ཉིད་ནི༔ 
དུས་གསུམ་རྒྱལ་བ་མ་ལུས་པ༔ ཐམས་ཅད་གཅིག་འདུས་སྒྲུབ་པ་སྟེ༔ འདི་ལས་ཟབ་པའི་ 
གསང་སྒྲུབ་ནི༔ འཇིག་རྟེན་འདི་རུ་འབྱུང་མི་སྲིད༔ དེ་ཕྱིར་དེ་ལ་ནན་ཏན་བསྐྱེད༔ རྗེས་ 
ཀྱི་རིམ་པ་འདི་ཉིད་ནི༔ ལྷ་ཚོགས་ཐམས་ཅད་རང་ལ་བསྡུ༔ དངོས་གྲུབ་བླང་ཞིང་ཚོགས་ 
འཁོར་བྱ༔ དཀྱིལ་འཁོར་བསྡུ་ཞིང་རྒྱུན་སྤྱོད་བྱ༔ རྒྱས་པར་བྱེད་ན་གཞུང་བཞིན་འབད༔ 
སྒྲུབ་ཆེན་ཉིད་དང་འདི་སྦྲགས་ན༔ ཕྲིན་ལས་དངོས་གྲུབ་མྱུར་བར་འགྱུར༔ བགེགས་ཀྱི་ 
སྦྱོར་བས་འདའ་མི་ནུས༔ གཞུང་བཞིན་བསྒྲུབ་པར་མ་གྱུར་ན༔ སྒྲུབ་ཆེན་གང་བྱས་ཁ་ 
སྐོང་དུ༔ འབྲུ་གཞོང་སྟེང་དུ་ལྷ་ཕུར་རྣམས༔ བདུད་འདུལ་ཁྲོ་བོ་རྣམས་སུ་བསྐྱེད༔ ཡེ་ཤེས་ 
འགུགས་བསྟིམས་བྱས་ལ་བཞག༔ ཕུར་པ་རྣམས་ལ་ལྷ་ཚོགས་བསྐྱེད༔ སྲུང་ཕུར་རྡོ་རྗེ་ 
མཚམས་པས་བཟུང་༔ མཆེད་རྣམས་དྲག་པོའི་ངར་ལྡན་པས༔ སྐབས་སུ་དལ་བསྐོར་
117

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
ཧཱུྃ་བསྒྲུབ་བྱ༔ འགྱིང་ཐབས་བྱ་ཞིང་སྟངས་སྟབས་སྒྱུར༔ དེ་ཡིས་རྡོ་རྗེའི་གུར་དུ་གྱུར༔ དེ་ 
ནི་གསང་སྔགས་ཁྱད་ཆོས་ཡིན༔ ཟབ་པར་ཆོངས་ཤིག་ལས་ལྡན་ཀུན༔ བདག་འདྲ་པདྨ་ 
འབྱུང་གནས་ཀྱིས༔ ཐུགས་སྒྲུབ་གསང་བ་བླ་མེད་འདི༔ ཤིན་ཏུ་ཟབ་ཕྱིར་གཏེར་དུ་སྦས༔ 
ལས་ལྡན་བུ་དང་འཕྲད་པར་ཤོག༔ ས་མ་ཡ༔ རྒྱ་རྒྱ་རྒྱ༔ མམmôཐཐམ[།ཇ5 
སྤྲུལ་སྐུ་པདྨ་གླིང་པས་ལྷོ་བྲག་སྨན་མདོ་ནས་གདན་དྲངས་པའོ།། །།
1t8

༄༅། །ཟབ་གཏེར་ཆོས་ཀྱི་མཛོད་ཁང༌།
༄༅། །གུ་རུའི་བླ་སྒྲུབ།
ན་མོ་གུ་རུ་པདྨ་སིདྡྷི་ཡེ། རང་གང་མོས་ཀྱི་རྩ་བའི་བླ་མ་དང༌། དུས་གསུམ་མཁྱེན་པ་པདྨ་འབྱུང་གནས་དབྱེར་མེད་དུ་བྱས་ 
ནས། བླ་མའི་རྣལ་འབྱོར་བསྒོམ་ཚུལ་ཁྱེར་བདེ་བར་བརྗོད་པ་ནི་འདི་ལྟར། མདུན་གྱི་ནམ་མཁར་སེང་ཁྲི་ 
པད་ཟླའི་སྟེང༌། །བློ་བཟང་རྡོ་རྗེ་འཆང་དང་དབྱེར་མེད་པའི། །རྩ་བའི་བླ་མ་རིག་འཛིན་ 
པདྨ་འབྱུང༌། །རྣམ་དག་དགེ་སློང་རྡོ་རྗེ་འཛིན་པའི་ཚུལ། །ཞལ་གཅིག་ཕྱག་གཉིས་དགྱེས་ 
པའི་འཛུམ་དང་ལྡན། །ཕྱག་གཡས་ཐུགས་ཀར་རྡོ་རྗེ་གཡོན་པ་ཡིས། །མཉམ་བཞག་ 
སྟེང་ན་བདུད་རྩིའི་ཐོད་པ་དང་། །ཁ་ཊཾ་ག་ཡིས་མཆན་ཁུང་མཛེས་པར་བརྒྱན། །ཆོས་ 
གོས་གསུམ་ལྡན་པཎ་ཞུ་དམར་པོ་གསོལ། །རེས་འགའ་ཟ་འོག་བེར་གྱི་ལྷབ་ལྷུབ་གཡོ། ། 
མཚན་དཔེའི་རྒྱན་ལྡན་གཟི་བྱིན་འོད་སྟོང་འབར། །གྲངས་མེད་དཔའ་བོ་མཁའ་འགྲོའི་ 
འཁོར་དབུས་སུ། །མི་ཕྱེད་རྡོ་རྗེའི་སྐྱིལ་ཀྲུང་གིས་བཞུགས་པའི། །གནས་གསུམ་ཡི་གེ་ 
གསུམ་མཚན་ཧཱུཾ་འོད་ཀྱིས། །པདྨ་འོད་དང་བདེ་བ་ཅན་སོགས་ནས། །གྲུབ་དབང་པདྨ་ 
འབྱུང་གནས་རྩ་བརྒྱུད་ཀྱི། །བླ་མ་ཡི་དམ་མཁའ་འགྲོའི་ཚོགས་དང་བཅས། །སྤྱན་དྲངས་ 
དམ་ཚིག་པ་དང་དབྱེར་མེད་གྱུར། །ཞེས་དམ་ཚིག་པ་དང་ཡེ་ཤེས་པ་དབྱེར་མེད་དུ་བྱས། སྐྱབས་གནས་ཀུན་ 
འདུས་པའི་བདག་ཉིད་དུ་བསམ་ལ། བསག་སྦྱང་གི་གནད་བསྡུས་པ་ཡན་ལག་བདུན་པ་འབུལ་བ་ནི། དུས་ གསུམ་ 
སངས་རྒྱས་ཀུན་གྱི་ཐུགས་རྗེ་ནི། །སྙིགས་དུས་འགྲོ་བ་མ་ལུས་འདྲེན་པའི་ཕྱིར། །པདྨ་ 
ལས་འཁྲུངས་རྣམ་དག་རྡོ་རྗེ་འཛིན། །བསླུ་མེད་སྐྱབས་ཀྱི་དམ་པར་གུས་ཕྱག་འཚལ། ། 
དངོས་བཤམས་ཡུད་སྤྲུལ་ཕྱི་ནང་གསང་བ་ཡི། །མཆོད་ཚོགས་ཀུན་འབུལ་སྡིག་ལྟུང་མ་
119

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
ལུས་བཤགས། །དགེ་ལ་ཡི་རང་ཆོས་འཁོར་བསྐོར་ཕྱིར་དུ། །བསྐལ་བརྒྱར་བཞུགས་གསོལ་ 
འདིས་མཚོན་དགེ་བའི་ཚོགས། །མ་གྱུར་མཁའ་མཉམ་འགྲོ་རྣམས་བསྒྲལ་ཕྱིར་དུ། །ཐམས་ 
ཅད་གཟིགས་པའི་གོ་འཕང་འཐོབ་ཕྱིར་བསྔོ། །ཞེས་ཡན་ལག་བདུན་པ་ཕུལ་ནས་སླར་ཡང་། སངས་ 
རྒྱས་ཆོས་དང་དགེ་འདུན་ཀུན་གྱི་གཙོ། །གྲུབ་པའི་དབང་ཕྱུག་པདྨ་འབྱུང་གནས་དང༌། ། 
དབྱེར་མེད་དྲིན་ཅན་རྩ་བའི་བླ་མ་ལ། །སྙིང་ནས་གསོལ་བ་འདེབས་སོ་བྱིན་གྱིས་རློབས། །
འཛམ་གླིང་མཁས་དང་གྲུབ་པ་ཀུན་གྱི་རྒྱན། །མཐུ་སྟོབས་དབང་ཕྱུག་སྣང་སྲིད་ཟིལ་ 
གྱིས་གནོན། །གངས་རིའི་ཁྲོད་འདིར་བསྟན་པའི་སྒྲོན་མེ་སྦར། །ཨོ་རྒྱན་རིན་པོ་ཆེ་ལ་ 
གསོལ་བ་འདེབས། །བདེ་གཤེགས་སྣང་བ་མཐའ་ཡས་ཐུགས་རྗེ་ལས། །སིནྡྷུའི་རྒྱ་མཚོར་ 
པད་སྡོང་ལས་འཁྲུངས་ཤིང༌། །སྐལ་ལྡན་ཡོངས་འདྲེན་སྲིན་པོའི་ཁ་གནོན་མཛད། །ཨོཾ་ 
རྒྱན་རིན་པོ་ཆེ་ལ་གསོལ་བ་འདེབས། །དེ་ལྟར་གསོལ་བ་བཏབ་པའི་བླ་མ་ཡི། །སྐུ་ལས་ 
འོད་ཟེར་དཀར་དམར་མཐིང་ག་གསུམ། །རིམ་དང་ཅིག་ཆར་བྱུང་ནས་རང་ཉིད་ཀྱི། ། 
སྒོ་གསུམ་རིམ་དང་ལྷན་ཅིག་ཐིམ་པ་ལས། །སྒྲིབ་བཞི་དག་ཅིང་དབང་དང་སྐུ་བཞི་ཐོབ། ། 
སླར་ཡང་སྐུ་ལས་གཉིས་པ་ཞིག་བྱོན་ནས། །དགྱེས་ཤིང་རང་ལ་ཐིམ་པས་བདག་ཉིད་ 
ཀྱང་། །པདྨ་འབྱུང་གནས་སྐུ་རུ་གྱུར་པར་བསམ། །དེ་ནས་རང་གི་སྙིང་ཁར་སྔགས་ཕྲེང་བཀོད་པ་ལ། 
འོད་ཟེར་སྤྲོ་བ་དང་བསྡུ་བའི་དམིགས་པ་མ་ཡེངས་པར་བྱས་ཏེ། ༀ་ཨཱཿཧཱུྃ་བཛྲ་གུ་རུ་པདྨ་སིདྡྷི་ཧཱུཾ། ཞེས་པ་ཅི་ 
མང་བཟླ། མཇུག་ཏུ། དགེ་བ་འདི་ཡིས་མྱུར་དུ་བདག །དཔལ་ལྡན་བླ་མ་འགྲུབ་གྱུར་ནས། ། 
ཞེས་སོགས་དགེ་བ་བསྔོ་ཞིང་སྨོན་ལམ་དང་བཀྲ་ཤིས་ཀྱིས་བརྒྱན་པར་བྱའོ། ། སྨྲས་པ། བླུན་པོས་གང་བའི་ 
བོད་ཡུལ་མུན་གླིང་འདིར། །ཐུགས་རྗེ་འོད་ཟེར་སྟོང་གིས་གསལ་མཛད་པ། །གྲུབ་པའི་ 
དབང་ཕྱུག་པདྨ་འབྱུང་གནས་དང༌། །རང་ཉིད་མོས་པའི་བླ་མ་དབྱེར་མེད་དུ། །རྩེ་གཅིག་
120

༄༅། །ཟབ་གཏེར་ཆོས་ཀྱི་མཛོད་ཁང་།
གསོལ་་ངབ་འདེབས་པའི་ཉམས་ལེན་གྱི། །མེ་ཏོག་ཕྲེང་མཛེས་མངོན་པར་སྤེལ་བ་འདི། ། 
དགེ་སློང་བློ་བཟང་ཆོས་ཀྱི་རྒྱལ་མཚན་གྱི། །རྣམ་དཔྱོད་སོར་མོའི་རྩེ་ཡིས་ལེགས་པར་ 
བསྐྲུན། །འདིས་མཚོན་དགེ་བ་ཀུན་ད་ལྟར། །དཀར་བ་གང་ཞིག་བསགས་པ་དེས། ། 
བདེ་བ་ཅན་གྱི་ཞིང་མཆོག་ཏུ། །འགྲོ་ཀུན་བདེ་བླག་འཇུག་གྱུར་ཅིག །ཅེས་པ་འདི་ཡང་། དད་ 
ལྡན་སྡེ་པ་འཇུན་པ་ལྷུན་གྲུབ་རྒྱལ་པོས་སྔ་མོ་ནས་ནན་ཆེར་གསོལ་བ་བཏབ་པ་ལ་བརྟེན་ནས། ཆོས་སྨྲ་བ་བློ་བཟང་ཆོས་ 
ཀྱི་རྒྱལ་མཚན་གྱིས་ཆོས་གྲྭ་ཆེན་པོ་བཀྲ་ཤིས་ལྷུན་པོའི་གཙུག་ལག་ཁང་དུ་སྨྲས་པའོ། །
121

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
༈ རིག་འཛིན་བདུད་འདུལ་རྗེའི་གུ་རུའི་སྒྲུབ་ཐབས་སྐོར།
ཧྲཱིཿ བཀའ་རྫོགས་པ་ཆེན་པོ་དམ་ཆོས་དགོངས་པ་ཡོངས་འདུས་ 
ལས༔ གུ་རུ་པདྨ་འབྱུང་གནས་ཀྱི་སྒྲུབ་ཐབས་འདོད་ཆགས་ 
སྦྱོང་བྱེད་ཅེས་བྱ་བ་བཞུགས་སོ༔
ཊཧྥདྷ༴ཅ༔ འགྲོ་བ་མི་རྣམས་མ་ལུས་འདུལ་བའི་ཕྱིར༔ གུ་རུ་པདྨ་འབྱུང་ 
གནས་སྒྲུབ་ཐབས་འདི་བཞིན་ནོ༔ སྔོན་འགྲོའི་རིམ་པ་གོང་བཞིན་ལ༔ དངོས་གཞི་ 
ལའང་གསུམ་དུ་བསྟན༔ ལྷ་བསྐྱེད་སྔགས་བཟླས་རྫོགས་རིམ་གསུམ་མོ༔ མདུན་གྱི་ནམ་ 
མཁར་སྣ་ཚོགས་པད་ཉིའི་སྟེང་༔ དར་འབོལ་སུམ་བརྩེགས་ཉི་ཟླའི་སྟེང༔ འཇའ་འོད་ 
ཐིག་ལེའི་འོད་དཔུང་འབར་བར་བསམ༔ ལྷོ་ནུབ་པདྨ་འོད་དུ་འོད་འཕྲོས་པས༔ པདྨ་འབྱུང་ 
གནས་སྤྱན་དྲངས་ནས༔ སྐད་ཅིག་ཉིད་ལ་ཐིག་ལེ་ནི༔ མི་ཡི་གུ་རུ་པད་འབྱུང་ནི༔ སྐུ་
མདོག་དཀར་དམར་འོད་ཟེར་འབར༔ ཞལ་གཅིག་ཕྱག་གཉིས་རྡོ་རྗེ་བསྣམས༔ གཡོན་
པས་མཉམ་བཞག་བྷནྡྷ་བསྣམས༔ ཕོད་ཁ་ཆོས་གོས་པད་ཞྭ་མཐོང་གྲོལ་གསོལ༔ མཉམ་
ཉིད་རྡོ་རྗེའི་སྐྱིལ་ཀྲུང་བཞུགས༔ ཐུགས་ཀར་ཟླ་སྟེང་ཧཱུྃ་ཡིག་མཐརཿ༔ གསང་སྔགས་སྙིང་
པོས་བསྐོར་བསམས་ལ༔ གསང་སྔགས་སྙིང་པོ་ཆུ་བོའི་རྒྱུན་བཞིན་བཟླ༔ ཨོཾ་ཨཱཿཧཱུྃ༔ 
སརྦ་མ་ཧཱ་གུ་རུ་སིདྡྷི་ཧཱུཾ༔ དེ་ལས་འོད་འཕྲོས་སངས་རྒྱས་བྱང་ཆུབ་སེམས༔ རྩ་གསུམ་ 
རིག་འཛིན་གྲུབ་ཐོབ་རྒྱ་མཚོའི་ཚོགས༔ སྤྱན་དྲངས་གཉིས་མེད་ཐིམ་བསམས་ལ༔ དངོས་ 
འབྱོཪ་ཡིད་སྤྲུལ་མཆོད་སྤྲིན་འབུལ༔ སླར་ཡང་གུ་རུའི་ཐུགས་ཀ་ནས༔ འོད་འཕྲོས་རང་
122

༄༅། །ཟབ་གཏེར་ཆོས་ཀྱི་མཛོད་ཁང་།
གི་སྙིང་གར་ཕོག༔ རྣམ་སྨིན་ལུས་སྒྲིབ་ཀུན་བྱང་ནས༔ པད་འབྱུང་ཐུགས་ཀར་ཐིམ་བསམ་ 
ལ༔ བདག་དང་པད་འབྱུང་དབྱེར་མེད་བསམ༔ གསང་སྔགས་ཆུ་བོའི་རྒྱུན་བཞིན་བཟླ༔ 
དེ་ནས་ཡེ་ཤེས་གུ་རུ་རང་གི་སྤྱི་བོར་བྱོན༔ མཆོད་བསྟོད་གསོལ་བ་ཕུར་ཚུགས་གདབ༔ 
སླར་ཡང་པད་འབྱུང་འོད་ཞུ་ནས༔ སྤྱི་བོའི་གཙུག་ནས་འོད་ཞུ་བདག་ལུས་གང་༔ བདེ་ 
བ་མི་བཟོད་ལུས་ཟུངས་རྒྱས་པར་བསམ༔ རྩ་སྔགས་ཤམ་བུར་འདི་བཏགས་བཟླ་བར་ 
བྱ༔ མུ་ཏྲ་མ་ཧཱ་ཛྙཱ་ན་པུཥྞི་ཀུ་རུ་ཡེ་སྭཱ་ཧཱ མི་རྣམས་སྐྱེ་འཆིའི་སྡུག་བསྔལ་ཐམས་ཅད་ཤཱིནྟཾ་ 
ཀུ་རུ་ཡེ་སྭཱ་ཧཱ༔ བརྒྱའམ་སྟོང་ངམ་འབུམ་ཕྲག་སོགས་ཅི་འགྲུབ་བཟླ་བར་བྱའོ༔ དེ་ནས་ 
རྫོགས་པའི་རིམ་པ་ནི༔ རང་ལུས་འོད་ཀྱི་ཕུང་པོར་ཡལ༔ གསལ་སྟོང་འཛིན་མེད་ངང་ 
དུ་བཞག༔ འདི་ཉིད་བསྒྲུབས་པའི་རྣལ་འབྱོར་ཀུན༔ མཆོག་གི་དངོས་གྲུབ་ཚེ་འདིར་ 
ཐོབ༔ སྐྱེ་འཆིའི་སྡུག་བསྔལ་ཀུན་བྱང་ནས༔ པད་འབྱུང་བདག་དང་སྐལ་བ་མཉམ༔ སྐལ་ 
ལྡན་ལས་ཅན་བུ་དང་འཕྲད་པར་ཤོག༔ ས་མ་ཡཱ༔ རྒྱ་རྒྱ་རྒྱ༔ རང་བཞིན་རྫོགས་པ་ཆེན་ 
པོའི་རྣལ་འབྱོར་པ༔ རིག་འཛིན་གཏེར་བཞེད་སྙིང་པོས་སྤུ་རི་ཕུག་མོ་ཆེ་བདེ་ཆེན་གསང་ 
བ་ཕུག་ནས་གདན་དྲངས་པའོ༔ མངྒ་ལཾ༔
123

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
བཀའ་རྫོགས་པ་ཆེན་པོ་དམ་ཆོས་དགོངས་པ་ཡོངས་འདུས་ལས༔ 
གུ་རུ་པདྨ་འབྱུང་གནས་ཀྱི་གསང་སྒྲུབ་བཞུགས་སོ༔
པཤནཱཉྩབཱཧིཀཔཎཾ བདག་འདྲ་པདྨ་འབྱུང་གནས་ནི༔ ཨོ་རྒྱན་ཀོ་ཤའི་གླིང་ནས་སྐུ་འཁྲུངས་ 
ཏེ༔ ཆ་ལུགས་གཅིག་ཏུ་མ་ངེས་ཅིར་ཡང་སྟོན༔ སྐྱེ་འགྲོ་སེམས་ཅན་སྣ་ཚོགས་ལ༔ གང་ལ་གང་འདུལ་དེར་སྟོན་མཛདཿ༔ 
མེ་ཏོག་པདྨའི་ཟེའུ་འབྲུ་ཡི༔ དབུས་སུ་གུ་རུ་སྐུ་གསུམ་གྱི་ཆ་ལུགས་དང་༔ ཕྱོགས་བཞི་མཚམས་བརྒྱད་དུ་ཡང་༔ གུ་རུ་ 
མཚན་བརྒྱད་དུ་སྤྲུལ་ཅིང་འགྲོ་དོན་རྒྱ་ཆེན་པོ་མཛད་དོ༔ ཡང་སྒོས་སུ་བོད་ཡུལ་ཁ་བའི་རི་ལྗོངས་འདིར༔ ཐུགས་བཅུད་ 
དམ་པ་མང་དུ་སྦས་ཡོད་ཀྱང་༔ མཆོག་གི་མཚན་བརྒྱད་གསང་སྒྲུབ་གསུམ་དུ་སྦས༔ གཅིག་ནི་ཁམས་ཀྱི་སྲིན་བྲག་ངོས་ 
ལ་སྰས༔ གཅིག་ནི་བདུད་རི་ནག་པོའི་ཞོལ་དུ་སྦས༔ གཅིག་ནི་བདེ་ཆེན་གསང་བ་ཕུག་པར་སྦས༔ ཡང་གསང་སྒྲུབ་པ་ 
འདི་ལས་མེད༔ འདི་ནི་སྙིང་པོ་ཡང་གསང་ཁོ་ནའོ༔ མ་འོངས་ལས་ཅན་བུ་དང་འཕྲད་པར་ཤོག༔ དེ་ལ་དང་པོ་ནི་དབེན་ 
ཞིང་ཉམས་དགའ་བའི་གནས་སུ༔ བདེ་བའི་སྟན་ལ་འདུག་ཅིང་༔ སྐྱབས་འགྲོ་སེམས་བསྐྱེད་སྔོན་དུ་སོང་ནས༔ རང་ཉིད་ 
ཐ་མལ་མདུན་དག་ཏུ༔ གེ་སར་པདྨ་འདབ་སྟོང་སྟེང་༔ ཨ༔ རཾ་ལས་ཉི་མའི་གདན་སྟེང་དུ༔ ཧཱུཾ་ཡིག་ 
མཐིང་གའི་འཕྲོ་འདུ་ལས༔ རྔ་ཡབ་གླིང་ན་འོད་འཕྲོས་པས༔ པདྨ་འབྱུང་གནས་སྤྱན་ 
དྲངས་ཤིང་༔ ཧཱུཾ་ཡིག་ལ་ཐིམ་འོད་འབར་བས༔ གུ་རུ་པདྨ་འབྱུང་གནས་ནི༔ སྐུ་མདོག་ 
མཐིང་ནག་ཞལ་གཅིག་ཕྱག་གཉིས་པ༔ ཕྱག་གཡས་རྡོ་རྗེ་གདེངས་ཐབས་འཛིན༔ གཡོན་ 
པས་དྲིལ་བུ་དཀུར་བརྟེན་ཡུམ་ལ་འཁྱུད༔ ཞབས་གཉིས་རྡོ་རྗེའི་སྐྱིལ་ཀྲུང་བཞུགས༔ དེ་ 
ཡི་པང་དུ་རིགས་ཡུམ་ནི༔ དྷཱཀྐི་མཚོ་རྒྱལ་སྐུ་མདོག་དཀར༔ ཕྱག་གཉིས་གྲི་ཐོད་ཡབ་ 
ཀྱི་མགུལ་ལ་འཁྱུད༔ ཞབས་གཉིས་ཡབ་ལ་དགྱེས་སྦྱོར་ཞིང་༔ རིན་ཆེན་རུས་པའི་རྒྱན་
124

༄༅། །ཟབ་གཏེར་ཆོས་ཀྱི་མཛོད་ཁང༌།
དྲུག་མཛེས༔ འཇའ་ཟེར་འོད་དཔུང་ཀློང་དུ་བཞུགས༔ དེ་ཡི་ཐུགས་ཀར་ཟླ་བའི་སྟེང༔ 
ཧཱུྃ་ཡིག་མཐའ་བསྐོར་གསང་སྔགས་རྒྱལ་པོས་བསྐོར༔ ཨོྃ་བཛྲ་གུ་རུ་པདྨ་འབྱུང་གནས་ 
སརྦ་སིདྡྷི་ཧཱུཾ་ཧྲཱིཿ༔ གསང་སྔགས་རྒྱལ་པོ་ཉིད་ལས་འོད་འཕྲོས་པས༔ སངས་རྒྱས་བྱང་ 
སེམས་རིག་འཛིན་གྲུབ་ཐོབ་རྣམས༔ སྤྱན་དྲངས་གཉིས་སུ་མེད་པར་གྱུར༔ དེ་ནས་པདྨ་ 
འབྱུང་གནས་སྤྱན་དྲངས་ནས༔ འོད་འཕྲོས་བདག་ཉིད་སྙིང་གར་ཕོག༔ སྡིག་སྒྲིབ་དག་ 
ནས་འོད་ཕུང་གྱུར༔ པདྨ་འབྱུང་གནས་ཐུགས་ཀར་ཐིམ༔ བདག་དང་པདྨ་འབྱུང་གནས་ 
གཉིས་སུ་མེད་པར་གྱུར༔ ཨོཾ་བཛྲ་པདྨ་འབྱུང་གནས་སརྦ་སིདྡྷི་ཧཱུཾ་ཧྲཱིཿ འདི་ལྟར་བརྗོད་ 
པ་ཙམ་གྱིས་ནི༔ པདྨ་འབྱུང་གནས་སྤྱི་བོར་བྱོན༔ མཆོད་ཅིང་བསྟོད་དེ་གསོལ་བ་འདེབས༔ 
སླར་ཡང་འོད་ཞུ་བདག་ལ་ཐིམ་པ་ཡིས༔ བདག་ལུས་སྡིག་སྒྲིབ་ཀུན་བྱང་ནས༔ བདེ་བ་ 
ཆེན་པོས་ལུས་རྒྱས་ཤིང་༔ གསང་སྔགས་རྒྱལ་པོ་འདི་ཉིད་ནི༔ འབུམ་ཕྲག་གཅིག་བཟླས་ 
འགྲུབ་པར་འགྱུར༔ ཨོཾ་བཛྲ་གུ་རུ་པདྨ་འབྱུང་གནས་སརྦ་སིདྡྷི་ཧཱུཾ་ཧྲཱིཿ༔ ཤམ་བུ་འདི་ཉིད་ 
བརྒྱ་རྩ་བརྒྱད་བཟླ༔ པདྨ་གུ་རུ་པུཎྱེ་ཨཱ་ཡུ་སིདྡྷི་ཧཱུྃ་ཧཱུྃ༔ རྫོགས་རིམ་རང་ལུས་འོད་ཕུང་ 
གྱུར༔ མཉམ་ཉིད་གསལ་སྟོང་ལྷག་གེར་གནས༔ འདི་བསྒྲུབས་ཡོན་ཏན་བརྗོད་ལས་ 
འདས༔ འདི་ཉིད་སྒྲུབ་མཆོད་སུས་བྱས་པ༔ པདྨ་བདག་དང་སྐལ་བ་མཉམ༔ པདྨའི་ཐུགས་ 
བཅུད་དམ་པ་འདི༔ མ་འོངས་ལས་ཅན་བུ་དང་འཕྲད་པར་ཤོག༔ ས་མ་ཡཱ༔ རྒྱ་རྒྱ་རྒྱ༔ བདག་ 
འདྲ་ཟོག་པོ་ཏིང་འཛིན་བཟང་པོ་ཡིས༔ བདེ་ཆེན་གསང་བ་ཕུག་ནས་གདན་དྲངས་པའོ༔ མངྒ་ལཾ༔
125

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
བཀའ་རྫོགས་པ་ཆེན་པོ་དམ་ཆོས་དགོངས་པ་ཡོངས་འདུས་ལས༔ 
གུ་རུ་པདྨ་སམྦྷའི་སྒྲུབ་ཐབས་ཟབ་མོ་བཞུགས་སོ༔
༔ རཱགཏོliསྒྱུཎྜདྫོནཧོཿ གུ་རུ་མཚོ་སྐྱེས་རྡོ་རྗེ་ངས༔ བྱེ་བྲག་བླ་སྒྲུབ་ 
ཁྱད་པར་ཅན༔ ཡོན་ཏན་སྣ་ཚོགས་འབྱུང་བའི་གནད༔ པདྨ་སམྦྷའི་སྒྲུབ་ཐབས་བཤད༔ 
མ་འོངས་ལས་ཅན་བུ་དང་འདིར་འཕྲད་ཤོག༔ འདི་ཉིད་སྒྲུབ་པའི་ཐབས་ལ་གསུམ་ཡིན་ 
ཏེ སྔོན་འགྲོ་དངོས་གཞི་རྗེས་གསུམ་ལ༔ སྐྱབས་འགྲོ་སེམས་བསྐྱེད་སྔོན་སོང་ནས༔ 
སྟོང་ཉིད་སྙིང་རྗེའི་ངང་ཉིད་ལས༔ སྣ་ཚོགས་པདྨ་འདབ་བརྒྱད་སྟེང་༔ དར་ཟབ་ཉི་ཟླའི་ 
གདན་སྟེང་དུ༔ རང་རིག་ཡི་གེ་པཾ་ཡིག་དཀར༔ འོད་འཕྲོས་སངས་རྒྱས་བྱང་སེམས་མཆོད༔ 
སེམས་ཅན་ཀུན་གྱི་ལས་སྒྲིབ་སྦྱངས༔ ཚུར་འདུས་བདག་ཉིད་པདྨ་སམྦྷའི་སྐུ༔ སྐུ་མདོག་ 
དཀར་སྨུག་མདངས་དང་ལྡན༔ དགེ་སློང་གཞོན་ནུའི་ཆ་བྱད་ཅན༔ མཐང་ཤམ་ཆོས་གོས་ 
ངུར་སྨྲིག་གསོལ༔ ཞབས་གཉིས་རོལ་པའི་སྟབས་སུ་བཞུགས༔ ཕྱག་གཡས་སྐྱབས་ 
སྦྱིན་གཡོན་པས་བྷནྡྷ་འཛིནཿ༔ འཇའ་ཚོན་སྣ་ལྔའི་ཀློང་དཀྱིལ་དུ༔ འཛུམ་བག་མདངས་ 
དང་ལྡན་པར་བསམ༔ དེ་ལྟར་གསལ་བའི་གནས་གསུམ་ལས༔ ལྷོ་ནུབ་མཚམས་སུ་འོད་ 
འཕྲོས་པས༔ རང་འདྲ་ཡེ་ཤེས་སེམས་དཔའ་རྣམས༔ སྤྱན་འདྲེན་ཕྱི་ནང་གསང་གསུམ་ 
གྱིས་མཆོད་ཅིང་༔ རང་དང་གཉིས་སུ་མེད་པར་བསྟིམས༔ སླར་ཡང་སྐུ་ལས་འོད་འཕྲོས་ 
པས༔ སངས་རྒྱས་བྱང་སེམས་རིག་འཛིན་གྲུབ་ཐོབ་ཚོགས༔ མཁའ་འགྲོ་ཆོས་སྐྱོང་སྐྱབས་ 
གྱུར་མ་ལུས་རྣམས༔ འོད་ཟེར་ཚུར་འདུས་གཉིས་མེད་བསྟིམས༔ ཐམས་ཅད་པདྨ་
126

༄༅། །ཟབ་གཏེར་ཆོས་ཀྱི་མཛོད་ཁང༌།
སམྦྷར་བསམ༔ པཾ་ཡིག་མཐའ་བསྐོར་སྲོག་སྔགས་ཉིད༔ མུ་ཏིག་རྩར་ལ་བརྒྱུས་པ་ལྟར༔ 
གསལ་སྟོང་མ་ཡེངས་སེམས་ཉིད་ལས༔ གསང་སྔགས་རྒྱལ་པོ་འདི་ཉིད་ནི༔ འབུམ་ཕྲག་ 
གཅིག་བཟླས་འགྲུབ་པར་འགྱུར༔ ཨོཾ་བཛྲ་གུ་རུ་པདྨ་སམྦྷ་ཝ་སརྦ་སིདྡྷི་ཧཱུཾ་ཧྲཱིཿ གསང་ 
སྔགས་ཤམ་བུ་འདི་ཉིད་བརྒྱ་རྩ་བརྒྱད་བཟླ༔ རཏྣ་པུཎྱེ་ཨཱ་ཡུ་སིདྡྷི་ཧཱུྃ་ཧྲཱིཿཧྰུྃ༔ པུཤྩི་ཀུ་རུ་ 
ཡེ་སྭཱ་ཧཱ༔ རྫོགས་རིམ་སྒྱུ་ལུས་འོད་ཕུང་ཡལ༔ མཉམ་ཉིད་ཁྱབ་གདལ་ཆེན་པོར་གནས༔ འདི་བསྒྲུབས་ལས་ཅན་བུ་དེ་ 
ཉིད༔ ཡོན་ཏན་ནམ་མཁའི་མཐའ་མཉམ་འགྱུར༔ བླ་མའི་གསང་སྒྲུབ་འདི་ཁོ་ནའོ༔ མ་འོངས་ལས་ཅན་ཐུགས་ཀྱི་སྲས༔ 
བློ་ལྡན་སྙིང་རྗེ་ཅན་དང་འཕྲད་པར་ཤོག༔ ས་མ་ཡཱ༔ རྒྱ་རྒྱ་རྒྱ༔ བདག་འདྲ་ཟོབ་རྒན་ཏིང་འཛིན་བཟང་པོས༔ བདེ་ཆེན་གསང་ 
བ་ཕུག་ནས་བཏོན་པའོ༔ མནྟ༔ གུ་ཧྱ༔ ས་མ་ཡ༔ ཁ་ཐམ༔ མངྒ་ལམ༔
127

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
བཀའ་རྫོགས་པ་ཆེན་པོ་དམ་ཆོས་དགོངས་པ་ཡོངས་འདུས་ལས༔ 
གུ་རུ་བློ་ལྡན་མཆོག་སྲེད་ཀྱི་སྒྲུབ་པ་བཞུགས་སོ༔
* 71500ཊ5 བདག་འདྲ་པདྨ་འོད་འབར་གྱིས༔ བློ་ལྡན་འགྲོ་བ་འདུལ་འདོད་རྣམས༔ གུ་རུ་ 
བློ་ལྡན་མཆོག་སྲེད་གསང་སྒྲུབ་བསྟན༔ མ་འོངས་ཐུགས་ཀྱི་སྲས་དང་འདི་འཕྲད་སྨོན༔ ས་མ་ཡཱ༔ རྒྱ་རྒྱ་རྒྱ༔ ཐོག་མར་ 
སྐྱབས་འགྲོ་སེམས་བསྐྱེད་སྔོན་སོང་ནས༔ དངོས་གཞིའི་ལས་རིམ་འདི་བཞིན་ནོ༔ ཆོས་རྣམས་སྟོང་ཞིང་བདག་ 
མེད་ལ༔ འགྲོ་ལ་སྙིང་རྗེ་ཚད་མེད་བསྒོམ༔ དེ་ཉིད་ངང་ལས་སྐད་ཅིག་དྲན་རྫོགས་ཀྱིས༔ 
པདྨ་ཉི་ཟླའི་གདན་སྟེང་དུ༔ དཀར་གསལ་ཧྲཱིཿལས་འོད་འཕྲོས་པས༔ འཕགས་མཆོད་ 
སེམས་ཅན་ལས་སྒྲིབ་སྦྱངས༔ དེ་ཉིད་གནས་གྱུར་དྲན་རྫོགས་སུ༔ བདག་ཉིད་གུ་རུ་བློ་ 
ལྡན་མཆོག་སྲེད་སྐུ༔ དཀར་གསལ་ཞལ་གཅིག་ཕྱག་གཉིས་སྐུ༔ འཛུམ་པའི་མདངས་ 
ལྡན་འོད་ཟེར་འབར༔ གཡས་པས་ཐོད་རྔ་མཁའ་ལ་དཀྲོལ༔ གཡོན་པས་མཉམ་བཞག་ 
ཚེ་བུམ་འཛིན༔ ཀ་ལི་དཀར་པོའི་ན་བཟའ་གསོལ༔ ཞབས་གཉིས་རྡོ་རྗེའི་སྐྱིལ་ཀྲུང་ 
བཞུགས༔ རྔ་ཡབ་གླིང་ནས་རང་འདྲའི་ཡེ་ཤེས་སེམས༔ དཔག་མེད་སྤྱན་འདྲེན་གཉིས་ 
མེད་ཐིམ་པར་བསམ༔ མཆོད་པ་ཕྱི་ནང་གསང་གསུམ་མཆོད༔ ཐུགས་ཀར་ཉི་མའི་དཀྱིལ་ 
འཁོར་དབུས༔ ཧྲཱིཿཡིག་འོད་ཀྱི་ཕུང་པོར་བསམ༔ དེ་སྔགས་ཕྲེང་དང་ནི་ཉི་མའི་དཀྱིལ་ 
འཁོར་ལས༔ འོད་འཕྲོས་རང་གཞན་བག་སྒྲིབ་ཀུན༔ སྐད་ཅིག་ཉིད་ལ་གཞོབ་ཀྱིས་ 
བསྲེགས་པར་བསམ༔ དེ་ནས་རང་ལུས་འོད་སྐུར་བསྒོམ༔ ཐུགས་ཀའི་སྔགས་འཁོར་ 
དག་ལས་འོད་འཕྲོས་པས༔ རིག་འཛིན་རྒྱལ་བ་རྣམས་ལ་མཉེས་མཆོད་འབུལ༔ ཚུར་
128

༄༅། །ཟབ་གཏེར་ཆོས་ཀྱི་མཛོད་ཁང་།
འདུས་བྱིན་རླབས་དངོས་གྲུབ་རང་ལ་བསྡུས༔ ཤེས་རབ་བློ་ལྡན་དབང་ཐོབ་བསམ༔ 
ཨོྃ་བཛྲ་
མ་ཡེངས་དྲན་པས་འཛིན་ཕུར་གདབ༔ གསང་སྔགས་རྒྱལ་པོ་འདི་ཉིད་བཟླ༔ 
གུ་རུ་པྲ་ཛྙཱ་ཙིཏྟ་སིདྡྷི་ཧཱུྃ༔ ཁྲི་འབུམ་བཟླས་པས་ངེས་པར་འགྲུབ༔ སྐབས་སུ་ཤམ་བུ་འདི་ 
ཉིད་བརྒྱ་རྩ་བརྒྱད་བཟླ༔ ནད་གདོན་སྡིག་སྒྲིབ་ཐམས་ཅད་ཤིནྟཾ་ཀུ་རུ་ཡེ་སྭཱ་ཧྭ༔ འདི་ཉིད་ 
བསྒྲུབས་པའི་གང་ཟག་ལ༔ ཤེས་རབ་མཆོག་གི་དངོས་གྲུབ་ཐོབ༔ འབྲས་བུ་ཚེ་འདི་ཉིད་ 
ལ་ནི༔ པདྨ་ཅན་དེར་ངེས་པར་བཀོད༔ རྫོགས་རིམ་སྤྲོས་བྲལ་ངང་ལ་བཞག༔ རྫོགས་ 
རིམ་སྤྱི་དང་མཐུན་པར་བྱ༔ ཡང་གསང་བླ་མའི་གསང་སྒྲུབ་འདི༔ བློ་ལྡན་སྙིང་རྗེ་ཅན་ 
དང་འཕྲད་པར་ཤོག༔ ས་མ་ཡཱ༔ རྒྱ་རྒྱ་རྒྱ༔ བདག་འདྲ་རང་བཞིན་རྫོགས་པ་ཆེན་པོའི་རྣལ་འབྱོར་པ༔ གར་ 
དབང་ཏིང་འཛིན་བཟང་པོས༔ སྤུ་རི་བདེ་ཆེན་གསང་བ་ཕུག་གི་མཁལ་ཁུང་གཡས་ནས་གདན་དྲངས་པའོ༔ ལོ་དྲུག་བར་ 
དུ་བཀའ་རྒྱ་བསྡམས་ནས༔ སྤུ་སྟོད་བདེ་ཆེན་ཐང་དུ་ཕབ་པའོ༔ མངྒ་ལཾ༔
129

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
རྡོ བཀའ་རྫོགས་པ་ཆེན་པོ་དམ་ཆོས་དགོངས་པ་ཡོངས་འདུས་ལས༔ 
གུ་རུ་པདྨ་རྒྱལ་པོའི་གསང་སྒྲུབ་བཞུགས་སོ༔
V2ཧཐཱབདག་འདྲ་རིག་འཛིན་པདྨ་འོད་འབར་ངས༔
ཡང་གསང་བླ་མེད་སྒྲུབ་པ་འདི༔ མ་འོངས་སྐལ་ལྡན་རྗེས་འཇུག་ཀུན༔ ཁམས་གསུམ་ 
དབང་དུ་བསྡུ་འདོད་ན༔ གུ་རུ་པདྨ་རྒྱལ་པོ་ང་ཉིད་བསྒྲུབ༔ དེ་ཡང་ཐོག་མར་སྒྲུབ་པའི་ 
ཐབས་ལ་གསུམ་ཡིན་ཏེ༔ སྔོན་འགྲོ་ཐམས་ཅད་སྔོན་སོང་ནས༔ གཉིས་པ་དངོས་གཞིའི་ 
རིམ་པ་འདི་ཡིན་ནོ༔ དང་པོ༔ སྣང་སྲིད་ཐམས་ཅད་འོད་སྐུར་བསྒོམ༔ དེ་ནས་འགྲོ་ལ་ 
སྙིང་རྗེ་ཚད་མེད་བསྐྱེད༔ སྣང་སྲིད་དག་པ་རབ་འབྱམས་གཞལ་ཡས་སུ༔ རིན་ཆེན་སྣ་ 
ཚོགས་བརྩེགས་པའི་ཁྲི་རྐང་སྟེང་༔ དར་ཟབ་ལྷོད་འབོལ་དགུ་བརྩེགས་འཇའ་འོད་ཀློང་༔ 
རང་རིག་ཧྲཱིཿལས་སྐད་ཅིག་དྲན་རྫོགས་ཀྱིས༔ གུ་རུ་པདྨ་རྒྱལ་པོ་ནི༔ སྐུ་མདོག་དམར་ 
གསལ་ཞལ་གཅིག་ཕྱག་གཉིས་པ༔ མདངས་ལྡན་འཛུམ་བཅས་གཟི་བརྗིད་བཞད༔ ཕྱག་
གཡས་དབང་སྡུད་ལྕགས་ཀྱུ་འཛིན༔ གཡོན་པས་མཉམ་བཞག་ཚེ་བུམ་འཛིན༔ ཞབས་
གཉིས་རོལ་པའི་སྟབས་སུ་བཞུགས༔ གནས་གསུམ་འོད་ཟེར་དཀར་དམར་མཐིང་༔ འོད་
འཕྲོས་རྒྱལ་བའི་ཞིང་ཁམས་དང་༔ ལྷོ་ནུབ་རྔ་ཡབ་གླིང་གི་གཞལ་ཡས་ནས༔ རང་འདྲའི་
ཡེ་ཤེས་སེམས་དཔའ་སྤྱན་འདྲེན་བསྟིམས༔ མཆོད་པའི་བྱེ་བྲག་ཇི་སྙེད་ཀུན༔ ཐུགས་ 
ཀར་ཉི་སྟེང་ཧྲཱིཿ༔ཡི་མཐའ་བསྐོར་དུཿ༔ སྔགས་ཀྱི་ཕྲེང་བས་གཡས་སུ་བསྐོར་བར་བསམ༔ 
འོད་འཕྲོས་རྒྱལ་བ་ཐམས་ཅད་མཉེས་མཆོད་འབུལ༔ ཚུར་འདུས་སྟོབས་དང་གཟི་བརྗིད་
130

༄༅། །ཟབ་གཏེར་ཆོས་ཀྱི་མཛོད་ཁང་།
ལྡན་པར་བསམ༔ སླར་ཡང་འོད་ཟེར་ལྕགས་ཀྱུའི་དབྱིབས་ཅན་དཔག་མེད་འཕྲོས༔ འཇིག་ 
རྟེན་ཁམས་ཀུན་སྣོད་བཅུད་ཐམས་ཅད་ཀྱི༔ ཚེ་བསོད་དཔལ་འབྱོར་ནུས་སྟོབས་མ་ལུས་ 
ཀུན༔ འོད་ཟེར་ཨ༔ནྲྀཧྲཱིཿཡིག་རྣམ་པ་ཅན༔ འོད་ཟེར་ལྕགས་ཀྱུས་གྲངས་མེད་བཀུག་ 
ནས་ནི༔ ཚུར་འདུས་བདག་ཐིམ་ཚེ་བསོད་དཔལ་འབྱོར་ཀུན༔ ནུས་སྟོབས་རྒྱས་ནས་ 
གཟི་བརྗིད་ལྡན་པར་བསམ༔ དེ་ལྟར་ཡེངས་མེད་ཏིང་འཛིན་རྩེ་གཅིག་ངང་༔ གསང་ 
སྔགས་རྒྱལ་པོ་འདི་ཉིད་བཟླ་བར་བྱ༔ ཨོྃ་བཛྲ་གུ་རུ་པདྨ་རཱ་ཛ་ཨ་ནྲྀ་པ་ཤཾ་ཀུ་རུ་སརྦ་སིདྡྷི་ 
ཧཱུྃ་ཧཱུྃ༔ ཞེས་ཁྲི་འབུམ་ལ་སོགས་རྟགས་དང་སྦྱརཿ༔ འཇིག་རྟེན་ལྷ་འདྲེ་མི་གསུམ་ཀུན༔ 
ཤ་རུལ་དག་ལ་སྦྲང་བུ་འཐིབས་དང་མཚུངས༔ སྣང་སྲིད་མ་ལུས་དབང་དུ་འདུས༔ རྫོགས་ 
སངས་རྒྱས་པའི་འབྲས་བུ་ནི༔ ཚེ་འདི་ཉིད་ལ་པདྨ་ཅན་དུ་གཤེགས༔ འདས་ཚེ་འཇའ་ 
འོད་ས་གཡོ་དང་༔ གདུང་རིགས་ལྔ་ནི་ངེས་པར་འབྱུང་༔ རྫོགས་རིམ་སྣང་སྲིད་མ་ལུས་ 
ཀུན༔ འོད་ཞུ་གུ་རུ་ཉིད་ལ་ཐིམ༔ སླར་ཡང་འོད་དཔུང་འཇའ་ལྟར་ཡལ༔ སྟོང་ཉིད་ཁྱབ་ 
གདལ་ངང་ལ་བཞག༔ རྗེས་ཀྱི་རིམ་པ་ནི་སྤྱི་མཐུན་བྱ༔ ཨེ་མ་གུ་རུའི་གསང་སྒྲུབ་ཟབ་ 
པའི་མཐར་ཐུག་འདི༔ མ་འོངས་ང་སྤྲུལ་ལྷ་མི་མ་ལུས་དབང་འདུས་པ༔ དོན་གྱི་བློ་ལྡན་ 
སྙིང་རྗེ་ཅན་དང་འཕྲད་པར་ཤོག༔ ས་མ་ཡ༔ རྒྱ་རྒྱ་རྒྱ༔ བདག་འདྲའི་རང་བཞིན་རྫོགས་པ་ཆེན་པོའི་རྣལ་ 
འབྱོར་པ༔ གར་གྱི་དབང་ཕྱུག་ཏིང་འཛིན་བཟང་པོ་ཡིས༔ སྤུ་རི་གསང་བ་ཕུག་ནས་གདན་དྲངས་པའོ༔ ཤུབྷཾ༔
131

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
ཧྲཱིཿ བཀའ་རྫོགས་པ་ཆེན་པོ་དམ་ཆོས་དགོངས་པ་ཡོངས་འདུས་ལས༔ གུ་ 
རུ་ཉི་མ་འོད་ཟེར་གྱི་སྒྲུབ་པ་ཟབ་མོ་བཞུགས་སོ༔
F ཐ།སྨཡju;T བདག་འདྲ་རིག་འཛིན་པདྨ་འོད་འབར་གྱིས༔ མ་ 
འོངས་འགྲོ་ཀུན་འདུལ་དོན་དུ༔ རང་གི་སྒྲུབ་པ་རང་གིས་བྱས༔ དེ་ལ་བརྟེན་ནས་སྒྲུབ་ 
པ་དཔག་མེད་བརྩམས༔ ཁྱད་པར་དམ་ཆོས་དགོངས་པ་ཡོངས་འདུས་ལས༔ སྤྲུལ་པའི་ 
མཚན་བརྒྱད་སྒྲུབ་པ་བསྟན༔ དེ་ཡང་ཐོག་མར་སྔོན་འགྲོ་དངོས་གཞི་རྗེས་གསུམ་ལས༔ 
སྔོན་འགྲོའི་རིམ་པ་སྤྱི་མཐུན་ལ༔ དེ་ནས་དངོས་གཞིའི་ལས་རིམ་ནི༔ སྟོང་ཉིད་སྙིང་རྗེའི་ 
ངང་ཉིད་ལས༔ པད་དཀར་ཟླ་བ་སྟག་ལྤགས་སྟེང་༔ འགག་མེད་ཧྲཱིཿལས་འོད་འཕྲོས་ 
དོན་གཉིས་བྱས༔ ཚུར་འདུས་བདག་ཉིད་སྐད་ཅིག་དྲན་རྫོགས་ཀྱིས༔ གུ་རུ་ཉི་མ་འོད་ 
ཟེར་ནི༔ སྐུ་མདོག་དམར་སེར་རོལ་པའི་སྟབས་སུ་བཞུགས༔ ཞལ་གཅིག་ཕྱག་གཉིས་ 
ཞི་འཛུམ་ལྡན༔ རལ་པ་ཐོར་ཅོག་རྒྱན་དྲུག་མཛེས༔ ཕྱག་གཉིས་ཉི་ཟེར་ཁ་ཊཾ་བསྣམས༔ 
རྣལ་འབྱོར་བསྙེན་སྒྲུབ་ཚུལ་དུ་བསྐྱེད༔ དེ་ལྟར་གསལ་བའི་གནས་གསུམ་ལས༔ འོད་ 
འཕྲོས་ལྷོ་ནུབ་རྔ་ཡབ་ནས༔ རང་འདྲའི་ཡེ་ཤེས་སེམས་དཔའ་སྤྱན་དྲངས་ཐིམ༔ ཕྱག་ 
འཚལ་མཎྜལ་དག་གིས་མཆོད༔ ཐུགས་ཀར་ཟླ་སྟེང་ཧྲཱིཿཡིག་མཐརཿ༔ སྔགས་ཀྱི་ཕྲེང་ 
བས་བསྐོར་བར་བསམ༔ འོད་འཕྲོས་རྒྱལ་བ་མ་ལུས་མཉེས་མཆོད་འབུལ༔ ཚུར་འདུས་ 
དངོས་གྲུབ་མ་ལུས་ཐོབ་པར་བསམ༔ སླར་ཡང་སྔགས་འཁོར་དག་ལས་འོད་འཕྲོས་ 
པས༔ འགྲོ་དྲུག་ཀུན་ཕོག་སྡུག་བསྔལ་བྲལ༔ སྣང་སྲིད་འཁོར་འདས་རབ་འབྱམས་ཀུན༔
132

༄༅། །ཟབ་གཏེར་ཆོས་ཀྱི་མཛོད་ཁང་།
རང་འདྲ་གུ་རུའི་སྐུ་རུ་བསྒོམ༔ རྟགས་མཚན་ཁྲི་འབུམ་དག་དང་སྦྱར༔ རྫོགས་རིམ་ཆོས་ 
ཉིད་སྟོང་པའི་ངང་ལ་གཞག༔ འདི་བསྒྲུབས་མ་འོངས་སྐལ་ལྡན་ཀུན༔ བདག་གཞན་ 
དོན་གཉིས་འབད་མེད་ལྷུན་གྲུབ་འབྱུང་༔ གུ་རུ་སུརྱ་རསྨི་དག་དང་སྐལ་བ་མཉམ༔ ཨོྃ་ 
བཛྲ་གུ་རུ་སཱུརྱ་རསྨི་སརྦ་དྷརྨཱསིདྡྷི་ཧཱུཾ༔ རྗེས་ཀྱི་བྱ་བ་སྤྱི་དང་མཐུན༔ སྐལ་ལྡན་ཐུགས་ 
ཀྱི་སྲས་དང་འཕྲད་པར་ཤོག༔ ས་མ་ཡ༔ རྒྱ་རྒྱ་རྒྱ༔ བདག་འདྲ་ཆོས་རྒྱལ་གར་དབང་ཏིང་འཛིན་གྱིས༔ དབང་ཆེན་ 
སྤྲེལ་ལོ་སྤྲེལ་ཟླའི་ཚེས་བཅུའི་ཉིན༔ སྤུ་རི་གསང་བ་ཕུག་ནས་སྤྱན་དྲངས་པའོ༔ མངྒ་ལམ༔ ཤོག་སེར་ངོས་ནས་སྒྲ་རང་ 
འགྱུར་དུ་བསྒྱུར་བའོ༔
133

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
3བཀའ་རྫོགས་པ་ཆེན་པོ་དམ་ཆོས་དགོངས་པ་ཡོངས་འདུས་ལས༔ 
གུ་རུ་སེདྷ་རབ་བརྟན་གྱི་སྒྲུབ་ཐབས་གཏི་མུག་ 
སྦྱོང་བྱེད་ཅེས་བྱ་བ་བཞུགས་སོ༔
༄ཨཿཨོསྨདཿཛ⪜ཥ བདག་འདྲ་རིག་འཛིན་པདྨ་འབྱུང་གནས་ཀྱིས༔ གུ་རུ་སེདྷ་ 
རབ་བརྟན་གྱི༔ གསང་སྒྲུབ་ཟབ་མོ་འདི་ཡིན་ནོ༔ སྔོན་འགྲོའི་རིམ་པ་གོང་བཞིན་ནོ༔ 
དེ་ནས་དངོས་གཞིའི་རིམ་པ་ནི༔ པཾ་ལས་པད་དཀར་སྟོང་ལྡན་རྐང་བཞིའི་སྟེང་༔ ལྷོད་ 
འབོལ་དཪ་ཟབ་བརྩེགས་པའི་སྟེང་༔ རྒྱུ་ཡི་ཡི་གེ་ཧཱུྃ་ཡིག་མཐིང་ག་ལས༔ འཕྲོ་འདུ་ 
ལས་བྱུང་དོན་གཉིས་བྱས༔ གུ་རུ་སེདྷ་རབ་བརྟན་ནི༔ སྐུ་མདོག་མཐིང་ག་ཞལ་གཅིག་ 
ཕྱག་གཉིས་པ༔ ཕྱག་གཡས་ཅང་ཏེའུ་མཁའ་ལ་འཁྲོལ༔ གཡོན་པས་དྲིལ་བུ་དཀུ་ལ་ 
བརྟེན༔ དར་ཟབ་རིན་ཆེན་རྒྱན་གྱིས་མཛེས༔ ཞབས་གཉིས་རྡོ་རྗེའི་སྐྱིལ་ཀྲུང་བཞུགས༔ 
ཐུགས་ཀར་པད་ཉི་ཧྲཱིཿཡིག་མཐར༔ གསང་སྔགས་སྙིང་པོས་བསྐོར་བར་བསམ༔ རིམ་ 
གཉིས་ངང༌ནས་འདི་ཉིད་བཟླ༔ ཨོཾ་ཨཱཿཧཱུྃརཏྣ་གུ་རུ་སརྦ་སིདྡྷི་ཧཱུྃ༔ དུད་འགྲོ་བཀོལ་ 
སྤྱོད་དང་བླུན་རྨོངས་ཀྱི་སྡུག་བསྔལ་ཐམས་ཅད་ཤཱིནྟཾ་ཀུ་རུ་ཡེ་སྭཱ་ཧཱ༔ བརྒྱ་སྟོང་ཁྲི་འབུམ་ 
གང་འགྲུབ་བཟླ༔ རྫོགས་རིམ་སྣང་སྲིད་འཇའ་འོད་དམར་ལྗང་བསམ༔ འོད་ཕུང་ཚུར་ 
འདུས་ཧཱུཾ་ལ་བསྡུ༔ ཧཱུྃ་ཡང་ཆོས་ཉིད་མཁའ་ལ་ཐིམ༔ སྟོང་ཉིད་སྙིང་རྗེའི་ངང་ལ་བཞག༔ 
བཀའ་འདི་སྒྲུབ་པའི་རྣལ་འབྱོར་ཀུན༔ ཚེ་འདིར་མཆོག་ཐུན་དངོས་གྲུབ་བརྙེས༔ གུ་རུ་ 
སེང་ཧ་རབ་བརྟན་དག་དང་སྐལ་པ་མཉམ༔ སྐལ་ལྡན་སྙིང་རྗེ་ཅན་དང་འཕྲད་པར་ཤོག༔
134

༄༅། །ཟབ་གཏེར་ཆོས་ཀྱི་མཛོད་ཁང༌།
ས་མ་ཡཱ༔ རྒྱ་རྒྱ་རྒྱ༔ བདག་འདྲ་རང་བཞིན་རྫོགས་པ་ཆེན་པོའི་རྣལ་འབྱོར་པ༔ རིག་འཛིན་གཏེར་བཞེད་སྙིང་པོས་སྤུ་ཪི་ 
ཕུག་མོ་ཆེ་བདེ་ཆེན་གསང་བ་ཕུག་ནས་གདན་དྲངས་པའོ༔ མངྒ་ལཾ༔
135

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
SaBrབཀའ་རྫོགས་པ་ཆེན་པོ་དམ་ཆོས་དགོངས་པ་ཡོངས་འདུས་ལས༔ 
གུ་རུ་ཤཱཀྱ་སེང་གེའི་གསང་སྒྲུབ་བཞུགས་སོ༔
ཚ་╗jཀཽདྡྷིབྐཇ བདག་འདྲ་རིག་འཛིན་པདྨ་འོད་འབར་ངས༔ མ་
འོངས་སྐལ་ལྡན་རྗེས་འཇུག་ཀུན༔ གྲུབ་པ་ཐོབ་ཕྱིར་སྒྲུབ་ཐབས་དཔག་མེད་བརྩམས༔ 
དམ་ཆོས་དགོངས་པ་ཡོངས་འདུས་ཆ་རྐྱེན་དུ༔ གུ་རུ་ཤཱཀྱ་སེང་གེའི་སྒྲུབ་པ་བསྟན༔ མ་ 
འོངས་སྐལ་ལྡན་ལས་ཅན་ཀུན༔ བདུད་བཞིའི་དཔུང་ཚོགས་འདུལ་འདོད་ན༔ གུ་རུ་ཤཱཀྱ་ 
སེངྒེ་བསྒྲུབ་པར་བརྩོན༔ སྐྱབས་འགྲོ་སེམས་བསྐྱེད་སྔོན་སོང་ནས༔ སྟོང་ཉིད་སྙིང་རྗེའི་ 
ངང་ཅན་ལས༔ སེང་ཁྲི་པད་ཟླའི་གདན་སྟེང་དུཿ༔ བདག་ཉིད་སྐད་ཅིག་དྲན་རྫོགས་ཀྱིས༔ 
གུ་རུ་ཤཱཀྱ་སེང་གེ་ནི༔ གསེར་མདོག་ཞལ་གཅིག་ཕྱག་གཉིས་པ༔ སྤྱན་དཀྱུས་རིང་ཞིང་ 
འཛུམ་བཅས་བཞད༔ ཞབས་གཉིས་རྡོ་རྗེའི་སྐྱིལ་ཀྲུང་བཞུགས༔ ཕྱག་གཡས་ས་གནོན་ 
རྡོ་རྗེ་བསྣམས༔ གཡོན་པས་མཉམ་བཞག་ལྷུང་བཟེད་འཛིན༔ རབ་བྱུང་ཆས་ལྡན་ཆོས་ 
གོས་དམར༔ དབུ་ལ་གཙུག་ཏོར་ཞབས་འཁོར་སོགས༔ མཚན་བཟང་སུམ་ཅུ་རྩ་གཉིས་ 
ལེགས་སྤྲས་ཤིང་༔ འཇའ་འོད་ཀློང་དུ་འགྱིང་བག་བསྐྱེད༔ ཐུགས་ཀར་པདྨ་འདབ་བཞིའི་ 
དབུས༔ སེར་གསལ་ཧྲཱིཿལས་འོད་འཕྲོས་པས༔ འགྲོ་དྲུག་སེམས་ཅན་ཐམས་ཅད་ལ༔ 
བདུད་རྩིའི་ཆོས་ཆར་ཕབ་པར་བསམ༔ གསང་སྔགས་རྒྱལ་པོ་འདི་ཉིད་བཟླ༔ ཨོྃ་བཛྲ་ 
གུ་རུ་ཤཱཀྱ་སིང་ཧ་ཙིཏྟ་སིདྡྷི་ཧཱུཾ༔ བདུན་འབུམ་བཟླས་ན་ངེས་པར་འགྲུབ༔ སྐབས་སུ་བདུད་ 
བཞིའི་དཔུང་འཇོམས་འདི་ཉིད་བཟླ༔ པྲ་མ་སརྦ་ཤ་ཏྲཾ་མཱ་ར་ཡ་ཧཱུྃ་ཕཊ༔ བདུད་ཀྱི་དཔུང་རྣམས་
136

༄༅། །ཟབ་གཏེར་ཆོས་ཀྱི་མཛོད་ཁང་།
ཟིལ་གནོན་འགྱུར༔ འདི་བསྒྲུབས་མ་འོངས་སྐལ་ལྡན་ཀུན༔ བར་ཆད་མ་ལུས་ཀུན་ཞི་ནས༔ ཤཱཀྱ་སེང་གེ་དག་དང་སྐལ་
པ་མཉམ༔ རྫོགས་རིམ་མཉམ་རྫོགས་ངང་ལ་བཞག༔ ཡང་གསང་བླ་མའི་གསང་སྒྲུབ་འདི༔ བློ་ལྡན་སྙིང་རྗེ་ཅན་དང་ 
འཕྲད་པར་ཤོག༔ ས་མ་ཡཱ༔ རྒྱ་རྒྱ་རྒྱ༔ ཁ་ཐམ༔ ས་མ་ཡ༔
137

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
༸མཽ༔ བཀའ་རྫོགས་པ་ཆེན་པོ་དམ་ཆོས་དགོངས་པ་ཡོངས་འདུས་ལས༔ 
གུ་རུ་སེང་གེ་སྒྲ་སྒྲོག་གི་གསང་སྒྲུབ་བཞུགས་སོ༔
ཨཽ༔ ཅུན་ཐུབ13 བདག་འདྲ་པདྨ་འོད་འབར་ངས༔ མ་འོངས་ 
སྙིང་གི་བུ་མཆོག་དོན་ཕྱིར་དུ༔ ཡང་གསང་བླ་མེད་སྒྲུབ་ཐབས་དཔག་མེད་བརྩམས༔ 
ང་སྤྲུལ་ཐུགས་ཀྱི་སྲས་དང་འཕྲད་པར་ཤོག༔ ས་མ་ཡཱ༔ རྒྱ་རྒྱ་རྒྱ༔ མ་འོངས་སྐལ་ལྡན་ 
ང་ཡི་རྗེས་འཇུག་ཀུན༔ མུ་སྟེགས་དམ་སྲི་མ་ལུས་འདུལ་འདོད་ན༔ སེང་གེ་སྒྲ་སྒྲོག་གང་ 
ཉིད་བསྒྲུབ༔ དེ་ཡང་སྔོན་འགྲོའི་རིམ་པ་གོང་བཞིན་ནོ༔ དེ་ནས་དངོས་གཞི་ནི༔ སྣང་ 
སྲིད་འཁོར་འདས་མ་ལུས་ཆོས་རྣམས་ཀུན༔ སྟོང་ཞིང་སྙིང་རྗེའི་ངང་ཉིད་ལས༔ པདྨ་ཉི་ 
ཟླ་མུ་སྟེགས་དམ་སྲིའི་སྟེང་༔ རྡོ་རྗེ་སྔོན་པོ་ཧཱུཾ་མཐིང་ལས༔ འོད་འཕྲོས་འཕགས་མཆོད་ 
མུ་སྟེགས་དམ་སྲི་བསྒྲལ༔ ཚུར་འདུས་བདག་ཉིད་སྐད་ཅིག་གིས༔ འཕགས་པ་སེང་གེ་ 
སྒྲ་སྒྲོགས་སྐུ༔ སྐུ་མདོག་མཐིང་ནག་བསྐལ་པའི་མེ་དཔུང་འབར༔ ཞལ་གཅིག་ཕྱག་ 
གཉིས་ཞབས་གཉིས་འདོར་ཐབས་བགྲད༔ སྤྱན་གསུམ་དམར་ཟླུམ་སྡང་མིག་ཕྱོགས་ 
བཅུར་བགྲད༔ ཞལ་གདངས་ལྗགས་འདྲིལ་རྣོ་དཀར་མཆེ་བ་གཙིགས༔ དབུ་སྐྲ་དམར་ 
སེར་སྲིད་པའི་རྩེ་མོར་འབར༔ ཕྱག་གཡས་རྡོ་རྗེས་དགྲ་དཔུང་ཐལ་བར་རློག༔ གཡོན་ 
པས་སྡིགས་མཛུབ་རྒྱལ་བསེན་དམྱལ་ཐག་བཅད༔ ཐོད་སྐམ་རིགས་ལྔ་ཁྲག་འཛག་ 
མགོ་ཕྲེང་མཛད༔ སེང་གླང་སྟོད་གཡོགས་སྐུ་སྨད་སྟག་ལྤགས་གསོལ༔ ཞལ་ནས་ཧ་ཧ་ 
ཧཱུྃ་ཕཊཿའབྲུག་སྟོང་ལྡིར༔ དཔལ་གྱི་ཆས་རྫོགས་མེ་དཔུང་ཀློང་དུ་བཞུགས༔ ཐུགས་ཀར་
138

༄༅། །ཟབ་གཏེར་ཆོས་ཀྱི་མཛོད་ཁང་།
ཉི་སྟེང་ཧཱུྃ་ཡིག་ལས༔ གནམ་ལྕགས་སྤུ་གྲི་གྲངས་མེད་འཕྲོས་པ་ཡིས༔ མུ་སྟེགས་དམ་ 
སྲི་མ་ལུས་དབང་པོ་བསྣུབས༔ ཐལ་བ་རྡུལ་བཞིན་བརླགས་པར་བསམ༔ ཨོྃ་བཛྲ་གུ་རུ་ 
སེང་ཧ་གྷརྦྷེ་དྷརྨཱ་དྷ་ཏུ་སིདྡྷི་ཧཱུྃ་ཧཱུྃ༔ ཁྲི་འབུམ་ལ་སོགས་རྟགས་དང་སྦྱར༔ མཐར་ནི་ཧུར་ 
ཐུམ་ནྟཾ་བྷ་ཡ་ནན༔ དེ་ནས་རྫོགས་པའི་རིམ་པ་ནི༔ བདག་ཉིད་ངག་ནས་དབྱངས་ཡིག་ 
བཅུ་དྲུག་འཕྲོས༔ འཇིག་རྟེན་ཀུན་ཏུ་ཆོས་སྒྲ་སྒྲོགས༔ གྲག་སྟོང་ངང་དུ་བདག་ཉིད་སེང་ 
སྒྲོགས་ཀྱིས༔ མུ་སྟེགས་དམ་སྲི་ཐམས་ཅད་ཁ་བཅིངས་ནས༔ བདག་ཉིད་སྨྲ་བའི་སེང་ 
གེར་གྱུར༔ སླར་ཡང་འོད་ཕུང་འཇའ་ལྟར་ཡལ༔ གསལ་དག་འོད་ཀློང་ངང་དུ་བཞག༔ 
མ་འོངས་ང་སྤྲུལ་བུ་དང་འཕྲད་པར་ཤོག༔ ས་མ་ཡ༔ རྒྱ་རྒྱ་རྒྱ༔ ཁ་ཐམ༔ རྒྱ་རྒྱ་རྒྱ༔ མནྟྲ༔ གུ་ཧྱ༔ བདག་ 
འདྲ་རང་བཞིན་རྫོགས་པ་ཆེན་པོའི་རྣལ་འབྱོར་པ༔ ཆོས་རྒྱལ་གར་དབང་ཏིང་འཛིན་བཟང་པོས་དབང་ཆེན་སྤྲེལ་ལོ་སྤྲེལ་ 
ཟླའི་ཚེས་བཅུ་ལ་བདེ་ཆེན་གསང་བ་ཕུག་གི་མཁལ་ཁུང་གཡས་པ་ནས་གདན་དྲངས་པའོ༔ མངྒ་ལཾ༔
139

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
༔ བཀའ་རྫོགས་པ་ཆེན་པོ་དམ་ཆོས་དགོངས་པ་ཡོངས་འདུས་ལས༔ 
ཡི་དྭགས་གུ་རུ་སྣང་བྱེད་ཀྱི་གསང་སྒྲུབ་སེར་སྣ་ 
སྦྱོང་བྱེད་ཅེས་བྱ་བ་བཞུགས་སོ༔
གཞཆ། བདག་འདྲ་རིག་འཛིན་པདྨ་ཐོད་ཕྲེང་གིས༔ གུ་རུ་སྣང་བྱེད་ 
གསང་སྒྲུབ་འདི་བཞིན་ནོ༔ སྔོན་འགྲོའི་རིམ་པ་གོང་བཞིན་བྱ༔ དེ་ནས་དངོས་གཞིའི་ 
རིམ་པ་ནི༔ སྟོང་གསལ་ཆེན་པོའི་ངང་ཉིད་ལས༔ པཾ་ལས་པད་སྡོང་འོད་འབར་སྟེང་༔ 
བདག་ཉིད་སྐད་ཅིག་དྲན་རྫོགས་སུ༔ ཡི་དྭགས་གུ་རུ་སྣང་བྱེད་ནི༔ སྐུ་མདོག་དམར་ནག་ 
ཞལ་གཅིག་ཕྱག་གཉིས་པ༔ ཕྱག་གཡས་རྡོ་རྗེ་ནམ་མཁར་ཕྱར༔ གཡོན་པས་ལྕགས་ 
ཕུར་འདྲིལ་ཞིང་འདེབས༔ སྐུ་ལ་ཟ་འོག་བེར་སྨུག་གསོལ༔ ཞལ་གདངས་ལྗགས་འདྲིལ་ 
མཆེ་བ་གཙིགས༔ སྤྱན་གསུམ་སྡང་མིག་ཧྲིག་གེར་གཟིགས༔ གཟི་བརྗིད་མདངས་ལྡན་ 
མེ་དཔུང་ཀློང་དུ་བཞུགས༔ ཐུགས་ཀའི་ཧྲཱིཿཡིག་མཐའ་བསྐོར་དུཿ༔ གསང་སྔགས་སྙིང་ 
པོས་བསྐོར་བར་བསམ༔ གང་ལ་གང་འདུལ་ཐབས་སྤྲུལ་དུཿ༔ ཆོས་ཀྱི་འཁོར་ལོ་བསྐོར་ 
བསམ་ལ༔ གསང་སྔགས་སྙིང་པོ་འདི་ཉིད་བཟླ༔ ཨོཾ་ཨཱཿཧཱུྃ༔པདྨ་གུ་རུ་སརྦ་སིདྡྷི་ཧཱུཾ༔ ཡི་ 
དྭགས་བཀྲེས་སྐོམ་གྱི་སྡུག་བསྔལ་ཐམས་ཅད་ཤཱིནྟཾ་ཀུ་རུ་ཡེ་སྭཱ་ཧཱ༔ བདག་ཉིད་ལྷ་དང་ 
ལྷ་ཉིད་སེམས་སུ་གསལ༔ དེ་ནས་རྫོགས་རིམ་འདི་བཞིན་ནོ༔ སྣང་སྲིད་ཐམས་ཅད་ཡི་ 
གེའི་ངོ་བོར་གསལ༔ བདག་ལུས་ཡི་གེ་ཧྲཱིཿགྱུར་ནས༔ ཧྲཱིཿཡང་གི་གུ་ཉིད་ལ་བསྡུ༔ དེ་ཡང་ 
འོད་ཕུང་འཇའ་ལྟར་ཡལ༔ དམིགས་མེད་ཁྱབ་གདལ་ངང་ལ་བཞག༔ འདི་ཉིད་སྒྲུབ་པའི་
140

༄༅། །ཟབ་གཏེར་ཆོས་ཀྱི་མཛོད་ཁང༌།
སྐྱེས་བུ་རྣམས༔ ཚེ་འདིར་དབུལ་ཕོངས་སྡུག་བསྔལ་སེལ༔ ཡི་དྭགས་སྐྱེ་སྒོ་ཆོད་པ་དང་༔ 
རྫོགས་སངས་རྒྱས་པའི་འབྲས་བུ་ནི༔ ཚེ་འདི་ཉིད་ལ་ཐོབ་པར་འགྱུར༔ གུ་རུ་སྣང་བྱེད་ 
གསང་སྒྲུབ་འདི༔ བློ་ལྡན་སྙིང་རྗེ་ཅན་དང་འཕྲད་པར་ཤོག༔ ས་མ་ཡཱ༔ རྒྱ་རྒྱ་རྒྱ༔ བདག་འདྲ་རང་ 
བཞིན་རྫོགས་པ་ཆེན་པོའི་རྣལ་འབྱོར་པ༔ རིག་འཛིན་ཆེན་པོ་གཏེར་བཞེད་སྙིང་པོས༔ སྤུ་རི་ཕུག་མོ་ཆེ་བདེ་ཆེན་གསང་བ་ 
ཕུག་ནས་གདན་དྲངས་པའོ༔ མངྒ་ལམ༔
141

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
** བཀའ་རྫོགས་པ་ཆེན་པོ་དམ་ཆོས་དགོངས་པ་ཡོངས་འདུས་ལས༔ 
གུ་རུ་རྣམ་པར་གནོན་གྱི་གསང་སྒྲུབ་ཞེ་སྡང་ 
འཇོམས་བྱེད་ཅེས་བྱ་བ་བཞུགས་སོ༔
& 59jaསྨqj7ཿ དམྱལ་བའི་འགྲོ་བ་ཐམས་ཅད་ཀུན༔ བཙོ་བསྲེགས་ 
སྡུག་བསྔལ་སྦྱང་བའི་ཕྱིར༔ གུ་རུ་རྣམ་སྣང་གསང་སྒྲུབ་བསྟན༔ སྔོན་འགྲོ་དངོས་གཞི་ 
རྗེས་གསུམ་ལས༔ སྔོན་འགྲོའི་རིམ་པ་གོང་དང་མཚུངས༔ གཉིས་པ་དངོས་གཞིའི་རིམ་ 
པ་ནི༔ སྟོང་ཉིད་སྙིང་རྗེའི་ངང་ཉིད་ལས༔ པདྨ་ཉི་ཟླའི་གདན་སྟེང་དུ༔ བདག་ཉིད་སྐད་ 
ཅིག་དྲན་རྫོགས་ཀྱིས༔ གནམ་ལྕགས་རྡོ་རྗེ་རི་རབ་ཙམ་དུ་གྱུར༔ འོད་འཕྲོས་ཕྱོགས་བཅུའི་ 
སངས་རྒྱས་བྱང་སེམས་ཀྱི༔ ནུས་སྟོབས་རྩལ་ཤུགས་ཚུར་འདུས་རྡོ་རྗེར་ཐིམ༔ དེ་ཉིད་ 
གནས་འགྱུར་དྲན་རྫོགས་སུ༔ དམྱལ་བའི་གུ་རུ་རྣམ་གནོན་ནི༔ སྐུ་མདོག་དམར་ནག་ 
ཞལ་གཅིག་ཕྱག་གཉིས་པ༔ ཁྲོ་གཏུམ་འཇིགས་པའི་ཆ་བྱད་ཅན༔ རཏྣ་དང་ནི་དུར་ཁྲོད་ 
ཆས་ཀྱིས་བརྒྱན༔ སྤྱན་གསུམ་དམར་ཟླུམ་ཧྲིག་གེར་གཟིགས༔ ཞལ་གདངས་ལྗགས་ 
འདྲིལ་མཆེ་བ་གཙིགས༔ ཞབས་གཉིས་འདོར་ཐབས་འགྱིང་བག་ལྡན༔ ཡེ་ཤེས་མེ་དཔུང་ 
ཀློང་དུ་བཞུགས༔ ཐུགས་ཀར་ཧཱུཾ་ཡིག་མཐའ་བསྐོར་དུཿ༔ གསང་སྔགས་སྙིང་པོས་བསྐོར་ 
བར་བསམ༔ ཆུ་ཡི་རང་བཞིན་ཁྲོ་ཆུང་གིས༔ སྣང་སྲིད་ཐམས་ཅད་གང་བསམས་ལ༔ 
གསང་སྔགས་སྙིང་པོ་འདི་ཉིད་ནི༔ འབྲུག་ལྟར་སྒྲོགས་ཤིང་ཆུ་བོའི་རྒྱུན་བཞིན་བཟླ༔ 
ཨོཾ་ཨཱཿཧཱུྃཀརྨཱ་གུ་རུ་སརྦ་སིདྡྷི་ཧཱུྃ༔ དམྱལ་བ་ཚ་གྲང་གི་སྡུག་བསྔལ་ཐམས་ཅད་ཤཱིནྟཾ་ཀུ་
142

༄༅། །ཟབ་གཏེར་ཆོས་ཀྱི་མཛོད་ཁང་།
རུ་ཡེ་སྭཱ་ཧཱ༔ རྫོགས་རིམ༔ སྣང་སྲིད་འོད་ཕུང་གྱུར་བསམས་ལ༔ བདག་ལ་ཐིམ་ཞིང་ 
འོད་ཕུང་ལྔ་ལྡན་དུཿ༔ གྱུར་བསམ་དམིགས་མེད་ངང་ལ་བཞག༔ ཡང་ཟབ་རྣམ་པར་གནོན་གྱི་གསང་ 
སྒྲུབ་འདི༔ སྐལ་ལྡན་འགྲོ་འདུལ་དེ་དང་འཕྲད་པར་ཤོག༔ ས་མ་ཡཱ༔ རྒྱ་རྒྱ་རྒྱ༔ ཟབ་རྒྱ༔ གསང་རྒྱ༔ གཏེར་རྒྱ༔ སྦས་རྒྱ༔ 
གཏད་རྒྱ༔ མནྫ༔ གུ་ཧྱ༔ བརྡ་ཐིམ༔ བདག་འདྲ་རང་བཞིན་རྫོགས་པ་ཆེན་པོའི་རྣལ་འབྱོར་པ༔ རིག་འཛིན་ཆེན་པོ་གཏེར་ 
བཞེད་སྙིང་པོས་སྤུ་རི་ཕུག་མོ་ཆེ་བདེ་ཆེན་གསང་བ་ཕུག་ནས་གདན་དྲངས་པའོ༔ མངྒ་ལཾ༔
143

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
ཚོུ༔ བཀའ་རྫོགས་པ་ཆེན་པོ་དམ་ཆོས་དགོངས་པ་ཡོངས་འདུས་ལས༔ 
གུ་རུ་རྡོ་རྗེ་གྲོ་ལོད་ཀྱི་སྒྲུབ་པ་བཞུགས་སོ༔
ཨཱཿiཨོཾ།╗༄Îདྷྭདྷ5༔ བདག་འདྲ་རིག་འཛིན་པདྨ་འོད་འབར་ངས༔ 
མ་འོངས་ལས་ཅན་སྐལ་ལྡན་ཀུན༔ དྲེགས་པའི་དགྲ་བགེགས་འདུལ་དོན་དུ༔ གུ་རུ་རྡོ་ 
རྗེ་ཁྲོ་ལོད་ཀྱི་གསང་སྒྲུབ་བསྟན༔ དང་པོ་སྔོན་འགྲོ་དངོས་གཞི་རྗེས་གསུམ་ལས༔ སྔོན་ 
འགྲོའི་རིམ་པ་སྤྱི་དང་མཐུན༔ དེ་ནས་དངོས་གཞི་ལྷ་བསྐྱེད་ནི༔ སྟོང་ཉིད་སྙིང་རྗེའི་ངང་ 
ཉིད་ལས༔ པདྨ་ཉི་ཟླ་སྟག་ལྤགས་སྟེང་༔ རང་ཉིད་གསེར་གྱི་ཕུར་པར་གྱུར༔ འོད་འཕྲོས་ 
ཕྱོགས་བཅུའི་རྒྱལ་བ་མ་ལུས་མཆོད༔ མཐའ་ཡས་སེམས་ཅན་ཀུན་གྱི་ལས་སྒྲིབ་སྦྱངས༔ 
ཚུར་འདུས་བདག་ཉིད་པདྨ་ཐོད་ཕྲེང་རྩལ༔ སྐུ་མདོག་དཀར་སྨུག་འཛུམ་པའི་ཞལ༔ སྤྱན་ 
མིག་བར་སྣང་ཁམས་སུ་གཟིགས༔ ཞབས་གཉིས་མཉམ་ཉིད་ཕྱེད་སྐྱིལ་བཞུགས༔ ཕྱག་ 
གཡས་རྡོ་རྗེ་མཁའ་ལ་ཕྱར༔ གཡོན་པས་ཐུགས་ཀར་སྡིག་མཛུབ་བསྒྲེངས༔ རབ་བྱུང་ 
ཆ་ལུགས་གཟི་བརྗིད་ལྡན༔ སྐུ་ལས་འོད་ཟེར་དཔག་མེད་འཕྲོས༔ དགྲ་བགེགས་མ་ 
ལུས་ཟིལ་གྱིས་གནོན༔ དེ་ཉིད་གནས་འགྱུར་དྲན་རྫོགས་སུ༔ བདག་ཉིད་རྡོ་རྗེ་ཁྲོ་ལོད་ 
ནི༔ སྐུ་མདོག་སྨུག་ནག་ཞལ་གཅིག་ཕྱག་གཉིས་པ༔ སྤྱན་གསུམ་སྡང་མིག་མཁའ་ལ་ 
གཟིགས༔ ཞལ་བགྲད་ཨཾ་གཙིགས་ཨག་ཚོམ་ཅན༔ ཕྱག་གཡས་རྡོ་རྗེ་རྩེ་དགུ་མཁའ་ 
ལ་ཕྱར༔ གཡོན་པས་གནམ་ལྕགས་ཕུར་པས་དགྲ་སྙིང་གཟིར༔ སྐུ་ལ་ཟབ་བེར་སྨག་ 
པོ་དང་༔ ཀ་ལི་དར་ཆོས་དམར་པོ་གསོལ༔ ཁྲག་འཛག་མི་མགོས་དོ་ཤལ་མཛད༔ གཡས་
144

༄༅། །ཟབ་གཏེར་ཆོས་ཀྱི་མཛོད་ཁང་།
བསྐུམ་གཡོན་བརྐྱང་འདོར་ཐབས་བགྲད༔ སྟག་མོ་དྲུས་མའི་སྟེང་ནས་བརྗིད༔ རང་ 
འདྲ་ཁྲོ་ཆུང་དཔག་མེད་འཕྲོས༔ དགྲ་བགེགས་རྒྱལ་བསེན་དམ་སྲི་རྣམས༔ དབང་བསྡུས་ 
ལས་ལ་ཁོལ་བར་བསམ༔ ཞལ་ནས་ཧཱུཾ་དང་ཕཊཿསྒྲ་སྒྲོག༔ ཐུགས་ཀར་ཉི་སྟེང་ཧཱུཾ་མཐར་ 
སྔགས་ཀྱིས་བསྐོར༔ བསྐལ་པའི་མེ་དཔུང་ཀློང་དུ་བཞུགས༔ ཨོཾ་བཛྲ་གུ་རུ་ཁྲོ་བོ་ལོད་ 
ཀྲོ་དྷ་སརྦ་སིདྡྷི་ཧཱུྃ༔ བདུན་འབུམ་གྲངས་དང་ཐེམ་པར་བྱ༔ སྐབས་སུ་སྡེ་བརྒྱད་གདུག་ 
པའི་ཁ་ཆུ་འདི་ཉིད་བཟླ༔ ཨོཾ་བཛྲ་སརྦ་དུཥྚཱན་ཏ་ཀ་ད་ཧ་པ་ཙ་ཧཱུྃ་ཕཊ༔ སྲིའུགསོ་དང་འདྲེ་བགེགས་
འདུལ་བ་ལ༔ འདི་ལས་ལྷག་པ་གང་ཡང་མེད༔ སྐལ་ལྡན་ལས་འཕྲོ་ཅན་དང་འཕྲད་པར་ཤོག༔ ས་མ་ཡ༔ རྒྱ་རྒྱ་རྒྱ༔ ཁ་ཐམ༔ 
རྒྱ་རྒྱ་རྒྱ༔ བདག་འདྲ་རང་བཞིན་རྫོགས་པ་ཆེན་པོའི་རྣལ་འབྱོར་པ༔ གང་དབང་ཏིང་འཛིན་བཟང་པོས་བདེ་ཆེན་གསང་ 
བ་ཕུག་ནས་གདན་དྲངས་པའོ༔ མངྒ་ལཾ༔
145

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
ཨོ་རྒྱན་ཐུགས་ཀྱི་ཧཱུྃ་སྒྲུབ་བཞུགསཿ༔
༄༅། །གསང་བ་ཡང་སྙིང་མཐར་ཐུག་བཞུགས་སོ༔
ཙཱགཱགཱཀཀྵགབཀགྶ༔ཐུགས་དམ་གསང་བ་དོན་དམ་ཡེ་
ཤེས་ལྷ༔ རྡོ་རྗེ་དྲག་པོ་རྩལ་ལ་ཕྱག་འཚལ་ལོ༔ བདག་འདྲ་ཨོ་རྒྱན་པདྨ་ཐོད་ཕྲེང་གིསཿ༔ 
གསང་བ་ཡང་གསང་མཐར་ཐུག་དོན་གྱི་ཆོས༔ བླ་མ་ཡི་དམ་མཁའ་འགྲོའི་ཐུགས་སྒྲུབ་ 
འདི༔ གསང་བའི་ལྐོག་ཡིག་ལས་ཅན་དོན་དུ་བཞག༔ ཕྱི་ནང་དབང་ཐོབ་དམ་གཙང་ 
སྒྲུབ་མཚམས་བསྡམས༔ མི་རྟག་བསྒོམ་ཞིང་ཉེས་པ་ཡང་ཡང་བསམ༔ དལ་འབྱོར་རྟེན་ 
ལ་དོན་ཡོད་ཕྱིར༔ རྒྱུ་འབྲས་ལས་ལ་འདོར་ལེན་བྱ༔ དེ་ནི་སྔོན་འགྲོའི་རིམ་པ་སྟེ༔ ཐུན་ 
བཞིའི་བར་མཚམས་ཐམས་ཅད་དུ༔ ཡང་ཡང་དྲན་པ་མན་ངག་གོ༔ ས་མ་ཡ༔ དེ་ནས་ 
དངོས་གཞིའི་ཏིང་འཛིན་ནི༔ འཁོར་བར་འཁྱམས་པའི་སེམས་ཅན་ལ༔ ཚད་མེད་བྱམས་ 
དང་སྙིང་རྗེ་བསྒོམ༔ ཐར་པ་བྱང་ཆུབ་སྒྲུབ་པ་ལ༔ རབ་ཏུ་དགའ་བའི་བློ་བཞག་སྟེ༔ དཀོན་ 
མཆོག་གསུམ་གྱི་ཡོན་ཏན་ལ༔ སྙིང་ནས་དད་པས་འདུན་པར་བྱ༔ དེ་ནས་རིག་པ་མ་ 
བཅོས་པར༔ སོ་མར་བཞག་ལ་ངལ་གསོ་ཞིང་༔ ཐུགས་སྒྲུབ་སེམས་ལ་ལོངས་སྤྱོད་ཕྱིར༔ 
སྒྲུབ་རྫ་ས་མཆོད་གཏོར་ལ་སོགས་པ༔ ཆེད་དུ་རྩོལ་བས་བཤམ་མི་བྱ༔ སྤྱན་འདྲེན་མཆོད་ 
བསྟོད་སྐུལ་མི་དགོས༔ རིག་རྩལ་དང་ལྡན་བསྐྱེད་ཆོག་གིས༔ དང་པོར་སྟོང་ཉིད་སྙིང་ 
རྗེ་བསྒོམ༔ དེ་ནས་མཁའ་ལ་ཉི་ཤར་བཞིན༔ ཕྱི་ནང་སྣོད་བཅུད་མ་ལུས་ལ༔ ཐམས་ 
ཅད་ཟང་ཐལ་སྟོང་པའི་ངང་༔ རིག་པ་ཡེ་ཤེས་ཐིག་ལེ་ལས༔ ཧཱུཾ་ཞེས་བརྗོད་ཅིང་བདག་
146

༄༅། །ཟབ་གཏེར་ཆོས་ཀྱི་མཛོད་ཁང༌།
ཉིད་ནི༔ ཆེ་མཆོག་པདྨ་ཐོད་ཕྲེང་རྩལ༔ ཞལ་གཅིག་ཕྱག་གཉིས་སྐུ་མདོག་དམར༔ ཁྲོ་ 
ཚུལ་ཉི་ཤུ་རྩ་གཅིག་ལྡན༔ སྤྱན་བགྲད་ཨག་ཚོམ་མེ་ལྟར་འབར༔ ཕྱག་གཡས་རྡོ་རྗེ་རྩེ་ 
ལྔ་གདེངས༔ ཕྱག་གཡོན་ཕུར་བུ་དགྲ་སྙིང་གཟིར༔ རུས་རྒྱན་དུར་ཁྲོད་ཆས་རྒྱན་གསོལཿ 
བརྗིད་ཅིང་ཞབས་གཉིས་བརྐྱང་བསྐུམ་གྱིས༔ སྟག་ལྤགས་གདན་སྟེང་དགྲ་བགེགས་ 
བརྫིས༔ སྤྱན་གསུམ་ཉི་ཟླ་མེ་ཆུ་འཁྲུགས༔ སྐུ་ལས་རང་འདྲའི་ཁྲོ་ཆུང་ནི༔ རྡོ་རྗེ་བུ་ཡུག་ 
ལྟ་བུར་འཕྲོ༔ སྟེང་འོག་ཕྱོགས་མཚམས་རྡོ་རྗེའི་གུར༔ བསྐལ་པའི་མེ་ལྟར་ནང་ན་བཞུགས༔ 
ཐུགས་ཀར་ཉི་སྟེང་ཧཱུཾ་མེ་འབར༔ སྤྱི་གཙུག་བླ་མ་ཧེ་རུ་ཀཿ༔ རྡོ་རྗེ་འཆང་གི་ཆ་ལུགས་ཅན༔ 
ཡབ་ཡུམ་གཉིས་མེད་རོལ་པ་ལས༔ ཟག་མེད་བདེ་བའི་ཆར་རྒྱུན་འབེབས༔ སྤྱི་གཙུག་ 
ཚངས་བུག་ནས་བརྒྱུད་དེ༔ ཐུགས་སྲོག་ཧཱུཾ་ལས་ཆིལ་ཆིལ་འབེབས༔ དབང་བཞི་ཐོབ་ 
པར་མོས་གུས་བསྐྱེད༔ ༀ་ཨཱཿཧཱུྃ་ཧྲཱིཿ༔ མ་ཧཱ་གུ་རུ་སརྦ་སིདྡྷི་ཧཱུྃ༔ བརྒྱའམ་ཡང་ན་སྟོང་དག་ 
ཏུ༔ བཟླས་པ་བླ་མ་སྙིང་ཁ་ཡི༔ ཧཱུྃ་དང་གཉིས་མེད་ཧཱུཾ་ལས་མེ་འོད་འབར༔ ལུས་ཀྱི་ཕྱི་ 
ནང་བར་མཚམས་ཀུན༔ ཧཱུཾ་དམར་འོད་ཀྱི་མེ་འོད་ཀྱིས༔ གང་བས་བདག་གཞན་ལོག་ 
འདྲེན་ཀུན༔ ཐལ་བ་བཞིན་དུ་བསྲེགས་ནས་ཀྱང་༔ བག་ཆགས་ལོག་ལྟ་དག་པར་བསམ༔ 
རིག་པའི་ངར་ལྡན་ཧཱུཾ་སྒྲ་སྒྲོག༔ ཧཱུཾ་ལས་འོད་ཟེར་སྟོང་གསུམ་ཁྱབ༔ སྣང་སྲིད་མཁའ་འགྲོའི་ 
ཚོགས་སུ་གྱུར༔ འཁོར་དུ་མཁའ་འགྲོ་འབུམ་གྱིས་བསྐོར༔ དེ་རྣམས་ཀུན་གྱིས་ཧཱུཾ་སྒྲ་སྒྲོག༔ 
ཧཱུྃ་ཧཱུྃ་ཧཱུྃ་ཧཱུྃ༔ ཞེས་བརྗོད་རིག་པ་ངར་བསྐྱེད་ལ༔ མང་དུ་བཟླས་ཤིང་སྐབས་སྐབས་སུ༔ 
སྟེང་དང་འོག་གི་རླུང་སྦྱར་ཏེ ཡིད་ཀྱིས་མ་ཡེངས་ངར་ལྡན་བཟླས༔ འཇིག་རྟེན་ཁམས་ 
ཀུན་གྲོག་ཚང་ལྟར༔ མ་ལུས་ཀུན་དང་ཤིག་ཤིག་ལྡེག༔ འབྲུག་སྟོང་དུས་གཅིག་གྲག་ 
པ་ལྟར༔ སྟོང་གསུམ་ཧཱུཾ་སྒྲས་གང་བར་བསམ༔ སྣང་སྲིད་མ་ལུས་ཧཱུཾ་དམར་པོ༔ འོད་ཀྱི་
147

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
ཕུང་པོར་བསམས་བྱས་ཏེ༔ ཁ་སྣ་ཀུན་ནས་རྔུབ་ཅིང་བསྐྱིལ༔ ཐམས་ཅད་དབང་དུ་འདུས་ 
པར་བསམ༔ རིགས་དྲུག་འཁོར་བའི་གནས་རྣམས་ཀུན༔ མེས་བསྲེགས་ཐལ་བ་རླུང་ 
ཁྱེར་ལྟར༔ འཁོར་བ་དོང་ནས་སྤྲུགས་པར་བསམ༔ སྙོམས་ལས་ལེ་ལོ་ཐེ་ཚོམ་སྤངས༔ 
སྐབས་སུ་སྣང་སྟོང་སྒྱུ་མ་ཡི༔ དྲན་པ་དང་བཅས་བཏང་སྙོམས་དང་༔ གར་བྱ་ཉམ་ངའི་ 
ཐོག་ཏུ་བརྫི་༔ བསྐྱེད་པའི་རིམ་པ་ཨེ་མ་ཧོ༔ ས་མ་ཡཱ༔ རྒྱ་རྒྱ་རྒྱ༔
དེ་ནས་རྫོགས་པའི་རྣལ་འབྱོར་ནི༔ སྣང་མཛད་དམར་འཇམ་འོད་དུ་ཞུ༔ ཁ་སྣ་འོག་ 
སྒོ་གསུམ་ནས་བརྔུབ༔ རང་ལུས་འོད་དམར་གོང་བུར་བསམ༔ ཐམས་ཅད་རང་ལ་རྫོགས་ 
པར་བསྒོམ༔ དེ་ནས་རང་ལུས་འོད་དམར་པོར༔ གྱུར་ནས་དེ་ཡང་དམིགས་མེད་དུ༔ བཅོས་ 
སླད་བྲལ་བའི་ངང་ལ་བཞག༔ དེ་ནས་ཁ་སྦྱོར་རླུང་བཟུང་ལ༔ ལན་གྲངས་ཉི་ཤུ་རྩ་གཅིག་ 
ཏུ༔ ལུས་ནི་གཏུན་ཤིང་འཁོར་ལོ་ལྟར༔ ཕྱོགས་བཅུར་བསྐོར་ཞིང་རང་ཉིད་ཀྱི༔ རིག་ 
པ་གཏད་མེད་ཟང་ཐལ་དུཿ༔ བཞག་ལ་དབྱིངས་རིག་འཛིན་བྲལ་བཞག༔ དུས་དེར་དུ་བ་ 
སྨིག་རྒྱུའམ༔ སྣང་བ་འཇིགས་པའི་ཉམས་བྱུང་ཚེ༔ དེ་ནི་རང་རིག་ཆོས་སྐུ་སྟེ༔ དམིགས་ 
མེད་ནམ་མཁའི་དབྱིངས་ལ་བལྟ༔ འཐུམས་ན་ཧས་གདབ་ཡིད་འཛིན་གྱི༔ བྱ་བ་ཐམས་ 
ཅད་བྲལ་བར་གཞག༔ དེ་ནས་དབྱིངས་ཀྱི་ཐིག་ལེ་ལ༔ གཏད་ཅིག་མ་བཅོས་སོ་མར་ 
བཞག༔ འདི་ནི་སྐྱེ་མེད་རིག་པ་དེ༔ དེ་ལ་བཅོམ་ཞིང་བསྒྱུར་དུ་མེད༔ གོམས་ནས་འཁོར་ 
བའི་ཆོས་མི་བྲལ༔ ཨེ་མ་ཧོ༔ ཀུན་ཏུ་བཟང་པོའི་བཀའ་གསང་འདི༔ ཡང་དག་ངེས་པ་ 
དོན་གྱི་ཆོས༔ འདི་ཡིན་ཀུན་ཡིན་གང་མ་ཡིན༔ སྐྱེ་མེད་ཆོས་སྐུའི་ངང་དུ་གྲོལ༔ འགག་མེད་ 
རྩལ་གྱིས་འགྲོ་བ་འདྲེན༔ དེ་ནི་ཐུགས་ཀྱི་སྒྲུབ་པའོ༔ ས་མ་ཡ༔ རྒྱ་རྒྱ་རྒྱ༔ དེ་ལྟར་ཐུགས་ 
སྒྲུབ་མཐར་བྱུང་བས༔ འཕྲལ་དུ་བག་གྲོ་བྱིན་ཆེན་འབེབས༔ བགེགས་རྣམས་དངངས་
148

༄༅། །ཟབ་གཏེར་ཆོས་ཀྱི་མཛོད་ཁང་།
སྐྲག་བརྒྱལ་ཞིང་འབྲོས༔ བླ་མ་ཡི་དམ་མ་ལུས་འགྲུབ༔ མཁའ་འགྲོ་ཐམས་ཅད་བྲན་དུ་ 
འཁོར༔ རང་ལུས་སྦྲིད་ཅིང་ཀུན་ཏུ་འབར༔ དམིགས་པ་གར་གཏད་དབང་དུ་འདུ༔ སྐྱེ་ 
འཆི་ཀུན་ལ་རང་དབང་ཐོབ༔ བར་ཆད་མེད་ཅིང་ཆོས་སྐུར་གྲོལ༔ དེ་ལྟར་སྐལ་ལྡན་དབང་ 
གིས་ནི༔ ཞག་བདུན་མཚམས་ཀྱིས་གྲུབ་པར་འགྱུར༔ འབྲིང་གིས་ཟླ་བ་གཅིག་གིས་ 
འགྲུབ༔ ཐ་མ་ཟླ་བ་གསུམ་གྱིས་འགྲུབ༔ དེ་ལྟར་བསྒྲུབ་དུས་མཚམས་བཅད་དེ༔ རབ་ 
ཏུ་དམ་པར་བྱ་བ་གཅེས༔ གཞན་ཡང་གྲུབ་རྟགས་ཨོ་རྒྱན་ངའི༔ ཞལ་མཐོང་གསུང་ཐོས་ 
གདམས་པ་ཁྲོལ༔ ཡང་ན་རང་རིག་བླ་མ་དང་༔ གཉིས་སུ་མི་ཕྱེད་རྟོགས་པ་ཡི༔ གདེང་ 
ཐོབ་འཕྲིན་ལས་གང་བརྩམས་འགྲུབ༔ ཚེ་རིང་ནད་མེད་བདུད་ལས་ཐར༔ གང་བསྒྲུབས་ 
ལྷ་དང་ཡེ་ཤེས་སྔགས༔ ཐམས་ཅད་ལ་ནི་ཐེ་ཚོམ་སྤང་༔ དམ་ཚིག་སྣང་སྲིད་སྣོད་བཅུད་ 
ཀུན༔ རྨི་ལམ་སྒྱུ་མ་ལྟ་བུར་བལྟ༔ བླ་མ་ཡི་དམ་ཐམས་ཅད་ལ༔ ཐ་མལ་ཞེན་རྟོག་ཐམས་ 
ཅད་སྤང་༔ རང་རིག་བླ་མ་སྐུ་ལྔ་ཡི༔ ང་རྒྱལ་དག་ནི་རྨི་ལམ་དུའང་༔ འབྲལ་བར་མི་བྱ་ 
གནད་ཀྱི་མཆོག༔ རང་སེམས་དྲི་མེད་རིག་པའི་སྐུ༔ དབྱེར་མི་ཕྱེད་པའི་རྟོགས་པ་དག༔ 
ཐོབ་ན་བདེ་གཤེགས་མ་ལུས་པ༔ ཡོངས་སུ་རྫོགས་པ་བླ་མའི་ལམ༔ འདི་ལས་གཞན་ 
དུ་ཅི་ཡང་མེད༔ ཨོ་རྒྱན་ཐུགས་ཀྱི་ཧཱུྃ་སྒྲུབ་འདི༔ པདྨ་རྒྱལ་པོ་རོལ་པ་རྩལ༔ སྐལ་ལྡན་ 
དེ་དང་འཕྲད་པར་ཤོག༔ ཕྲད་ནས་འགྲོ་བ་འདྲེན་པར་ཤོག༔ སྔགས་སྲུང་མ་མགོན་བཀའ་ 
འདི་སྲུངས༔ ས་མ་ཡ༔ རྒྱ་རྒྱ་རྒྱ༔ ཀཽ༔ གླུ་ཧྱ༔ ཐུགས་སྒྲུབ་རྩ་བ་དོན་གྱི་སྙིང་པོ་ 
རྫོགས་སོ༔ ཤཱུ་བྷཾ༔
149

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
ཧཱུྃ༔ བཀའ་རྫོགས་པ་ཆེན་པོ་ཡང་ཟབ་དཀོན་མཆོག་སྤྱི་འདུས་ལས༔ གུ་རུ་རྡོ་ 
རྗེ་གྲོ་ལོད་ཀྱི་ཧཱུྃ་སྒྲུབ་བཞུགས་སོ༔
༄༅། །ན་མོ་བླ་མ་བདེ་གཤེགས་འདུས་པའི་སྐུ༔ དཀོན་མཆོག་གསུམ་གྱི་རང་བཞིན་ 
ལ༔ བདག་དང་འགྲོ་དྲུག་སེམས་ཅན་ལ༔ བྱང་ཆུབ་བར་དུ་སྐྱབས་སུ་མཆི༔ སྐྱབས་འགྲོ་ནི་ 
ཅི་ནུས་བྱ༔ བླ་མ་ཞི་དྲག་ལས་སྟོབས་ལྡན་སྔོན་འགྲོ་ལས༔ སྐད་ཅིག་ཙམ་གྱིས་དྲན་རྫོགས་གསལ་བ་ནི༔ ཧཱུྃ་ཧཱུྃ་ཧཱུྃ༔ 
ཀུན་གཞི་སེམས་ཉིད་འོད་གསལ་ཞིང༔ སྐུ་ལས་མ་བྱུང་དངོས་འཛིན་བྲལ༔ རྐྱེན་གྱིས་ 
མ་བསྐྱེད་ལྷུན་འགྲུབ་སྐུ༔ འཇའ་འོད་ལྔ་ལྡན་ཞིང་ཁམས་སུ༔ གུ་རུ་པདྨ་ཐོད་ཕྲེང་རྩལ༔ 
མཉམ་ཉིད་བདེ་ཡང་ཨ་ཙརྱ༔ དབུ་སྐྲ་ལྕང་ལོ་ཐོར་ཅོག་སྦྲིངས༔ གཅེར་བུ་གཟི་མདངས་ 
རས་གཟན་གསོལ༔ རྡོ་རྗེ་གདེངས་ཤིང་ཐོད་རྫ་ས་བསྣམས༔ གཡོན་དུ་ཁ་ཊཾ་ཡུ་བ་དམརཿ༔ 
ཞི་མ་ཁྲོ་འཛུམ་སྐྱིལ་ཀྲུང་བཞུགས༔ ཐིག་ལེ་འོད་ཀྱི་ཟེར་ཐག་སྦྲེང་༔ བདེ་དྲོད་རབ་འབར་ 
གཟི་བརྗིད་ལྡན༔ མ་བཅོས་རང་བབ་གསལ་སྟོང་འཆར༔ གནས་གསུམ་ཡི་གེ་འབྲུ་གསུམ་ 
གྱིས༔ དུས་གསུམ་བདེ་གཤེགས་ཐམས་ཅད་ཀྱི༔ རང་འདྲའི་ཚུལ་དུ་ཐིབས་སེ་བྱོན༔ 
ཛ་ཧཱུྃ་བཾ་ཧོཿགཉིས་མེད་བསྟིམས༔ སླང་ཡང་རིགས་ལྔ་ཡབ་ཡུམ་གྱི༔ བདུད་རྩི་བུམ་ལྔའི་ 
ཆུ་ཡིས་བཀྲུས༔ སྒོ་གསུམ་ཐ་དད་སྒྲིབ་སྦྱངས་ནས༔ ཆུ་ལྷག་ཐོད་གཙུག་སྣང་མཐའ་ 
བརྒྱན༔ གཟུགས་རྣམས་སྒྱུ་འཕྲུལ་གསལ་སྟོང་ཉིད༔ ཀུན་ནས་ཀུན་ཀྱང་རིག་པའི་ལྷ༔ 
ཙིཏྟ་འདབ་བརྒྱད་གདན་སྟེང་དུ༔ ཧཱུཾ་ཡིག་མཐའ་བསྐོར་སྔགས་ཕྲེང་ནི༔ གཡས་བསྐོར་ 
འོད་ཀྱི་ཕྲེང་བ་བརྒྱུད༔ ཨོཾ་ཨཱཿ་ཧཱུྃ་བཛྲ་གུ་རུ་པདྨ་སིདྡྷི་ཧཱུྃ༔ དེ་ནས་པདྨ་ཞི་ཁྲོའི་ཉམས་ལེན་ནི༔ འདི་
150

༄༅། །ཟབ་གཏེར་ཆོས་ཀྱི་མཛོད་ཁང་།
ལ་སྤྱན་འདྲེན་བཞུགས་གསོལ་མཆོད་སྐུལ་ལ་སོགས་ནི་ཡེ་ནས་མ་བྱུང་མ་སྐྱེས་པའོ༔ དགོས་པ་མེད་དོ༔ ༀ་ཨཱཿཧཱུྃ༔ 
བརྗོད་ནས༔ སྣོད་བཅུད་ཐིག་ལེ་ཉག་གཅིགཿག༔ སྣང་བ་འགག་མེད་དུཿ༔ ཨཽ་ཨོཾ་ཨོཾ༔ ཡེ་ནས་ 
སྟོང་ཞིང་བདག་མེད༔ དངོས་འཛིན་གཟུང་དང་བྲལ་བ༔ ཨཱ་ཨཱ་ཨཱ༔ གསལ་སྟོང་ཟླ་གམ་ 
གྱི་རང་བཞིན་ལྷུན་གྲུབ་ཆེན་པོ༔ ཧཱུྃ་ཧཱུཾ་ཧཱུཾ༔ ཆོས་ཉིད་རྣམ་པར་དག་པའི་ངང་ནས༔ མ་ 
བཅོས་ལྷུན་གྲུབ་ཐོད་ཕྲེང་རྩལ༔ རྡོ་རྗེ་གྲོ་ལོད་རྩལ༔ སྐུ་མདོག་དམར་སྨུག་ཞལ་ལ་ཚེ་ 
འབྲུམ་འཐོར་བ༔ སྤྱན་གསུམ་སྡང་མིག་ནམ་མཁའི་དབྱིངས་ལ་ཟུར་གཟིགས་ཧྲིག་གེ༔ 
ལྗགས་འདྲིལ་ཨམ་གཙིགས་ནི་ཧཱུཾ་སྒྲ་སྒྲོགས་པ༔ ཨག་ཚོམ་སྨིན་མ་ལ་མེ་འབར་བས༔ 
དབུ་སྐྲ་ཁམ་ནག་གྱེན་དུ་བརྩེགས་པ༔ ཕྱག་གཡས་གསེར་གྱི་རྡོ་རྗེ་རྩེ་དགུ་རྭ་དགུ་ཧཱུྃ་དགུས་ 
མཚན་པས༔ དངོས་པོ་ཐམས་ཅད་སྐད་ཅིག་གིས་འཇོམས་པ༔ གཡོན་ལྕགས་ཕུར་སྐུ་ 
གསུམ་གྱི་ངོ་བོ༔ གང་ལ་གསོལ་ཀྱང་གཉིས་མེད་རང་བཞིན་འདུལ་བ༔ ཐབས་ཤེས་དབྱེར་ 
མེད་ཞབས་བརྐྱང་བསྐུམ་གར་ཐབས་ལིང་ལིང་མཛད་པ༔ བདུད་དང་བར་ཆད་ཐམས་ 
ཅད་ཟིལ་གྱིས་གནོན་པཿ རུས་པ་དང་རིན་པོ་ཆེས་བརྒྱན་ཅིང༔ ཆོས་གོས་དམར་པོ་གསེར་ 
གྱི་དྲྭ་མིག་འོད་ཟོར་འབར་ལ་འཆམ་སྟབས་སུ་གསོལ་བ༔ རྔམ་བརྗིད་ཤིན་ཏུ་ཁྲོས་པའི་ 
སྐུ་ཅནཿ༔ ཡེ་ཤེས་ཀྱི་མེ་ཚྭ་ཚྭ་འཁྱུག་ཅིང་འུར་མེམ་གྱི་ཧཱུཾ་སྒྲ་འབྲུག་ལྟར་དུ་སྒྲོགས་པཿ༔ ཁམས་ 
གསུམ་འཇིག་རྟེན་ཐམས་ཅད་རང་དབང་མེད་པར་འདར་ཕྲི་ལི་ལི༔ སྣང་བ་ཐམས་ཅད་ 
རང་འོད་ལས་གྲུབ་པའི༔ འཇའ་ཟེར་ཐམས་ཅད་ཁྲོ་ལོད་ཀྱི་རང་བཞིན༔ འོད་ཐམས་ཅད་ 
ཁྱབ་བརྡལ་ལྷུན་གྲུབ་ཏུ་གྱུར་པ༔ ཐུགས་ཀར་ཉི་མའི་དཀྱིལ་འཁོར་གྱི་སྟེང་དུ༔ ཧཱུཾ་དམར་ 
པོ་དཔག་ཏུ་མེད་པ་ལ༔ ཧཱུཾ་ལས་ཧཱུཾ་དམར་པོ་དཔག་ཏུ་མེད་པའི་ཚོགས༔ ནམ་མཁའ་ལ་ 
འཕྲོས༔ བར་སྣང་ལ་ཟུག༔ ས་གཞི་ལ་བཀྲམས༔ ཕྱོགས་མཚམས་རིས་སུ་མེད་པར་
151

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
ཚོགས་དྲུག་ཧཱུྃ་སྒྲའི་རང་བཞིན་གྱུར༔ ཚོགས་དྲུག་གཟུགས་སྣང་ཐམས་ཅད་ཤར་གྲོལ་ 
རོལ་པའི་དཀྱིལ་འཁོར༔ ཧཱུྃ་ཧཱུྃ་ཧཱུྃ༔ ཧཱུྃ་སྒྲ་གསུམ་བསྒྲག་ནི༔ ཧཱུྃ་ཧཱུྃ་ཧཱུྃཧཱུྃ་ཧཱུྃ་ཧཱུྃ༔ ༈ ཧཱུྃ་གསུམ་བདུན་ 
དྲིལ་སྦྱར༔ གར་དབྱངས་གསོལ་འདེབས་ནི ཧཱུཾ་ཆོས་སྐུ་སྣང་བ་མཐའ་ཡས་ལ་གསོལ་བ་འདེབས་ 
སོ༔ གུ་རུ་པདྨ་སིདྡྷི་ཧཱུྃ༔ ཧཱུྃ་སྒྲ་སུམ་སྒྲིལ་བདུན་དྲིལ་སྤྲད༔ ཉེར་གཅིག་བཟླས༔ ལོངས་སྐུ་ཐུགས་རྗེ་ཆེན་ 
པོ་ལ་གསོལ་བ་འདེབས་སོ༔ གུ་རུ་པདྨ་སིདྡྷི་ཧཱུྃ༔ ཧཱུྃ་ཧཱུྃ་ཧཱུྃ༔ ཉེར་གཅིག༔ སྤྲུལ་སྐུ་པདྨ་འབྱུང་ 
གནས་ལ་གསོལ་བ་འདེབས་སོ༔ གུ་རུ་པདྨ་སིདྡྷི་ཧཱུྃ༔ ཧཱུྃ་ཧཱུྃ་ཧཱུྃ༔ བདུན་གསུམ༔ མཁའ་འགྲོ་
ཡེ་ཤེས་མཚོ་རྒྱལ་ལ་གསོལ་བ་འདེབས་སོ༔ གུ་རུ་པདྨ་སིདྡྷི་ཧཱུཾ༔ བདུན་གསུམ༔ རིག་འཛིན་
འཇའ་འཚོན་སྙིང་པོ་ལ་གསོལ་བ་འདེབས་སོ༔ གུ་རུ་པདྨ་སིདྡྷི་ཧཱུྃ༔ ཧཱུྃ་ཧཱུྃ་ཧཱུྃ་དྲིན་ཆེན་
རྩ་བའི་བླ་མ་ལ་གསོལ་བ་འདེབས་སོ༔ གུ་རུ་པདྨ་སིདྡྷི་ཧཱུྃ༔ ཧཱུྃ་ཧཱུྃ་ཧཱུྃ༔ ཡི་དམ་རྡོ་རྗེ་གྲོ་
ལོད་ལ་གསོལ་བ་འདེབས་སོ༔ གུ་རུ་པདྨ་སིདྡྷི་ཧཱུྃ༔ ཧཱུྃ་ཧཱུྃ་ཧཱུྃ༔ ཉེར་གཅིག ཌཱཀྐི་སིང་ཧཱ་མུ་
ཁ་ལ་གསོལ་བ་འདེབས་སོ༔ གུ་རུ་པདྨ་སིདྡྷི་ཧཱུཾ༔ ཧཱུྃ་ཧཱུྃ་ཧཱུྃ༔ ཆོས་སྐྱོང་མ་མགོན་ལྕམ་དྲལ་ 
ལ་གསོལ་བ་འདེབས་སོ༔ གུ་རུ་པདྨ་སིདྡྷི་ཧཱུྃ༔ ཧཱུྃ་ཧཱུྃ་ཧཱུྃ༔ ཉེར་གཉིས༔ བཀའ་སྲུང་དམ་ཅན་ 
རྒྱ་མཚོ་ལ་གསོལ་བ་འདེབས་སོ༔ གུ་རུ་པདྨ་སིདྡྷི་ཧཱུྃ༔ ཧཱུྃ་ཧཱུྃ་ཧཱུཾ༔ ཧཱུྃ་ཧཱུྃ་ཧཱུྃ༔ ཧཱུྃ་ཧཱུྃ་ཧཱུྃ༔ ཧཱུྃ་ 
ཧཱུྃ་ཧཱུྃ༔ ཧཱུྃ་ཧཱུྃ་ཧཱུྃ༔ ཤར་གྲོལ་དུས་མཉམ་ཉམས་རྟོགས་ཆོས་སྐུ་རུ་རང་གྲོལ༔ ༀ་བཛྲ་གུ་རུ་རྡོ་རྗེ་གྲོ་ལོད་ 
ལོ་ཀ་སརྦ་སིདྡྷི་ཧཱུྃ༔ ཀོང་ཡུལ་ཕུག་ནས་ཧཱུྃ་ནག་མེ་འབར་གྱིས་ཁྲོམ་གཏེར་ལས་བྱུས་པའོ༔ མདྒ་ལཾ༔
152

༄༅། །ཟབ་གཏེར་ཆོས་ཀྱི་མཛོད་ཁང༌།
།གུ་རུ་དྲག་པོའི་སྒྲུབ་ཐབས།
༄༅། །གུ་རུ་དྲག་པོའི་སྒྲུབ་པ་ནི། འཁོར་འདས་ཐམས་ཅད་གདོད་མ་ནས། །མ་སྐྱེས་ཀ་ 
དག་ངང་ཉིད་ལས། །རིག་པ་ཆུ་ལས་ཉ་འཕར་ཚུལ། །རང་ཉིད་གུ་རུ་དྲག་པོ་ནི། །དམར་ 
པོ་ཞལ་གཅིག་ཕྱག་གཉིས་པ། །ཕྱག་གཡས་རྡོ་རྗེ་ནམ་མཁར་ཕྱར། །གཡོན་པས་སྡིག་པ་ 
ཐུགས་ཀར་འཛིན། །ཞབས་གཉིས་རཱུ་ཏྲ་ཕོ་མོའི་སྟེང་། །གར་སྟབས་འགྱིངས་བག་ཚུལ་ 
དུ་བཞུགས། །དུར་ཁྲོད་ཆས་རྣམས་སྐུ་ལ་རྫོགས། །ཡེ་ཤེས་མེ་དཔུང་འབར་ བའི་ དབུས། ། 
ཁྲོ་ཆུང་མཚོན་ཆ་ཆར་ལྟར་འབེབས། །བདུད་དཔུང་འཇོམས་པའི་སྐུ་རུ་གསལ། །ཐུགས་ 
ཀར་ཉི་སྟེང་ཧཱུཾ་མཐིང་མཐར། །སྔགས་ཀྱི་ཕྲེང་བས་གཡས་སུ་བསྐོར། །སྔགས་བཟླས་ 
སྟོང་གསུམ་གཡོ་ཞིང་འགུལ། །རྣམ་རྟོག་བདུད་བགེགས་མིང་མེད་གྱུར། །ༀ་གུ་རུ་ཨརྩིག་ 
ནིརྩིག་ན་མོ་བྷ་ག་ཝ་ཏེ་ཧཱུྃ་ཧཱུྃ་ཕཊ། གསང་སྔགས་དྲག་ཏུ་བཟླས་པ་ཡིས། །བར་ཆད་བདུད་ཀྱི་དཔུང་ལས་རྒྱལ། ། 
མཆོག་ཐུན་དངོས་གྲུབ་ཀུན་འཐོབ་འགྱུར། །པདྨའི་མན་ངག་མཐར་ཐུག་འདི། །སྐལ་ལྡན་སྙིང་གི་དབུས་སུ་སྦས། །ཕྱིས་ 
འབྱུང་བདུད་ཀྱིས་ཉེར་འཚེའི་ཚེ། །སྙིང་གི་བུ་དང་འཕྲད་པར་ཤོག །ས་མ་ཡ་རྒྱ་རྒྱ་རྒྱ།།
153

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
ཧཱུྃ༔ ཨོ་རྒྱན་ཐུགས་ཀྱི་གསང་སྒྲུབ་བཞུགས་སོ༔
༔ ཟབྱགཐྲ རྒྱ་རྒྱ་རྒྱ༔ ཨེ་མ་ཧོ༔ སྐུ་གསུམ་ཡོངས་རྫོགས་རྩ་བ་ 
གསུམ་ལ་འདུད༔ གསང་བའི་མཛོད་འཛིན་པདྨ་རྒྱལ་སྲས་ངས༔ ང་ཡི་སྙིང་ཁྲག་མཐར་ 
ཐུག་གདམས་པའི་སྐོར༔ མ་འོངས་དོན་ཕྱིར་དཀར་ཆག་ཡི་གེར་བཏབ༔ རིན་ཆེན་ས་ཡི་ 
གཏེར་དུ་སྦས་ནས་ཀྱང་༔ ལྔ་བཅུ་ཁ་རལ་དུས་མཐར་ཐུག་པའི་ཚེ༔ སྐལ་ལྡན་ལས་འཕྲོ་ 
ཅན་གྱི་བཙས་སུ་བཞག༔ ང་ཡིས་དབང་བསྐུར་བྱིན་རླབས་རྗེས་བཟུང་བའི༔ སྦས་པའི་ 
རྣལ་འབྱོར་དེ་དང་འདི་འཕྲད་ཤོག༔ རྒྱ་རྒྱ་རྒྱ༔ ཨེ་མ་ཧོ༔ དངོས་གྲུབ་ཀྱི་འབྱུང་གནས་ 
རྩ་བ་གསུམ་ལས༔ དངོས་གྲུབ་ཀྱི་རྩ་བ་བླ་མའི་སྒྲུབ་པ་བསྟན་པ་ནི༔ དེ་ཡང་དགོངས་ 
འདུས་ཀྱི་ལེའུ་གསུམ་པ་ལས༔ དུས་གསུམ་ངོ་བོ་དེ་བཞིན་གཤེགས༔ སྐུ་གསུམ་རྩ་བ་ 
གསུམ་དངོས་ཉིད༔ ཀུན་གྱི་སྐྱབས་གནས་དངོས་གྲུབ་གཏེར༔ གཙོར་ནི་རྡོ་རྗེ་སློབ་དཔོན་ 
བསྒྲུབ༔ ཅེས་གསུངས་པ་དང་༔ མཁའ་འགྲོ་གསང་མཛོད་ལས༔ མི་ལུས་ལས་ངན་ཟད་ 
པའི་ལམ༔ སྦྱོར་བའི་ལམ་སྟོན་དེད་དཔོན་མཆོག༔ དངོས་གྲུབ་ཉེ་ལམ་བླ་མ་བསྒྲུབཿ༔ 
ཅེས་གསུངས་པ་དང་༔ རིན་ཆེན་སྤུངས་པ་ལས༔ རིག་འཛིན་སློབ་དཔོན་སུས་བསྒྲུབས་ 
པ༔ དངོས་གྲུབ་ཚེ་འདིར་རབ་ཐོབ་ནས༔ མྱུར་དུ་ས་བོན་ཐེ་ཚོམ་བྲལ༔ ཞེས་གསུངས་ 
པའི་ཕྱིར༔ བདག་འདྲ་པདྨ་འབྱུང་གནས་ཀྱིས༔ ཚེགས་ཆུང་དོན་ཆེ་ལམ་མྱུར་བའི༔ མཐར་ 
ཐུག་བླ་མའི་ཐུགས་སྒྲུབ་བརྩམས༔ ལས་ཅན་གཅིག་དང་འཕྲད་པར་ཤོག༔ རྒྱ་རྒྱ་རྒྱ༔ 
སྐུ་གསུམ་འདུ་འབྲལ་མེད་ལ་ཕྱག་འཚལ་ལོ༔ འདི་ལ་དོན་བཅུ་དང་གསུམ་གྱིས་བསྟན་
154

༄༅། །ཟབ་གཏེར་ཆོས་ཀྱི་མཛོད་ཁང༌།
ཏེ༔ རྟེན་མཆོད་བཤམས་ཤིང་བདག་བསྐྱེད་བྱ༔ རྔ་ཡབ་གནས་ནས་སྤྱན་ཡང་དྲངས༔ 
བཞུགས་གསོལ་མཆོད་དང་གསོལ་བ་གདབ༔ དམིགས་པའི་འཕྲོ་འདུ་འཛབ་ལ་སྦྱར༔ 
དངོས་གྲུབ་བླངས་ཤིང་བློ་བྲལ་བཞག༔ རྣལ་འབྱོར་བསྔོ་བ་སྨོན་ལམ་གདབ༔ ཐོག་མར་ 
རྟེན་མཆོད་བཤམ་པ་ནི༔ དབེན་ཞིང་བཀྲ་ཤིས་ཉམས་དགའ་བར༔ དཀྱིལ་འཁོར་ཀུན་ 
མཐུན་སྟེགས་བུའི་ཁར༔ དྲི་བཟང་བདུད་རྩིས་ཆག་ཆག་གདབ༔ ལྟེ་བར་བུམ་པ་བདུད་ 
རྩིས་བཀང་༔ དཀར་གསུམ་བཟང་དྲུག་སྨན་ཡང་སྦྱར༔ མར་རམ་བུ་རམ་བདུད་རྩི་ཡི༔ 
རིལ་བུ་ཉི་ཤུ་རྩ་བདུན་བླུགས༔ འབྲས་ཅན་ཤིང་གིས་ཁ་བརྒྱན་ཏེ༔ ལེ་བརྒན་མགུལ་ 
ཆིངས་སྣ་ལྔ་ཡི༔ གཟུངས་ཐག་རྡོ་རྗེ་འཛོམས་བྱ་ཞིང༔ རིན་ཆེན་སྣོད་དམ་ཀ་པཱ་ལརཿ༔ 
གཏོར་མ་བླ་མའི་གཞུང་བཞིན་ལ༔ དཀར་གསུམ་མངར་གསུམ་སྤོད་དང་སྦྱར༔ ཙ་ཀ་ 
ལི་བཀོད་དངོས་སུ་བསྐྱེད༔ བདུད་རྩི་རཀྟ་མཎྜལ་སོགས༔ མདའ་དར་མེ་ལོང་མཐའ་ 
ལ་བསྐོར༔ ཚོགས་ཀྱི་ཡོ་བྱད་འབྱོར་ཚད་བཤམས༔ བདག་བསྐྱེད་ཐུགས་སྒྲུབ་ལྟ་བུ་ལ༔ 
འདི་སྐད་གདུང་བས་སྤྱན་ཡང་དྲངས༔ ཧཱུྃ༔ རྒྱ་གར་ཨོ་རྒྱན་བསིལ་བའི་ཚལ༔ དྲི་མེད་ 
རྣམ་དག་པད་སྡོང་ལས༔ སྐུ་སྤྲུལ་རྗེ་བཙུན་ཐོད་ཕྲེང་རྩལ༔ གདུང་བས་སྤྱན་འདྲེན་གཤེགས་ 
སུ་གསོལ༔ རྔ་ཡབ་གླིང་ནས་སྤྱན་འདྲེན་གྱི༔ པདྨ་འོད་ཀྱི་གཞལ་ཡས་ནས༔ རིག་འཛིན་ 
མཁའ་འགྲོའི་ཚོགས་དང་བཅས༔ བྱིན་གྱིས་རློབ་ཕྱིར་གཤེགས་སུ་གསོལ༔ བདག་ཅག་ 
ཁྱེད་ཀྱིས་མི་སྐྱོབ་ན༔ འཁོར་བའི་སྐྱབས་གནས་སུ་ལ་བྱེད༔ སྐུ་ལྔ་མཚན་བརྒྱད་མཁའ་ 
འགྲོའི་ཚོགས༔ གཉིས་མེད་གནས་འདིར་གཤེགས་སུ་གསོལ༔ ཞེས་རྔ་བརྡུངས་ཌཱ་དྲིལ་ 
དུང་འབུད་ཅིང་༔ གདུང་བའི་དབྱངས་ཀྱི་ང་རོ་དང་༔ རིག་པ་མི་ནོན་འཕྱོ་བ་ཙམ༔ ཉམས་ 
ཀྱི་འུར་སྒྲ་དང་བཅས་ཏེ༔ རྔ་ཡབ་གླིང་ནས་སྤྱན་ཡང་དྲངས༔ ཨོ་རྒྱན་རིག་འཛིན་མཁའ་
155

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
འགྲོ་ རྣམས༔ ལྷོ་ནུབ་མཚམས་ཀྱི་ནམ་མཁའ་ལ༔ གླུ་ལེན་གར་བྱེད་རོལ་མོ་འཁྲོལ༔ འཇའ་ 
དང་འོད་ཀྱི་གུར་ཕུབ་ཅིང་༔ མཁའ་འགྲོ་རྣམས་ནི་རུས་རྒྱན་དང་༔ དུར་ཁྲོད་ཆས་བརྒྱད་ 
ཌཱ་དྲིལ་ཐོགས༔ ནམ་མཁའ་གང་བའི་གར་སྟབས་བསྒྱུར༔ ས་གཞིར་ལྷ་སྲིན་སྡེ་བརྒྱད་ 
རྣམས༔ འདཪ་སྔངས་འཕྱོ་ཞིང་འབོགས་བརྒྱལ་བྱེད༔ རང་དབང་མེད་པར་བྱོན་པར་ 
བསམ༔ ཙ་ཀ་ལི་དང་བུམ་པ་ལ༔ ཆུ་འདྲེས་བཞིན་དུ་ཐིམ་པར་བསམ༔ དེ་ནས་བཞུགས་ 
སུ་གསོལ་བ་ནི༔ ལྷུན་གྲུབ་བདེ་ཆེན་གནས་འདི་རུ༔ རྩ་བ་གསུམ་དང་དམ་ཅན་རྣམས༔ 
དགྱེས་ཤིང་སྤྲོ་བའི་ཚུལ་གྱིས་བཞུགས༔ གུ་རུ་དྷེ་ཝ་དྷཱ་ཀི་ནི་ས་མ་ཡ་ཏིཥྛ་ལྷན༔ ཞེས་བྱིན་ 
དབབ་ཅིང་བཞུགས་པར་བསམ༔ དེ་ནས་མཆོད་པ་ནི༔ རྩ་བ་གསུམ་གྱི་ལྷ་ཚོགས་ལ༔ 
མེ་ཏོག་བདུག་སྤོས་ལ་སོགས་པའི༔ ཡིད་འོང་མཛེས་སྙན་དབང་པོ་ཚིམ༔ སྟོང་གསུམ་ 
རྡུལ་སྙེད་འཇིག་རྟེན་གྱི༔ མཆོད་སྤྲིན་རྒྱ་མཚོ་བཞེས་སུ་གསོལ༔ ཞེས་ཕྱི་མཆོད༔ ཉོན་ 
མོངས་གནས་གྱུར་ཡེ་ཤེས་ཚོགས༔ དུག་ལྔ་གསང་བ་སྐུ་ལྔའི་བདག༔ སྤང་བླང་རྟོག་པ་ 
རྣམ་གྲོལ་བའི༔ རྣམ་དག་ཀློང་དུ་མཆོད་པར་བཞེས༔ ཞེས་ནང་གིའོ༔ ཐབས་ཤེས་ཟུང་ 
འཇུག་བདེ་བ་ཆེ༔ བདེ་བ་ཆེན་པོ་བྱང་ཆུབ་ལམ༔ རྣམ་དག་འཛིན་པ་ཀུན་བྲལ་བའི༔ 
གསང་བའི་མཆོད་པ་བཞེས་སུ་གསོལ༔ དེ་ནས་གདུང་བའི་ང་རོ་ཡིས༔ མཆི་མ་འཁྲུགས་ 
ཤིང་གདུང་ཡུས་ཀྱིས༔ སྙན་པའི་དབྱངས་དང་བཅས་ནས་ནི༔ གསོལ་བ་འདི་སྐད་གདབ་ 
པར་བྱ༔ འགྲོ་བའི་མགོན་པོ་ཐོད་ཕྲེང་རྩལ༔ སྣང་བ་མཐའ་ཡས་སྤྲུལ་པའི་སྐུ༔ དུས་གསུམ་ 
སངས་རྒྱས་ཕྲིན་ལས་ཉིད༔ གསོལ་བ་འདེབས་སོ་བྱིན་གྱིས་རློབས༔ ད་ལྟ་ལྔ་བརྒྱའི་ 
ཐ་མ་ལ༔ སྐལ་དམན་བདག་ཅག་མི་སྐྱོབ་ནཿ༔ ཐུགས་རྗེ་ཆུང་བར་མི་འགྱུར་རམ༔ བརྩེ་ 
བས་སྐྱོབས་ ཤིག་ཐུགས་རྗེ་ཅན༔ བདག་ཅག་མ་རིག་མུན་པས་འཐིབས༔ ཐུགས་རྗེའི་
156

༄༅། །ཟབ་གཏེར་ཆོས་ཀྱི་མཛོད་ཁང་།
སྒྲོན་མེ་སྦར་དུ་གསོལ༔ ཞེ་སྡང་དུག་ལྔའི་འདམ་དུ་བྱིང་༔ ཐུགས་རྗེའི་ལྕགས་ཀྱུས་དྲང་ 
དུ་གསོལ༔ སྐྱིད་སྡུག་རེ་ལྟོས་ཁྱེད་ཤེས་ཀྱིས༔ བློ་སྙིང་གཏད་ས་མ་ནོར་བས༔ སྨིན་ཅིང་ 
གྲོལ་བར་མཛད་དུ་གསོལ༔ ཞེས་ཁ་ཙམ་མ་ཡིན་ཡིན་པར་བྱའོ༔ དེ་ནས་དམིགས་པ་ 
གསལ་བྱས་འཛབ་བཟླས་ནི༔ རང་ཉིད་རྟ་ཕག་གསལ་བྱས་ནས༔ སྙིང་གར་ཨོ་རྒྱན་ཡབ་ 
ཡུམ་གཉིས༔ རྡོ་རྗེ་འཆང་དུ་གསལ་བར་བསྐྱེད༔ སྙིང་གི་པད་འདབ་ཕྱི་ ནང་ལུས༔ ནང་ 
གི་ལྔ་ལ་སྐུ་ལྔ་སྟེ༔ ཕྱི་ཡི་བརྒྱད་ལ་མཚན་བརྒྱད་བསྐྱེད༔ མཁའ་འགྲོ་ཆོས་སྐྱོང་དམ་ 
ཅན་རྣམས༔ བདག་ལ་འཇའ་ལྟར་བསྐོར་བར་བསམ༔ ཐུགས་ཀའི་འོད་ཟེར་ཁ་དོག་ལྔ༔ 
བུམ་པའི་ལྷ་ཚོགས་ཐུགས་ཀར་འབྲེལ༔ འོད་ཟེར་ཕྱོགས་བཅུའི་ཞིང་དུ་འཕྲོས༔ སླར་འདུས་ 
བུམ་པའི་ནང་དུ་བྱོན༔ ཐམས་ཅད་བྱང་སེམས་བདུད་རྩིར་ཞུ༔ འོད་ཟེར་གཟུངས་ཐག་ 
དག་ལ་འཁྲིལ༔ བདག་གི་ཐུགས་ཀར་འཁྲིལ་ཞིང་ཐིམ༔ ཐུན་མཚམས་དངོས་གྲུབ་བླང་ 
བ་ནི༔ ལྷ་ཚོགས་ཚོམ་བུའི་ཐུགས་ཀ་ནས༔ ཨོཾ་འཕྲོས་བདག་གི་སྤྱི་བོར་ཐིམ༔ བུམ་དབང་ 
ཐོབ་ཅིང་ཚེ་དབང་ཐོབ༔ ཨཱཿ༔འཕྲོས་བདག་གི་མགྲིན་པར་ཐིམ༔ གསང་དབང་ཐོབ་ཅིང་ 
ངག་སྒྲིབ་དག༔ ཧཱུཾ་འཕྲོས་བདག་གི་ཐུགས་ཀར་ཐིམ༔ ཡེ་ཤེས་དབང་ཐོབ་ཡིད་སྒྲིབ་དག༔ 
ཧྲཱིཿའཕྲོས་བདག་གི་ལྟེ་བར་ཐིམ༔ དབང་བཞི་ཐོབ་ཅིང་ལྷན་སྐྱེས་འཆར༔ ཡིད་ལ་གང་ 
འདོད་དམིགས་པ་བསྒྱུར༔ སྔགས་ནི་རྩ་གསུམ་དྲིལ་ལ་བཟླས༔ ཨོཾ་ཨཱཿཧཱུྃ་བཛྲ་གུ་རུ་པདྨ་ 
ཐོད་ཕྲེང་རྩལ༔ བཛྲ་ས་མ་ཡ་ཛྭ༔ སིདྡྷི་ཕ་ལ་ཧཱུྃ་ཨཱཿ ཧཱི་མ་ཧ་རི་ནི་ས་ར་ཙ་ཧྲཱི་ཡ་ཙིཏྟ་ 
ཧྲིང་ཧྲིང་ཛ༔ ཞེས་ནི་མ་ཡེངས་དག་པར་བཟླས༔ གཟུངས་ཐག་རང་གི་ལག་པས་བཟུང་༔ 
དམིགས་པའི་འཕྲོ་འདུ་གསལ་བ་གཅེས༔ དེ་ནས་བུམ་པའི་ལྷ་རྣམས་ཀྱང་༔ གཟུངས་ 
ཐག་ལ་ནི་རྟ་བྱས་ནས༔ བདག་གི་སྙིང་གི་དཀྱིལ་དུ་ཐིམ༔ དམ་ཚིག་ཡེ་ཤེས་གཉིས་
157

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
མེད་པས༔ བདག་གི་ལུས་ངག་ཡིད་ལ་ཐིམཿ༔ བུམ་པ་རང་གི་སྤྱི་བོར་བཞག༔ དབང་ 
བཞི་བླངས་ཤིང་ནང་རྫ་ས་རོལ༔ དངོས་གྲུབ་ཐོབ་པར་ངེས་ཤེས་བསྐྱེད༔ དེ་རྗེས་དགོངས་ 
པ་སྐྱོང་བ་ནི༔ གོང་གི་མཆོད་བསྟོད་འཕྲོ་འདུ་རྣམས༔ དམིགས་པ་མེད་པའི་རྒྱས་གདབ་ 
སྟེ༔ གཉིས་འཛིན་མེད་པའི་ངང་དེ་ལས༔ མ་ཡེངས་མིག་ནི་མཁའ་ལ་གཏད༔ མ་བཅོས་ 
ངང་ལ་ཙན་ནེ་བཞག༔ བྱིང་རྒོད་མི་གཏོང་ངར་དང་ལྡན༔ ཞིབ་པར་ཁྲིད་ཡིག་དག་ཏུ་ 
གསལ༔ དུས་བཞིར་རྣལ་འབྱོར་གསལ་བར་བྱ༔ འགྲོ་འཆག་ཟ་འཐུང་ཉལ་འདུག་ཀྱང་༔ 
ཐམས་ཅད་ཆོས་ཉིད་རོལ་པར་ནི༔ དྲན་འཛིན་སྐྱོང་ཞིང་འགྲུབ་པར་བྱ༔ བྱ་བློའི་བཟང་ 
རྟོག་མི་གཞུག་ཅིང་༔ མ་བཅོས་གང་ཤར་ཉམས་སུ་སྐྱོངས༔ ཐེ་ཚོམ་མེད་པར་འགྲུབ་ 
པར་འགྱུར༔ དེ་ནས་སྨོན་ལམ་གདབ་པ་ནི༔ ཨེ་མ་ཧོཿ རྩ་བ་གསུམ་གྱི་ལྷ་ཚོགས་ 
རྣམས༔ སྔོན་ནས་ཁྱེད་དང་སྨོན་ལམ་གཅིག༔ ད་ལྟ་འབྲས་བུ་དུས་འདིར་སྨིན༔ ད་ནི་ 
འདུ་འབྲལ་མེད་པར་ཤོག༔ ཅེས་ཅི་རིགས་པར་བྱའོ༔ བཀྲ་ཤིས་ནི༔ ཧོ༔ མཐོང་ཐོས་ 
དྲན་ཞིང་རེག་པས་ཀྱང་༔ འཁོར་བའི་གནས་ནས་ཐར་ལམ་འཇུག༔ ཐོག་མ་བར་དང་ 
མཐར་དགེ་བའི༔ རྩ་བ་གསུམ་གྱི་བཀྲ་ཤིས་ཤོག༔ ཅེས་སོགས་གང་ཡང་བྱའོ༔ ང་ཡི་ 
སྙིང་ཁྲག་དྭངས་མའི་སྐོར༔ འཕྲལ་དུ་འགྲུབ་རྟགས་འབྱུང་བའི་ཆོས༔ ཚེ་གཅིག་སངས་ 
རྒྱས་ལམ་མཆོག་འདི༔ ང་ཡིས་དབང་བསྐུར་བྱིན་བརླབས་པའི༔ སྦས་པའི་རྣལ་འབྱོར་ 
སྣ་ཚོགས་སྤྱོད༔ ཐུགས་སྲས་ཁྱེད་དང་འདི་འཕྲད་ཤོག༔ ས་མ་ཡ༔ རྒྱ་རྒྱ་རྒྱ༔ ཨ་སིང་དྷ་ 
ཐིམ༔ ཡང་གསང་བླ་མའི་ཐུགས་སྒྲུབ་འདི༔ བདག་འདྲ་གཏེར་སྟོན་རཏྣ་ཡིས༔ ཁྱུང་ 
ཆེན་ བྲག་ ནས་ ཕྱུང་ བ་ ལགས༔ འགྲོ་ དོན་ དཔག་ མེད་ འབྱུང་ པར་ ཤོག༔ དགེའོ༔
158

༄༅། །ཟབ་གཏེར་ཆོས་ཀྱི་མཛོད་ཁང༌།
ཧཱུྃ༔ གུ་རུ་པདྨའི་སྒེར་སྒྲུབ་ཅེས་བྱ་བ་བཞུགས་སོ༔
ཧཱུྃ༔ ཐུགས་དམ་ལྷ་ལ་ཕྱག་འཚལ་ལོ༔ དངོས་གྲུབ་ཐམས་ཅད་ཀྱི་ རྩ་བ་བྱང་ཆུབ་ 
མྱུར་དུ་ཐོབ་པར་བྱེད་པའི་ཐབས༔ གུ་རུ་པདྨ་འབྱུང་གནས་བསྒྲུབ་པའི་རིམ་པ་འདི་ལ་ 
གསུམ་སྟེ༔ སྦྱོར་བ༔ དངོས་གཞི༔ རྗེས་སོ༔ སྦྱོར་བ་ནི་རང་སྟན་བདེ་བར་འདུག་སྟེ༔ 
སྤྱི་བོར་བླ་མ་བསྒོམ༔ ཐལ་མོ་སྦྱར་ཏེ་འདི་སྐད་དོ༔ ན་མོ༔ སངས་རྒྱས་མ་ལུས་འདུས་ 
པའི་སྐུ༔ བླ་མ་མཆོག་ལ་སྐྱབས་སུ་མཆི༔ འགྲོ་རྣམས་མ་ལུས་བསྒྲལ་བའི་ཕྱིར༔ བླ་མ་ 
བསྒྲུབ་པར་སེམས་བསྐྱེད་དོ༔ ཞེས་ལན་གསུམ་བྱའོ༔ དངོས་གཞི་ནི༔ སེམས་ཉིད་མ་ 
བཅོས་པའི་ངང་ལས་རང་ཡི་དམ་དུ་གསལ་བའི་སྤྱི་གཙུག་ཉི་ཟླ་པདྨའི་སྟེང་དུ༔ གུ་རུ་ 
པདྨ་འབྱུང་གནས་ཞལ་གཅིག་ཕྱག་གཉིས་སྐྱིལ་ཀྲུང་དུ་བཞུགས་པ༔ ཕྱག་གཡས་རྡོ་རྗེ་ 
ཐུགས་ཀར་འཛིན་ཅིང་༔ གཡོན་པས་དྲིལ་བུ་དཀུར་བརྟེན་པ༔ དབུ་ལ་ཤ་བའི་མཉེན་ 
ཞུ་གསོལ་ཞིང་༔ སྐུ་ལ་ཟབ་བེར་དང་ཆོས་གོས་གསོལ་བ༔ གཞོན་ནུ་ལོ་བཅུ་དྲུག་ 
ལོན་པ་ལྟ་བུ༔ དཀར་ལ་དམར་བའི་མདངས་དང་ལྡན་པ༔ འཁོར་མཁའ་འགྲོ་མང་པོ་ 
སྤྲིན་བཞིན་གཏིབས་པ༔ དམ་ཚིག་ཡེ་ཤེས་གཉིས་སུ་མེད་པའི་སྐུ་གསུང་ཐུགས་ལས་འོད་ 
ཟེར་བྱུང་ནས༔ བདག་གི་ལུས་ངག་ཡིད་གསུམ་གྱི་སྒྲིབ་པ་སྦྱངས་ཤིང་དངོས་གྲུབ་ཆར་ 
བཞིན་འབེབས་པར་བསམ་ལ༔ ཨོཾ་ཨཱཿཧཱུྃ་བཛྲ་གུ་རུ་པདྨ་སིདྡྷི་ཧཱུྃ༔ ཞེས་བཟླས་ཤིང་ 
བསྒྲུབ་བོ༔ རྗེས་ནི༔ བླ་མ་དང་གཉིས་སུ་མེད་པར་འདྲེས་ཏེ༔ གང་དུ་ཡང་མི་རྟོག་པར་ 
མཉམ་ཉིད་དུ་བཞག་གོ༔ དེ་བཞིན་དུ་ཐུན་མཚམས་ལ་སོགས་པར་གཏོར་མ་བྱ་སྟེ༔ རིན་
159

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
པོ་ཆེའི་སྣོད་དུ་གཏོར་མ་ཆང་ངམ་ཆུས་སྦྲུས་ཏེ༔ རིན་པོ་ཆེ་འབར་བ་ལ་ཨ་མྲྀ་ཏ་དང་ཤ་ 
མར་བྲན་ནོ༔ ཨོཾ་ཨཱཿཧཱུྃགསུམ་གྱིས་ཡེ་ཤེས་ལྔའི་བདུད་རྩིའི་རང་བཞིན་དུ་བྱིན་གྱིས་ 
བརླབས༔ ཧཱུྃ༔ སྔོན་གྱི་བསྐལ་པའི་དང་པོ་ལ༔ ཡུལ་གྱི་མིང་ནི་ཨོ་རྒྱན་ཡུལ༔ པདྨ་གེ་ 
སར་སྡོང་པོ་ལ༔ ཡ་མཚན་མཆོག་གི་དངོས་གྲུབ་བརྙེས༔ པདྨ་འབྱུང་གནས་ཞེས་སུ་གྲགས༔ 
འཁོར་དུ་མཁའ་འགྲོ་མང་པོས་བསྐོར༔ ཁྱེད་ཀྱི་རྗེས་སུ་བདག་བསྒྲུབ་ཀྱིས༔ བྱིན་གྱིས་ 
བརླབ་ཕྱིར་གཤེགས་སུ་གསོལ༔ དམ་རྫས་རྒྱན་གྱི་གཏོར་མ་བཞེས༔ སྐུ་གསུང་ཐུགས་ 
ཀྱི་དངོས་གྲུབ་སྩོལ༔ གུ་རུ་དྷེ་ཝ་དྷཱ་ཀི་ནི་མ་ཧཱ་བ་ལིཾ་ཏ་ཁཱ་ཧི་ཁཱ་ཧི༔ ཞེས་ལན་གསུམ་ 
སོགས་བརྗོད་དོ༔ གཏོར་ཕུད་མེ་ནང་དུ་བླ་མར་བསྒོམས་ལ་འབུལ༔ ལྷག་མ་རྣམས་ 
དངོས་གྲུབ་ཏུ་བླངས་ལ་རོལ་བར་བྱའོ༔ ངེས་པར་དངོས་གྲུབ་དམ་པ་ཡང་ཐོབ༔ དེ་ལྟར་ 
བླ་མ་བསྒྲུབས་པའི་གྲུབ་རྟགས་སུ་བྱིན་རླབས་རང་བཞིན་གྱིས་འབེབས་ཤིང་༔ རིག་པ་ 
ཡེ་ཤེས་སུ་འབར་ཏེ༔ བདེ་གསལ་འཛིན་མེད་དུ་སྐྱེ༔ རྟོགས་པ་མངོན་དུ་གྱུར༔ ལྷ་སྲིན་ 
དབང་དུ་གྱུར༔ དངོས་སམ་རྨི་ལམ་དུ་ཞལ་མཇལ་ཞིང་༔ གདམས་ངག་གསུངས༔ ཚེ་ 
ཡི་རིག་འཛིན་འགྲུབ་བོ༔ ཕྱི་རབས་སྐལ་ལྡན་རིགས་ཀྱི་བུ་མཆོག་ཀུན༔ དངོས་གྲུབ་གཉིས་ 
པོ་བླ་མའི་ཐུགས་སྒྲུབ་འདིས་འགྲུབ་པས༔ དང་དུ་ལོངས་ཤིག་བསམ་པ་འགྲུབ་སྟེ༔ ས་ 
མ་ཡཱ༔ ཤེས་རབ་བློ་ལྡན་སྙིང་རྗེ་ཅན་དང་འཕྲད་པར་ཤོག༔ ཐེམ་ཡིག་མེད་པའི་སྒྲུབ་པ་ 
ལགས་སོ༔ དགེའོ༔ དགེའོ༔ དགེའོ༔
160

༄༅། །ཟབ་གཏེར་ཆོས་ཀྱི་མཛོད་ཁང་།
༄༅། །གུ་རུ་གསང་བའི་སྒྲུབ་པ་ཟངས་མཛོད་ནས་བྱོན་པའོ།
IF805ཏུགཉིསྒྱུ39ཏཱཿ ཐུགས་དམ་ལྷ་ལ་ཕྱག་འཚལ་ལོ༔ བདག་འདྲ་པདྨ་ 
འབྱུང་གནས་ཀྱིས༔ སྙིགས་མའི་སེམས་ཅད་དོན་ཕྱིར་དུ༔ ཐུགས་ཀྱི་བཅུད་ཐིག་གསང་ 
སྒྲུབ་སྦས༔ རིག་འཛིན་རྒོད་ཀྱི་ལྡེམ་འཕྲུ་ཅན༔ ཐུགས་ཀྱི་གཏེར་དང་འཕྲད་པར་འགྱུར༔ 
ཁ་བསང་གཡོ་སྒྱུ་ཐེ་ཚོམ་མེད༔ བདག་ལ་རྩེ་གཅིག་མོས་པ་ལ༔ བླ་མའི་ཐུགས་སྒྲུབ་འདི་ 
སྟོན་ ཅིགགཿ༔ འདི་ ལྟར་ རྩེ་ གཅིག་ བསྒྲུབ་ ནུས་ ན༔ བདག་ དང་ མི་ འབྲལ་ ཐུགས་ 
རྗེས་གཟིགསཿ༔ ཋ༢ནགཥྚཥཿཋ༢།ཉརྟགི བླ་མའི་ཐུགས་སྒྲུབ་གསང་བ་རིན་ཆེན་ཞེས་ 
བྱ་བ་འདི་བསྒྲུབ་པའི་ཐབས་ནི༔ ལས་དང་སྐལ་བར་ལྡན་པའི་གང་ཟག་འཇིག་རྟེན་ 
གྱི་བྱ་བ་ཐམས་ཅད་ལ་མི་ཆགས་པ༔ རང་གི་སྣང་བ་ལས་སུ་རུང་བ་གཅིག་གིས་སྒྲུབས་ 
ཤིག༔ དང་པོ་སྒོ་གསུམ་བྲེལ་བ་སྤངས་ཏེ༔ དབེན་པའི་གནས་སུ་ལུས་བདེ་བར་བསྡད་ 
ལ༔ སེམས་ཀྱི་ངོ་བོ་བླ་མའི་ངོ་བོར་བསྒྲུབ་སྟེ༔ རང་གི་ལུས་འདོམ་གང་གྲུ་བཞི་གཞལ་ 
ཡས་ཁང་༔ དབུས་ན་ཙིཏྟ་རིན་ཆེན་འབར་བ༔ དེའི་ནང་ན་རང་རིག་སེམས་ཀྱི་རྒྱལ་པོ༔ 
པདྨ་ཐོད་ཕྲེང་རྩལ་སྐུ་མདོག་མཐིང་ཀཿ༔ ཡུམ་རྡོ་རྗེ་ཕག་མོ་དང་གཉིས་སུ་མེད་པར་སྦྱོར་ 
བ༔ རྡོ་རྗེ་དྲིལ་བུ་བསྣམས་ཏེ་འགྱིང་བག་ཏུ་བཞུགས་པ༔ དེའི་ཕྱི་རིམ་པདྨ་འདབ་བཞི་ 
ལ༔ དཔའ་བོ་རིགས་བཞི་དང་མཁའ་འགྲོ་སྡེ་བཞི་འཁྲིལ་སྦྱོར་མཛད་པ༔ ལུས་གྱི་རྩ་ 
སྟོང་ཕྲག་བདུན་བཅུ་རྩ་གཉིས་ལ༔ དཔའ་བོ་སྟོང་ཕྲག་བདུན་བཅུ་རྩ་གཉིས་དང་༔ བ་ 
སྤུ་ཉི་ཁྲི་ཆིག་སྟོང་ལ༔ མཁའ་འགྲོ་ཉི་ཁྲི་ཆིག་སྟོང་གནས་པ༔ ཕུང་པོ་ལྔ་རྒྱལ་བ་རིགས་
161

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
ལྔ༔ འབྱུང་བ་ལྔ་རིགས་ཀྱི་ཡུམ་ལྔ༔ དབང་པོ་ལྔ་མཆོད་པའི་ལྷ་མོ་ལྔ༔ སྐྱེ་མཆེད་དྲུག་ 
འདོད་ཡོན་གྱི་ལྷ་མོ་དྲུག༔ རྟག་པར་རང་བྱུང་གི་མཆོད་པས་ཀུན་མཉེས་པ༔ དེ་ལྟར་གང་ 
ཟག་གི་བློ་ཡིས་ཆེད་དུ་བཅོས་ནས་བསྒོམ་དགོས་པ་མ་ཡིན་ཏེ༔ རང་ལ་རང་ཆས་སུ་ཡེ་ 
ནས་ཡོད༔ ཡེ་ནས་གསལ་བས་རང་གི་སྣང་བ་ལྷ་རུ་གསལ་ལེར་གསལ༔ སྒྲ་སྒྲོགས་པ 
ཧཱུཾ་སྒྲ་དིར་དིར༔ དྲན་པ་གསལ་སྟོང་འཛིན་མེད་དུ་ལྷང་ངེ་བསྒོམ༔ ཕྱིའི་དབང་པོ་སྒོ་ལྔའི་ 
སྤྱོད་ཡུལ་ནི༔ ལྷ་མོ་ལྔ་རུ་གྱུར་ཏེ་རང་གིས་རང་ལ་མཆོད༔ ནང་ཟས་ཀྱི་ངོ་བོ་བདུད་རྩིའི་ལྷ་ 
མོར་གྱུར་ཏེ༔ ལྷ་ལ་ལྷ་ཐིམ་པར་རོལ༔ དེ་ལྟར་ཏིང་ངེ་འཛིན་གྱི་ཚོགས་མཆོད་དུས་བཞིར་ 
འབུལ༔ གཏོར་མ་རང་གི་ལྟོ་ལ་བྱ༔ མཆོད་པ་རང་བྱུང་གི་ལྷ་ལ་འབུལ༔ འགྲོ་འདུག་ཉལ་ 
དང་སྤྱོད་ལམ་ཐམས་ཅད་ཀུན༔ དེ་ལྟར་ལྟ་བའི་བྱ་ར་མ་གཡེངས་ན༔ ཨོ་རྒྱན་པདྨ་འབྱུང་ 
གནས་ཐུགས་ཀྱི་སྲས༔ བདག་དང་རྟག་ཏུ་མི་འབྲལ་རྩེ་གཅིག་འགྲོགས༔ མཆོག་དང་ 
ཐུན་མོང་དངོས་གྲུབ་མྱུར་དུ་ཐོབ༔ ཕྱི་ནང་ཟས་ནོར་མི་དང་ལྷ་འདྲེ་འདུས༔ བླ་མེད་བྱང་ 
ཆུབ་གོ་འཕང་མྱུར་དུ་ཐོབ༔ ལྟ་བས་མ་ཟིན་བསྒྲུབས་ཀྱང་དོན་མེད་པས༔ ལྟ་བའི་བྱ་ར་ 
གཅེས་སོ་རིགས་ཀྱི་བུ༔ བླ་མའི་ཐུགས་སྒྲུབ་གསང་བ་རིན་ཆེན་འདུས་པ་ལས༔ བསྙེན་ 
པའི་ལེའུ་སྟེ་དང་པོའོ༔
རང་བྱུང་པདྨ་འབྱུང་གནས་ཐུགས་སྒྲུབ་ནི༔ རྣལ་འབྱོར་ལུས་ཀྱི་ཕོ་བྲང་ཙིཏྟའི་དབུས༔ 
བླ་མ་ཡབ་ཡུམ་མདངས་ལྡན་ཡ་ལ་ལ༔ གིང་དང་མཁའ་འགྲོ་ཧཱུྃ་སྒྲ་དི་རི་རི༔ ལུས་ཀྱི་ཕྱི་ 
རིམ་འདོམ་གང་འཕགས་པའི་སར༔ གཡས་ན་དཔའ་བོ་བྲོ་རྡུང་ཁྲབས་སེ་ཁྲབ༔ གཡོན་ 
ན་དཔའ་མོ་གར་བྱེད་ཤིགས་སེ་ཤིག༔ མདུན་ན་མཁའ་འགྲོ་སྤྲིན་ལྟར་ཐིབས་སེ་ཐིབ༔ 
རྒྱབ་ན་ཆོས་སྐྱོང་ལས་བྱེད་ཁྱུགས་སེ་ཁྱུག༔ ཐམས་ཅད་སྔགས་ཀྱི་སྒྲ་སྒྲོག་དི་རི་རི༔
162

༄༅། །ཟབ་གཏེར་ཆོས་ཀྱི་མཛོད་ཁང་།
རང་གི་ཟས་ཀྱིས་ཚོགས་ཀྱི་མཆོད་པ་འབུལ༔ ཟས་ལས་འོད་འཕྲོས་བདུད་རྩིའི་ཆར་ 
བབས་ནས༔ ཕྱི་རིམ་འཁོར་གྱི་བཀའ་སྲུང་གཉིས་ལ་འབུལ༔ བདག་གི་སྒོ་གསུམ་བྱ་ 
བྱེད་ཐམས་ཅད་ཀུན༔ སེམས་ཅན་དོན་དུ་དགེ་བའི་རྩ་བར་བསྔོ༔ པདྨ་འབྱུང་གནས་ 
བདག་ལ་མོས་པ་ཡིས༔ གསོལ་འདེབས་ལུས་ངག་ཡིད་གསུམ་གུས་པས་མཛོད༔ བྱམས་ 
དང་སྙིང་རྗེས་སེམས་ཅན་ཀུན་ལ་གཟིགས༔
རང་གི་ཕྱི་ནང་ལྷ་རྣམས་གསལ་བཏབ་ལ༔ མོས་གུས་གདུང་བ་དྲག་པོས་རྩེ་གཅིག་ཏུ 
སྙན་པའི་དབྱངས་དང་བཅས་པས་སྙིང་པོ་བཟླ༔ ཨོཾ་ཨཱཿ༔ཧཱུྃ་བཛྲ་ས་མ་ཡ༔ གུ་རུ་པདྨ་སིདྡྷི་ 
ཧཱུྃ་ཨཱ༔ བླ་མའི་སྙིང་པོ་ཡི་གེ་བཅོ་ལྔ་པ༔ ༀ་ཨཿཧཱུྃ་ཧྲཱིཿ༔ སྟྲཱི་མ་ཧ་རི་ནི་ས་ར་ཙ་ཧྲཱི་ཡཿ༔ ཧཱུྃ་ཧཱུྃ་ 
ཛ་ཛ༔ བླ་མ་ཡི་དམ་དཔའ་བོ་མཁའ་འགྲོ་གིང་༔ ཀུན་འདུས་སྙིང་པོ་ཡི་གེ་བཅུ་དགུ་པ༔ 
སྔགས་ཀྱི་སྙིང་པོ་བཟླས་པས་ལྷ་རྣམས་ཀུན༔ སྙིང་གི་ནང་ནས་གུ་རུ་དགྱེས་ཤིང་བཞད༔ 
རྩ་འདབ་ཀུན་ལ་ལྷ་རྣམས་མདངས་དང་ལྡན༔ རྩ་ནང་ལུས་ཀྱི་མཁའ་འགྲོ་ཐམས་ཅད་ 
ཀུན༔ འཛབ་བསྙེན་ཧཱུཾ་གི་སྒྲ་སྒྲོགས་དི་རི་རི༔ ཕྱི་ནང་སྣོད་བཅུད་འཇིག་རྟེན་ཐམས་ཅད་ 
ཀུན༔ རིག་འཛིན་དཔའ་བོ་མཁའ་འགྲོ་ཆོས་སྐྱོང་གིས༔ དབྱར་གྱི་ཆར་སྤྲིན་འཐིབས་པ་ 
བཞིན་དུ་གང་༔ གར་བསྒྱུར་བྲོ་བརྡུང་འཛབ་བསྙེན་དི་རི་རི༔ འཇིག་རྟེན་ཐམས་ཅད་ 
སྔགས་ཀྱི་འོད་ཀྱིས་ཁེངས༔ འགྲོ་བ་རིགས་དྲུག་སེམས་ཅན་སྒྲིབ་པ་སྦྱངས༔ ང་དང་བདག་ 
མེད་མཉམ་པའི་ངང་ཉིད་ལས༔ ལུས་ངག་ཡིད་གསུམ་མ་ཡེངས་དྲན་པ་བཟུང་༔ སྟེང་ 
རླུང་འོག་རླུང་བསྡམས་ཏེ་འཕྲུལ་འཁོར་བསྐོར༔ སྣོད་བཅུད་ཐམས་ཅད་འོད་ཟེར་དཀར་ 
པོས་ ་གང་༔ གང་ལ་ཕོག་པས་སྡུག་བསྔལ་ཐམས་ཅད་ཞི༔ བྱང་ཆུབ་སེམས་ཀྱི་ཆོས་ལ་ 
སྤྱོད་པར་འགྱུར༔ སྣོད་བཅུད་གསེར་མདོག་འོད་ཟེར་སེར་པོ་ཡིས༔ འབྱུང་བའི་བཅུད་
163

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
བསྡུས་བདག་དང་ཡུལ་ལ་བསྟིམས༔ བདག་གཞན་ཚེ་དང་བསོད་ནམས་རྒྱས་པར་འགྱུར༔ 
སྣོད་བཅུད་འོད་ཟེར་དམར་པོས་གང་བ་ཡིས༔ ལྷ་འདྲེ་མི་ཡི་སྲོག་གི་མདངས་བསྡུས་ལ༔ 
རང་ལ་བསྟིམས་པས་ཁམས་གསུམ་དབང་དུ་འདུ༔ འཇིག་རྟེན་ཐམས་ཅད་འཇིགས་ 
པའི་མཚོན་ཆ་དང་༔ མགར་གྱི་ཞུན་མེ་ལྟར་དུ་འཕྲོས་པ་ཡིས༔ གང་ལ་བྱ་བའི་ཡུལ་དེ་ 
ཐལ་བར་རློག༔ དགྲ་བགེགས་གང་ཡིན་ཚར་བཅད་བསྒྲལ་བར་འགྱུར༔ དེ་ལྟར་བསྒྲུབས་ 
པས་ལས་དང་སྐལ་བ་ཡི༔ རབ་ཀྱིས་ཞག་བདུན་འབྲིང་གིས་བཅུ་བཞི་དང་༔ ཐ་མ་ཉི་ 
ཤུ་གཅིག་གིས་ངེས་པར་འགྲུབ༔ རབ་ཀྱིས་དངོས་སུ་ཞལ་མཇལ་ལུང་སྟོན་འགྱུར༔ འབྲིང་ 
གིས་རྨི་ལམ་ཉམས་སུ་ལུང་བསྟན་ཐོབ༔ ཚེ་ལུས་འདི་ལ་མཆོག་གི་དངོས་གྲུབ་ཐོབ༔ 
མཁའ་སྤྱོད་གནས་སུ་ཐེ་ཚོམ་མེད་པར་འགྲོ༔ ཐ་མ་འགྲོ་བ་འདུལ་བའི་སྟོབས་བསྐྱེད་ 
ནས༔ ལྷ་འདྲེ་མི་གསུམ་ཐམས་ཅད་དབང་དུ་འདུ༔ ཟས་ནོར་ཆོས་ཀྱི་ཆར་བ་འབེབས་ 
པར་ངེས༔ ཨོ་རྒྱན་ཐུགས་སྒྲུབ་གསང་བའི་གཏེར་མཛོད་འདི༔ མཚོ་རྒྱལ་ཐུགས་ལ་ཆོངས་ 
ལ་གཏེར་དུ་སྦོས༔ སྙིགས་མའི་དུས་སུ་ལས་ཅན་སྐྱེས་བུ་ཡིས༔ ང་ཡི་ཐུགས་སྒྲུབ་གསང་ 
བ་འདི་རྙེད་ནས༔ འགྲོ་དྲུག་འདྲེན་པའི་དེད་དཔོན་བྱེད་པར་ཤོག༔ བཀྲ་ཤིས༔
164

༄༅། །ཟབ་གཏེར་ཆོས་ཀྱི་མཛོད་ཁང་།
༄༅། །གསང་མཚན་ཐུགས་ཀྱི་སྒྲུབ་པ་ལས་ཐེམས་མེད་སྙིང་ཁྲག་གི་དྭངས་མ་ 
གུ་རུ་དྲག་པོ་སྤྱན་མངས་ཀྱི་སྒྲུབ་ཐབས་བཞུགས་སོ། །
$4གཏ་རྒགིཀྵསྒ2ཤཏ༔ སངས་རྒྱས་ཀུན་གྱི་ཡོན་ཏན་རྫོགས༔ འཁོར་འདས་ 
ཀུན་གྱི་བདག་ཉིད་ཅནཿ༔ སྨིན་གྲོལ་ཀུན་གྱི་ཐབས་ཆེན་པོ༔ གུ་རུ་དྲག་པོ་རྩལ་ལ་འདུདཿ༔ 
ང་ཡི་རྗེས་འབྲང་རྣལ་འབྱོར་པ༔ ལས་ཅན་སྐལ་བ་ལྡན་པའི་བུ༔ ཞི་ཁྲོ་བདེ་གཤེགས་ 
འདུས་པ་ཡི༔ ཐུགས་སྲོག་ཧཱུཾ་གི་སྒྲུབ་པ་མཛད༔ རྒྱུད་ཆེན་རྩ་བ་ཐམས་ཅད་ལས༔ བླ་མ་ 
བསྒོམ་ཞིང་ཧཱུྃ་བགྲངས་ཏེ༔ ཡོན་ཏན་འབྲས་བུ་སྔོན་སངས་རྒྱས༔ ཞེས་གསུངས་པས༔ 
གནས་ལུགས་དང་མཐུན་པར་དབང་ཐོབ་ནས༔ མཆོད་པ་ཚོགས་འཁོར་བཤམས་ལ༔ 
བསྐྱེད་རིམ་གྱི་ལྷ་སྐུ་བཀྲམ་ལ༔ སྟན་བདེ་བ་ལ་འདུག་སྟེ༔ སྐྱབས་འགྲོ་སེམས་བསྐྱེད་ 
སྔོན་དུ་སོང་ནས་རང་ཉིད་སྐད་ཅིག་གིས་ནམ་མཁའ་ལ་འཇའ་ཤར་བ་ལྟར༔ གུ་རུ་དྲག་ 
པོ་རྩལ་སྐུ་མདོག་མཐིང་ནག་ཞལ་གཅིག་ཕྱག་གཉིས་པ༔ དབུའི་གཙུག་ཏོར་ན་རྟ་མགོ་ 
གསུམ་གྱེན་དུ་འཁྱིལ་བ༔ ཐོད་པ་སྐམ་པོ་ལྔས་དབུ་བརྒྱན་པ༔ སྤྱན་གསུམ་དམར་ལ་ 
ཟླུམ་པ༔ ཞལ་བསྒྲད་ཅིང་མཆེ་བ་གཙིགས་པ༔ སྨ་ར་དང་ཨག་ཚོམ་ལ་མེའི་ཚྭ་ཚྭ་འཕྲོ་བ༔ 
སྣ་གཉིས་ན་མི་མགོ་རེ་རེ་བཅུག་པ༔ ཕྱག་གཡས་ཉི་མ་གཡོན་ཟླ་བ་ཆ་ལང་དུ་བརྡབས་ 
པའི་བར་དུ་གནོད་བྱེད་ཐམས་ཅད་གཞོབ་ཏུ་བུན་ནེ་སྲེག་པ༔ ཡེ་ཤེས་ཀྱི་སྤུ་གྲིའི་གཤོག་ 
པ་གདེངས་པ༔ སྐུ་ལ་སྟག་གི་ཤམ་ཐབས་གསོལ་བ༔ དུར་ཁྲོད་ཆས་བརྒྱད་ཀྱིས་བརྒྱན་ 
པཿ༔ ཞབས་གཉིས་འདོར་སྟབས་སུ་བཞུགས་པ༔ ཧཱུྃ་གི་ང་རོ་འབྲུག་ལྟར་སྒྲོགས་པ༔ ཁྲོ་
165

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
ལ་རྔམ་པ་སྐུ་ལ་སྤྱན་སྟོང་རྩ་གཉིས་སུ་འཁྱིལ་བ༔ དེའི་ནང་ན་སངས་རྒྱས་སྟོང་རྩ་གཉིས་ 
སུ་བཞུགས་པ༔ གནོད་བྱེད་དགྲ་བགེགས་ཞབས་ཀྱི་འོག་ཏུ་བརྫིས་པཿ༔ ཡུམ་སྒྲོལ་བྱེད་ 
མ་དམར་མོ་ཕག་ཞལ་གསུམ་གྱེན་ལ་ངུར་བ༔ ཕྱག་གཡས་གྲི་གུག་དང་བཅས་པས་ 
ཡབ་ལ་འཁྱུད་པ༔ གཡོན་པ་ཐོད་ཁྲག་ཡབ་ཀྱི་ཞལ་དུ་སྟོབ་པ༔ དུར་ཁྲོད་ཆས་ཀྱིས་ལེགས་ 
པར་བརྒྱན་པ༔ སྐུ་ལ་སྤྱན་སྟོང་རྩ་གཉིས་ཀྱིས་བརྒྱན་པའི་ནང་ན༔ ཌཱཀྐི་སྟོང་རྩ་གཉིས་ 
བཞུགས་པ༔ གཉིས་མེད་བདེ་བའི་ཉམས་ཀྱིས་བཞུགས་པ༔ ཐུགས་ཀ་ན་ཉི་མའི་སྟེང་ 
ན་ཧཱུཾ་ཚོན་གང་བ་མེའི་ཚྭ་ཚྭ་འཕྲོ་བ་ཞིག་བསམ༔ སྤྱི་བོར་སྐུའི་ཐོད་ཕྲེང་རྩལ༔ དཀར་ལ་ 
ཞལ་གཅིག་ཕྱག་གཉིས་པ༔ རྡོ་རྗེ་དང་ནི་དྲིལ་བུ་འཛིན་པ༔ གཡས་བརྐྱངས་གཡོན་བསྐུམས་ 
རུས་པས་བརྒྱན་པ༔ སྐུ་ཡི་ཕག་མོ་དཀར་མོ་ནི༔ ཕག་ཞལ་འབྲུག་ལྟར་ངུར་བ་ལ༔ གྲི་ 
གུག་ཐོད་ཁྲག་ཡབ་ལ་འཁྱུད་པ༔ མགྲིན་པར་གསུང་གི་ཐོད་ཕྲེང་རྩལ༔ དམར་སྨུག་ཡབ་ 
ཡུམ་འཁྲིལ་སྦྱོར་མཛད༔ ཕྱག་ན་པདྨའི་དྲིལ་བུ་བསྣམས༔ ཐུགས་ཁར་ཐུགས་ཀྱི་ཐོད་ 
ཕྲེང་རྩལ༔ མཐིང་ནག་ཡབ་ཡུམ་འཁྲིལ་སྦྱོར་མཛད༔ ཕྱག་ན་འཁོར་ལོ་དྲིལ་བུ་འཛིན༔ 
ལྟེ་བར་ཡོན་ཏན་ཐོད་ཕྲེང་རྩལ༔ གསེར་མདོག་ཡབ་ཡུམ་འཁྲིལ་སྦྱོར་མཛད༔ ཕྱག་ན་ 
རིན་ཆེན་དྲིལ་བུ་འཛིན༔ གསང་བར་ཀརྨ་ཐོད་ཕྲེང་རྩལ༔ ལྗང་ཁུ་ཡབ་ཡུམ་འཁྲིལ་སྦྱོར་ 
མཛད༔ ཀུན་ཀྱང་རུས་རྒྱན་གར་སྟབས་བསྒྱུར༔ འཁོར་ཡང་རང་འདྲ་མང་པོས་བསྐོར༔ 
སྣང་སྲིད་ཧཱུཾ་སྒྲ་འུ་རུ་རུ༔ བསམ་ལ་ཤེས་པ་ཧུར་བཏོན་ཏེ༔ ཧཱུྃ་ཧཱུྃ་ཧཱུྃ་ཞེས་ངར་ལྡན་བཟླས༔ 
སྐབས་སུ་གསོལ་བ་འདི་ལྟར་བཏབ༔ ཧྲི༔ སྣོད་ཀྱི་འཇིག་རྟེན་གཞལ་གཡས་ཁང་༔ སྐྱེ་
འགྲོ་ཐམས་ཅད་ཡི་དམ་ལྷ༔ རང་ལུས་འབྱུང་བ་གདོས་བཅས་དག༔ གུ་རུ་རྡོ་རྗེ་དྲག་པོ་ 
རྩལ༔ མོས་གུས་གདུང་བས་གསོལ་བ་འདེབས༔ སྙེམས་ཐག་ཆོད་པར་བྱིན་གྱིས་རློབས༔
166

༄༅། །ཟབ་གཏེར་ཆོས་ཀྱི་མཛོད་ཁང་།
ཧཱུྃ༔ སྤྱི་བོ་བདེ་ཆེན་འཁོར་ལོ་རུ༔ རྗེ་བཙུན་རྡོ་རྗེ་ཐོད་ཕྲེང་རྩལ༔ སྐུ་མདོག་དཀར་པོ་འོད་ 
ཟེར་འཕྲོ༔ ཕྱག་ན་རྡོ་རྗེ་དྲིལ་བུ་འཛིན༔ གཉིས་མེད་གསང་བ་ཡུམ་དང་སྦྱོར༔ གཏི་མུག་ 
རྣམ་པར་དག་པའི་རྗེ༔ ཆོས་ཀྱི་དབྱིངས་ཀྱི་ཡེ་ཤེས་གསལ༔ འཁོར་དུ་རྡོ་རྗེ་མཁའ་འགྲོས་ 
བསྐོར༔ བདག་ཅག་གུས་པས་གསོལ་བ་འདེབས༔ དབང་བསྐུར་བྱིན་གྱིས་བརླབ་ཏུ་ 
གསོལ༔ བཛྲ་གུ་རུ་ཛྙ་ན་སིདྡྷི་ཧཱུྃ་ཧཱུྃ་ཧཱུྃ༔ ལྷ་ལས་འོད་བྱུང་སྤྱི་བོ་གང་༔ གཏི་མུག་ལས་ཀྱི་ 
སྒྲིབ་པ་དག༔ བུམ་པའི་དབང་མཆོག་ཐོབ་ནས་ཀྱང་༔ ཆོས་དབྱིངས་སྐུ་ཡི་བྱིན་བརླབས་ 
བསྒོམ༔ ཧཱུཾ༔ མགྲིན་པར་ལོངས་སྤྱོད་འཁོར་ལོ་ནི༔ རྗེ་བཙུན་པདྨ་ཐོད་ཕྲེང་རྩལ༔ སྐུ་ 
མདོག་དམར་པོ་འོད་ཟེར་འཕྲོ༔ ཕྱག་མཚན་པདྨ་དྲིལ་བུ་འཛིན༔ གཉིས་མེད་གསང་བའི་ 
ཡུམ་དང་སྦྱོར༔ འདོད་ཆགས་རྣམ་པར་དག་པའི་རྗེ༔ སོ་སོར་རྟོགས་པའི་ཡེ་ཤེས་གསལ༔ 
འཁོར་དུ་པདྨ་མཁའ་འགྲོས་བསྐོར༔ བདག་ཅག་གུས་པས་གསོལ་བ་འདེབས༔ དབང་ 
བསྐུར་བྱིན་གྱིས་བརླབ་ཏུ་གསོལ༔ པདྨ་གུ་རུ་ཛྙ་ན་སིདྡྷི་ཧཱུྃ་ཧཱུྃ་ཧཱུཾ༔ ལྷ་ལས་འོད་བྱུང་མགྲིན་ 
པ་གང་༔ འདོད་ཆགས་ལས་ཀྱི་སྒྲིབ་པ་དག༔ གསུང་གི་དབང་མཆོག་ཐོབ་ནས་ཀྱང་༔ 
སོར་རྟོག་གསུང་གིས་བྱིན་བརླབས་བསྒོམ༔ སྙིང་ག་ཆོས་ཀྱི་ཕོ་བྲང་ནས༔ རྗེ་བཙུན་བུདྡྷ་ 
ཐོད་ཕྲེང་རྩལ༔ ཧཱ་ཡིག་ཧཱུྃ་གི་རྣམ་པར་བཞུགས༔ སྐུ་མདོག་མ་ངེས་འོད་ཟེར་འཕྲོ༔ ཕྱག་ 
ན་འཁོར་ལོ་དྲིལ་བུ་འཛིན༔ ཐབས་ཤེས་དབྱེར་མེད་བདེ་སྟོང་ངང་༔ དུག་ལྔ་རྣམ་པར་ 
དག་པའི་རྗེ༔ མེ་ལོང་ལྟ་བུའི་ཡེ་ཤེས་གསལ༔ འཁོར་དུ་བུདྡྷ་མཁའ་འགྲོས་བསྐོར༔ བདག་ 
ཅག་གུས་པས་གསོལ་བ་འདེབས༔ དབང་བསྐུར་བྱིན་གྱིས་བརླབ་ཏུ་གསོལ༔ བུདྡྷ་གུ་ 
རུ་ཛྙ་ན་སིདྡྷི་ཧཱུྃ་ཧཱུྃ་ཧཱུྃ༔ ལྷ་ལས་འོད་བྱུང་སྙིང་ཀ་གང་༔ དུག་ལྔ་ལས་ཀྱི་སྒྲིབ་པ་དག༔ ཐུགས་ 
རྗེའི་དབང་མཆོག་ཐོབ་ནས་ཀྱང་༔ མེ་ལོང་ཐུགས་ཀྱིས་བྱིན་བརླབས་བསྒོམ༔ ཧཱུྃ༔ ལྟེ་
167

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
བ་སྤྲུལ་པའི་ཕོ་བྲང་ན༔ རྗེ་བཙུན་རཏྣ་ཐོད་ཕྲེང་རྩལ༔ སྐུ་མདོག་སེར་པོ་འོད་ཟེར་འཕྲོ༔ 
ཕྱག་ན་རིན་ཆེན་དྲིལ་བུ་འཛིན༔ གཉིས་མེད་གསང་བའི་ཡུམ་དང་སྦྱོར༔ ང་རྒྱལ་རྣམ་ 
པར་དག་པའི་རྗེ༔ མཉམ་པ་ཉིད་ཀྱི་ཡེ་ཤེས་གསལཿ འཁོར་དུ་རིན་ཆེན་མཁའ་འགྲོས་ 
བསྐོར༔ བདག་ཅག་གུས་པས་གསོལ་བ་འདེབས༔ དབང་བསྐུར་བྱིན་གྱིས་བརླབ་ཏུ་ 
གསོལ༔ རཏྣ་གུ་རུ་ཛྙ་ན་སིདྡྷི་ཧཱུྃ་ཧཱུྃ་ཧཱུྃ༔ ལྷ་ལས་འོད་བྱུང་ལྟེ་བ་གང་༔ ང་རྒྱལ་སེར་སྣའི་ 
སྒྲིབ་པ་དག༔ ཡོན་ཏན་གྱི་དབང་བསྐུར་ཐོབ་ནས༔ མཉམ་ཉིད་ཡེ་ཤེས་བྱིན་བརླབས་ 
བསྒོམ༔ གསང་གནས་བདེ་སྐྱོང་ཕོ་བྲང་ནས༔ རྗེ་བཙུན་ཀརྨ་ཐོད་ཕྲེང་རྩལ༔ སྐུ་མདོག་ 
ལྗང་ཁུ་འོད་ཟེར་འཕྲོ༔ ཕྱག་རྒྱ་རྒྱ་གྲམ་དྲིལ་བུ་འཛིན༔ གཉིས་མེད་གསང་བའི་ཡུམ་དང་ 
སྦྱོར༔ ཕྲག་དོག་རྣམ་པར་དག་པའི་རྗེ༔ བྱ་བ་གྲུབ་པའི་ཡེ་ཤེས་གསལ༔ འཁོར་དུ་ལས་ཀྱི་ 
མཁའ་འགྲོས་བསྐོར༔ བདག་ཅག་གུས་པས་གསོལ་བ་འདེབས༔ དབང་བསྐུརབྱིན་ 
གྱིས་བརླབ་ཏུ་གསོལ༔ ཀརྨ་གུ་རུ་ཛྙ་ན་སིདྡྷི་ཧཱུྃ་ཧཱུྃ་ཧཱུྃ༔ ལྷ་ལས་འོད་བྱུང་གསང་གནས་ 
གང་༔ ཕྲག་དོག་སྡིག་སྒྲིབ་རྣམ་པར་དག༔ བྱ་གྲུབ་ཡེ་ཤེས་དབང་བསྐུར་ཐོབ༔ དེ་ནས་ 
ཧཱུྃ་རིང་ཧཱུཾ་ཐུང་སྦྲེལ༔ ལུས་པོ་འགུལ་ཞིང་གར་བྲོ་རྩེ༔ སྙེམས་བཅད་འཕྲིགས་བསྐྱུར་རེ་ 
དོགས་བཅད༔ ཉམ་ང་ཡོད་ན་ཐོག་བརྫིས་བྱ༔ ནད་གདོན་སྟེང་དུ་ཐོག་བརྫི་ས་བྱ༔ འདི་ 
ཉིད་ངང་ལ་སྐྱོ་བ་ན༔ གཏད་མེད་ཉམས་མྱོང་གང་བདེར་སྐྱོངས༔ ཞག་བདུན་མུན་པའི་ 
ནང་དུ་བསྒྲུབ༔ དེ་ནས་ལུས་དབང་ཐོབ་པའི་རྟགས༔ ཁྲུས་བྱས་ཉི་མ་ཤར་བ་དང་༔ བླ་ 
མ་ཡི་དམ་མཇལ་བ་སོགས༔ རྨི་ལམ་མངོན་སུམ་མཇལ་བ་སོགས༔ ནད་གདོན་ཞི་བའི་ 
རྟགས་རྣམས་འབྱུང་༔ དངོས་སུ་འཕུར་དང་ཕྱག་ཞབས་རྗེས༔ མི་ཡི་འཚེ་བ་མི་འབྱུང་ཞིང་༔ 
ལུས་ཀྱི་དོན་རྣམས་འགྲུབ་པར་འགྱུར༔ མུན་ནང་བདུན་གྱི་དང་པོ་ཡིས༔ མི་རྣམས་མ་
168

༄༅། །ཟབ་གཏེར་ཆོས་ཀྱི་མཛོད་ཁང༌།
ལུས་དབང་དུ་འདུས༔ གཉིས་པ་འདྲེ་འདུ་གསུམ་པ་ལྷ་དབང་འདུ༔ བཞི་པས་སྣང་སྲིད་ 
དབང་དུ་འདུ༔ ལྔ་བས་འཁོར་འདུ་དྲུག་པས་ས་བཅུ་ནོནཿ༔ བདུན་པས་ངེས་པར་སངས་ 
རྒྱས་ཞིང་༔ བླ་མ་དང་ནི་འདུ་འབྲལ་མེད༔ དམ་ཚིག་རྡོ་རྗེ་མགུལ་དུ་བཏགས༔ རྗེས་སུ་ 
དགེ་བའི་རྩ་བ་བསྔོ༔ མཁའ་འགྲོའི་ཚོགས་ཀྱི་མཉེས་པར་བྱ༔ ཨེ་མ་སློབ་དཔོན་པདྨ་ 
ཡིས༔ སྒྲུབ་པའི་ཐབས་མཆོག་བསམ་ཡས་ཀྱི༔ སྙིགས་མའི་དུས་སུ་སྡེ་བརྒྱད་དར༔ བན་ 
སྔགས་བོན་པོ་དམ་ཉམས་མང་༔ ཌཱཀྐི་ཆོས་སྐྱོང་ཕྱིར་ལ་གྱེས༔ དེ་དུས་ཞི་ཁྲོ་དུས་གཅིག་ 
དྲིལ༔ དུས་ གསུམ་ བདེ་ གཤེགས་ མ་ ལུས་ པའི༔ བླ་ སྒྲུབ་ གཅིག་ ཏུ་ དྲིལ་ སྒྲུབ་ འདི༔ 
ཀུན་ལ་མ་བྱིན་སྦས་ཏེ་བཞག༔ འདི་མེད་རྟེན་མཆོད་ཀུན་ཡོད་ཀྱང་༔ ཁོག་པའི་ནང་གི་ 
སྙིང་མེད་འདྲ༔ འདི་ཉིད་བསྙེན་སྒྲུབ་མཆོད་པའི་མི༔ ནད་ཀྱི་སྟེང་དུ་བདུད་རྩི་ཡིན༔ མཚོན་ 
གྱི་སྟེང་དུ་ཕ་ལམ་ཡིན༔ སིདྡྷི་སྒྲུབ་པའི་ལྕགས་ཀྱུ་ཡིན༔ གཏེར་བཞི་མཆོད་པའི་ལྡེ་མིག་ 
ཡིན༔ གདོན་བགེགས་སྟེང་དུ་རྡོ་རྗེ་ཡིནཿ༔ མཛེ་ནད་རྣམ་རྟོག་རྩད་ནས་གཅོད༔ མཆོག་ 
ཏུ་བླ་མེད་ཐེག་པ་འདི༔ ལས་ཅན་ཞིག་དང་འཕྲད་པར་ཤོག༔ ས་མ་ཡ༔ རྒྱ་རྒྱ་རྒྱ༔ རིག་འཛིན་ 
རྒོད་ཀྱི་ལྡེམ་འཕྲུ་ཅན་གྱིས་ཟང་ཟང་ལྷ་བྲག་གི་སྐེད༔ བསེ་སྒྲོམ་སྨུག་པོའི་ནང་ནས་སྤྱན་དྲངས་པའོ༔ དགེ་ལེགས་འཕེལ༔
169

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
༄༅། །བླ་མ་གུ་རུ་དྲག་པོའི་མངོན་རྟོགས་མདོར་བསྡུས་བཞུགས།
ཧཱུྃ་ཧྲཱིཿ སྣང་སྲིད་བདེ་སྟོང་སྒྱུ་མའི་རོལ་གར་ལས༔ བྱིན་རླབས་ནུས་པའི་དཔལ་གཏེར་ 
པདྨ་འབྱུང་༔ ངོ་བོ་དབྱེར་མེད་ཁྲག་འཐུངས་རོལ་པའི་སྐུ༔ ལྷག་པའི་ལྷ་མཆོག་ཡི་དམ་ 
གུ་རུ་དྲག༔ བལྟ་བས་མི་བཟོད་མེ་དཔུང་དམར་ནག་འཕྲོ༔ ཞལ་གསུམ་ཕྱག་དྲུག་ཞབས་ 
བཞི་འདོར་ཐབས་བཞེངས༔ བཀྲག་མདངས་འོད་ཟེར་མེ་ཡི་ཚྭ་ཚྭ་འཕྲོས༔ རྒྱལ་བསེན་ 
ལ་སོགས་རྒྱ་མཚོའི་ཕ་མཐར་བསྐྲད༔ སྣོད་བཅུད་གཞལ་ཡས་ཁང་དང་ལྷ་རུ་གྱུར༔ དེ་ 
རྣམས་ཀུན་གྱིས་འཛབ་དབྱངས་སྒྲོགས་པར་དམིགས༔ ཨཾ་གུ་རུ་ཨརྩིག་ནིརྩིག་ན་མོ་བྷ་ 
ག་ཝ་ཏེ་ཧཱུྃ་ཧཱུྃ་ཕཊ་ཨཿ༔ ཧཱུྃ་ཧཱུྃ་ཕཊ༔ བཛྲ་ཧཱུཾ༔ ཡཀྴ་ཧཱུྃ༔ རཀྴ་ཧཱུྃ༔ ཨ༔ཡ་མ་དུ་རུ་ཙ་ཤ་ན་ 
ཧཱུྃ་ཕཊཿ ཅེས་བཟླས་མཐར་ཨརྩིག་ནིརྩིག་ས་པ་རི་ཝ་ར་བཛྲ་ཨཉྙཾ་ནས་ཤབྟའི་བར་གྱིས་མཆོད༔ བསྟོད་པ་ནིཿ 
ཧཱུཾ་སྐུ་མདོག་པདྨ་རཱ་གའི་ལྷུན་པོ་ལ༔ ཉི་གཞོན་འབུམ་གྱིས་འཁྱུད་པའི་གཟི་བརྗིད་འབརཿ 
བདུད་བཞིའི་འཇིགས་ལས་སྐྱོབ་པའི་དཔའ་བོ་ཆེ༔ ཁྲོ་ཆེན་པདྨ་དབང་དྲག་སྐུ་ལ་བསྟོདཿ 
དགེ་བ་འདི་ཡིས་སོགས༴ བསྔོ་སྨོན་བྱའོ༔ གྲུབ་མཆོག་སྐྱེས་བུ་དམ་པ་གཙང་བ་གྲུབ་ཆེན་བྱམས་པ་ཆོས་འཛིན་ 
གྱིས་སྦྱར་བའོ དགེའོ། །
170

༄༅། །ཟབ་གཏེར་ཆོས་ཀྱི་མཛོད་ཁང་།
༄༅། །སྐུ་གསུམ་ལམ་ཁྱེར་གྱི་ཁྲིད་ཡིག་བཞུགས་སོ༔
༄༅། །ཨོ་རྒྱན་བླ་མའི་སྐུ་གསུང་ཐུགས་ལ་འདུད༔ ལས་ཅན་འཁོར་འདུས་དག་པའི་ 
འཁོར་ལྔ་ཡིས༔ ཨོ་རྒྱན་རྗེ་ལ་སྒོ་གསུམ་གུས་བཏུད་ནས༔ རིན་ཆེན་གསེར་དངུལ་གཡུ་ 
ཡི་མཎྜལ་ཕུལ༔ གདུང་བའི་ཤུགས་ཕྱུང་ཞུ་ཚིག་འདི་ལྟར་ཕུལ༔ ཨེ་མ་བླ་མ་རིན་པོ་ཆེ 
དུས་གསུམ་སངས་རྒྱས་འདུས་པའི་སྐུ༔ ཁྱེད་ལས་ལྷག་པའི་སངས་རྒྱས་ནི༔ བོད་འདིར་ 
མ་བྱུང་འབྱུང་མི་འགྱུར༔ བདག་ཅག་དད་པའི་འཁོར་ལྔ་ལ༔ ཚིག་ཉུང་དོན་འདུས་དོན་ 
ཟབ་ཅིང༔ རྒྱལ་བའི་མདོ་རྒྱུད་མ་ལུས་པའི༔ སྙིང་པོའི་མཐར་ཐུག་ཡང་ཟབ་མཆོག༔ ཁྱེད་ 
ཀྱི་སྐུ་གསུང་ཐུགས་ཉིད་ལ༔ ནང་ནུབ་རྒྱུན་དུ་གསོལ་བཏབ་པས༔ བྱིན་རླབས་དག་གིས་ 
སྒོ་གསུམ་ལ༔ ཚེ་འདིར་སྨིན་གྲོལ་འབྱུང་བ་ཡི༔ སྐུ་གསུམ་གནད་ཀྱི་གདམས་པ་ཞུ༔ 
ཞེས་གསོལ་ཕྱག་འཚལ་སྐོར་བ་བྱས༔ མ་ཧཱ་གུ་རུས་བཀའ་བསྩལ་པ༔ ཉོན་ཅིག་བོད་ 
ཀྱི་དད་ལྡན་རྣམས༔ བླ་མ་སངས་རྒྱས་མཐོང་བ་དེ༔ སྔོན་བསགས་ལས་འཕྲོ་ལྡན་པ་ 
ཡིན༔ ང་ཡི་སྐུ་གསུམ་གནད་ཀྱི་མཆོག༔ སྡེ་སྣོད་རྒྱུད་སྡེ་སྙིང་པོའི་བཅུད༔ པདྨའི་སྙིང་བཅུད་ 
དྭངས་མའི་ལམ༔ ཚིག་ཉུང་དོན་འདུས་ངས་བཤད་ཀྱིས༔ ཁྱེད་རྣམས་སྒོ་གསུམ་མཉམ་ 
ཞོག་ཉོནཿ༔ མ་ཡེངས་རྩེ་གཅིག་རང་རྒྱུད་ལྷོནཿ༔ ཞེས་བཀའ་བསྩལ་ཏོ ཨེ་མ་ཧོཿ ཐུབ་ 
བསྟན་བབ་ཚུལ་འདི་ལྟ་སྟེ༔ སྤྲུལ་སྐུའི་བསྟན་པ་སྡེ་སྣོད་གསུམ༔ ལོངས་སྐུའི་བསྟན་པ་ 
ཀྲྀ་ཡོག་གསུམ༔ ཆོས་སྐུའི་བསྟན་པ་བསྐྱེད་རྫོགས་གསུམ༔ དེ་རྣམས་ཀུན་གྱི་ཡང་བཅུད་ 
བསྡུས༔ ཚིག་གིས་གསལ་འདེབས་དོན་ལ་སྦྱར༔ ཉམས་ལེན་རིམ་པ་ཐམས་ཅད་ལ༔
171

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
སྔོན་འགྲོ་དངོས་གཞི་རྗེས་དང་གསུམ༔ དེ་ཡང་ཐུན་མོང་ཐུན་མིན་དང༔ ཁྱད་པར་བླ་ན་ 
མེད་པའོ༔ ཐུན་མོང་སྔོན་འགྲོ་འདི་ལྟ་སྟེ༔ མདོ་ལས༔ སྡུག་བསྔལ་ཤེས་དང་ཀུན་འབྱུང་ 
སྤང༔ འགོག་པ་མངོན་བྱ་ལམ་ཉིད་བསྒྲུབ༔ ཅེས་གསུངས་ལག་ལེན་འདི་ལྟ་སྟེ༔ དལ་ 
འབྱོར་རྙེད་དཀའ་དཔེ་དོན་བསམ༔ ལས་ཀྱི་རྒྱུ་འབྲས་ལེགས་ཉེས་བརྟག༔ ནམ་འཆི་ 
ཆ་མེད་རྒྱུད་ལ་བླནཿ༔ འཁོར་བའི་ཉེས་དམིགས་ཡང་ཡང་བསམ༔ དེ་ཡིས་རང་རྒྱུད་སྨིན་ 
བྱས་ཏེ༔ འཇིག་རྟེན་བྱ་བ་ལིངས་ཀྱིས་དོར༔ དེ་ནས་ཐུན་མིན་སྔོན་འགྲོར་འཇུག༔ རང་ 
ཉིད་གང་དུ་གནས་པའི་མདུན༔ ཡན་ལག་བརྒྱད་ལྡན་འོ་མཚོའི་དབུས༔ འོད་ལྔ་ལས་ 
གྲུབ་པད་སྡོང་ནི༔ དཀར་དམར་མཐིང་པའི་འདབ་སྟོང་སྟེང༔ འོད་ཟེར་ལྔ་ལྡན་འཇའ་ 
གུར་དབུས༔ ཉི་ཟླ་འོད་ཀྱི་ཐིག་ལེའི་སྟེང༔ ཆོས་སྐུ་ཀུན་བཟང་སྐུ་མདོག་མཐིང༔ ཕྱག་ 
གཉིས་མཉམ་བཞག་རྡོ་ རྗེ་འཛིན༔ དར་དང་རིན་ཆེན་རྒྱན་གྱིས་མཛེས༔ རང་འདྲའི་ 
ཡུམ་འཁྱུད་རིགས་ལྔའི་འཁོར༔ དཔག་མེད་རྒྱལ་བ་སྲས་དང་བཅས༔ འོག་མིན་ཆེན་ 
པོའི་འི་བདག་ཉིད་དོ༔ དེ་འོག་པདྨ་འདབ་སྟོང་དབུས༔ ལོངས་སྐུ་ཐུགས་རྗེ་ཆེན་པོ་དམར༔ 
དང་པོའི་ཕྱག་གཉིས་ཐར་སྦྱར་བར༔ བདུད་རྩིའི་བུམ་པ་བཅུད་ཀྱིས་གང༔ དེ་འོག་པད་ 
ཕྲེང་པདྨ་བསྣམས༔ དབུ་གཙུག་རིགས་བདག་ཚེ་དཔག་མེད༔ དམཪ་གསལ་རྒྱན་སྤྲས་ 
ཚེ་བུམ་འཛིན༔ སངས་རྒྱས་བྱང་སེམས་དཔག་ཡས་བསྐོར༔ འོག་མིན་ཆུང་ངུའི་བདག་ 
ཉིད་ཅན༔ དེ་འོག་པད་དཀར་འདབ་སྟོང་དབུས༔ སྤྲུལ་སྐུ་ཨོ་རྒྱན་པདྨ་ནི༔ དམར་གསལ་ 
རྒྱལ་པོའི་ཆ་ལུགས་ལ༔ ཕྱག་གཉིས་མཉམ་བཞག་ཐོད་པ་བསྣམས༔ འཁོར་དུ་མཚན་ 
བརྒྱད་རིག་འཛིན་བརྒྱད༔ རྒྱ་བོད་རིག་འཛིན་དཔག་མེད་བསྐོར༔ ཕྱི་རིམ་ཡལ་འདབ་ 
དཔག་མེད་ལ༔ དཔའ་བོ་མཁའ་འགྲོ་ཆོས་སྲུང་དང༔ དཀར་ཕྱོགས་སྐྱོང་བ་དཔག་མེད་
172

༄༅། །ཟབ་གཏེར་ཆོས་ཀྱི་མཛོད་ཁང་།
འཁྲིགས༔ ཕྱི་ལྟར་དཀོན་མཆོག་གསུམ་ཉིད་ལ༔ ནང་ལྟར་བླ་མ་ཡི་དམ་མཁའ༔ གསང་ 
བ་ཆོས་ལོངས་སྤྲུལ་པའི་སྐུ༔ ཀུན་ཀྱང་འོད་ཀློང་དགྱེས་ཉམས་བཞུགས༔ དེ་འོག་མདུན་ 
དུ་པད་སྡོང་སྟེང༔ རང་གི་འཁོར་དུ་རིགས་དྲུག་ནི༔ སེམས་ཅན་ཡོངས་འདུས་འདི་སྐད་
དོ༔
ན་མོ་བླ་མ་བདེ་གཤེགས་འདུས་པའི་སྐུ༔ དཀོན་མཆོག་གསུམ་གྱི་རང་བཞིན་ལ༔ བདག་ 
དང་འགྲོ་དྲུག་སེམས་ཅན་རྣམས༔ བྱང་ཆུབ་བར་དུ་སྐྱབས་སུ་མཆི༔ ན་མོ་བླ་མ་བདེ་ 
གཤེགས་འདུས་པའི་གསུང༔ རྩ་བ་གསུམ་གྱི་རང་བཞིན་ལ༔ བདག་དང་འགྲོ་དྲུག་ 
སེམས་ཅན་རྣམས༔ བྱང་ཆུབ་བར་དུ་སྐྱབས་སུ་མཆི༔ ན་མོ་བླ་མ་བདེ་གཤེགས་འདུས་ 
པའི་ཐུགས༔ སྐུ་གསུམ་བླ་མའི་རང་བཞིན་ལ༔ བདག་དང་འགྲོ་དྲུག་སེམས་ཅན་རྣམས༔ 
བྱང་ཆུབ་བར་དུ་སྐྱབས་སུ་མཆི༔ ཞེས་པ་ཕྱི་ནང་གསང་གསུམ་གྱི༔ སྐྱབས་འགྲོ་ཁྱད་པར་ 
བཞི་ལྡན་དང༔ བསླབ་བྱ་ཕན་ཡོན་བཅས་པ་ལ༔ ལྟ་སྒོམ་སྤྱོད་པ་དབང་དམ་ཚིག༔ བླ་ 
མའི་གསུང་བཞིན་ངོ་སྤྲོད་གདབ༔ དེ་བཞིན་ལམ་རིམ་ཀུན་ལ་སྦྱར༔ སོ་ཐར་སྡོམ་ཐོབ་ 
འདུལ་ལམ་རྫོགས༔ སྒྲ་མཐུན་དོན་འཕགས་ཁྱད་པར་ནི༔ ཕྱི་རོལ་པ་ལས་ཆེས་འཕགས་ 
སོ༔ དེ་ལས་སེམས་བསྐྱེད་རིམ་པ་ནི༔ ལྷག་བསམ་དག་པས་འདི་སྐད་དོ༔ སེམས་བསྐྱེད་ 
འགྲོ་བ་ཀུན་དོན་དུ༔ དཀོན་མཆོག་གསུམ་པོ་བསྒྲུབས་ནས་ནི༔ གང་ལ་གང་འདུལ་ 
འཕྲིན་ལས་ཀྱིས༔ འགྲོ་དོན་བྱེད་པར་སེམས་བསྐྱེད་དོ༔ སེམས་བསྐྱེད་འགྲོ་བ་ཀུན་ 
དོན་དུ༔ རྩ་གསུམ་ངོ་བོ་བསྒྲུབས་ནས་ནི༔ གང་ལ་གང་འདུལ་ཕྲིན་ལས་ཀྱིས༔ འགྲོ་ 
དོན་བྱེད་པར་སེམས་བསྐྱེད་དོ༔ སེམས་བསྐྱེད་འགྲོ་བ་ཀུན་དོན་དུ༔ སྐུ་གསུམ་བླ་མ་ 
བསྒྲུབས་ནས་ནི༔ གང་ལ་གང་འདུལ་ཕྲིན་ལས་ཀྱིས༔ འགྲོ་དོན་བྱེད་པར་སེམས་བསྐྱེད་
173

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
དོ༔ ཞེས་པས་ཁྱད་པར་བཞི་ལྡན་གྱི༔ དོན་དྲན་འབད་པས་ཉམས་སུ་བླང༔ བྱང་ཆུབ་ 
སེམས་དཔའི་ལམ་ཉིད་རྫོ་གས༔ ཐེག་དམན་དག་ལས་ཁྱད་པར་འཕགས༔ དེ་ནས་ཡན་ 
ལག་བཅུ་པ་ནི༔ དཀོན་མཆོག་གསུམ་པོ་གཤེགས་སུ་གསོལ༔ ཉི་ཟླ་པདྨའི་གདན་ལ་ 
བཞུགས༔ ལུས་ངག་ཡིད་གསུམ་གུས་ཕྱག་འཚལ༔ ཕྱི་ནང་གསང་གསུམ་མཆོད་པ་འབུལ༔ 
ཉམས་ཆག་འགལ་འཁྲུལ་ཅི་མཆིས་བཤགས༔ གསང་སྔགས་སྒྲུབ་ལ་རྗེས་ཡི་རངས༔ 
སྨིན་གྲོལ་གསང་སྔགས་ཆོས་འཁོར་བསྐོར༔མྱ་ངན་མི་འདའ་བཞུགས་གསོལ་འདེབས༔ 
སྙིང་པོ་སེམས་ཅན་དོན་དུ་བསྔོ༔ ཡང་དག་རྡོ་རྗེའི་དོན་རྟོགས་ཤོག༔ རྩ་བ་གསུམ་པོ་ 
གཤེགས་སུ་གསོལ༔ སྐུ་གསུམ་བླ་མ་གཤེགས་སུ་གསོལ༔ ཞེས་པས་དོན་བསམ་འབད་ 
དེ་འདོན༔ ཆོས་ཀུན་བརྗོད་བྱ་དེ་རུ་འདུས༔ དེ་ནས་མཎྜལ་ཕུལ་བའི་རིམ་པ་ནི༔ ཚིག་ 
གིས་གསལ་འདེབས་དོན་བསམ་ལ༔ ན་མོ་བཀོད་པ་མཛེས་ལྡན་རིན་ཆེན་མཎྜལ་མཆོགཿ༔ 
རི་རབ་གླིང་བཞི་གླིང་ཕྲན་ཉི་ཟླས་སྤྲས༔ རིན་ཆེན་འདོད་ལྔ་ཀུན་བཟང་མཆོད་སྤྲིན་ 
གཏིབས༔ དཀོན་མཆོག་གསུམ་དང་རྩ་གསུམ་སྐུ་གསུམ་མཆོད༔ བདག་སོགས་འགྲོ་ 
བ་མ་ལུས་བསྐྱབ་ཏུ་གསོལ༔ ཚོགས་རྫོགས་སྒྲིབ་བྱང་སྐུ་གསུམ་མྱུར་ཐོབ་ཤོག༔ ཚིག་ 
བརྗོད་དོན་བསམ་ཚོགས་གཉིས་སྤེལ་ལ་འབད༔ ཕྱི་ནང་མངོན་པའི་ལམ་རྩ་དེ་ཡིས་ 
མཆོད༔ དེ་ནས་སྒྲིབ་གཉིས་སྦྱོང་བའི་དམིགས་རིམ་ནི༔ སྐྱབས་ཡུལ་སྐུ་གསུང་ཐུགས་ 
ཉིད་ཀྱི༔ གནས་གསུམ་འབྲུ་གསུམ་འོད་ཟེར་འཕྲོས༔ ཕྱོགས་བཅུའི་རྒྱལ་བ་སྲས་བཅས་ 
མཆོད༔ འོད་ཟེར་ཚུར་འདུས་བདག་ལུས་ཕོག༔ སྒོ་གསུམ་ལས་ཉོན་མ་ལུས་སྦྱངསཿ 
ཕར་ཕྲོས་རིགས་དྲུག་སེམས་ཅན་གྱི༔ སྡིག་སྒྲིབ་སྦྱངས་ནས་ས་ལ་བཀོདཿ༔ སླར་ཡང་ 
ཚུར་འདུས་བདག་ལུས་ཐིམ༔ རྒྱལ་བའི་སྐུ་གསུང་ཐུགས་དབང་ཐོབ༔ ཨོཾ་ཨཱཿཧཱུྃ༔ འབྲུ་
174

༄༅། །ཟབ་གཏེར་ཆོས་ཀྱི་མཛོད་ཁང་།
གསུམ་སྔགས་ཀྱི་རྒྱལ་པོ་འདི༔ མ་བྱུང་མི་འབྱུང་འབྱུང་མི་འགྱུར༔ རྒྱལ་བ་ཀུན་གྱི་སྙིང་ 
པོ་ཡིན༔ བྱེ་བ་གཅིག་ཏུ་བསྙེན་པར་བྱ༔ སྤྲོ་ན་འབྲུ་གསུམ་ཐ་མ་རུ༔ དཀར་དམར་མཐིང་ 
བའི་ཡིག་བརྒྱས་བསྐོར༔ དམིགས་པ་གསལ་དག་བརྒྱ་རྩ་བཟླས༔ འདི་དག་དག་པར་ 
དུས་གཅིག་ལ༔ བརྒྱ་རྩ་བརྒྱད་བརྗོད་མ་ཡེངས་ན༔ དུས་གསུམ་རྒྱལ་བའི་སྲས་སུ་འགྱུར༔ 
དེ་རྣམས་ཐུན་མིན་སྔོན་འགྲོར་བསྟན༔ དེ་ནས་ཁྱད་པར་བླ་མ་ལ༔ རྩེ་གཅིག་གུས་དུང་ 
འདི་སྐད་དོ༔ བླ་མ་སངས་རྒྱས་ཆོས་ཀྱི་སྐུ་ལ༔ གསོལ་བ་འདེབས་སོ་བྱིན་གྱིས་རློབས༔ 
བླ་མ་ཡི་དམ་ལོངས་སྐུ་ལ༔ གསོལ་བ་འདེབས་སོ་བྱིན་གྱིས་རློབས༔ བླ་མ་མཁའ་འགྲོ་ 
སྤྲུལ་སྐུ་ལ༔ གསོལ་བ་འདེབས་སོ་བྱིན་གྱིས་རློབས༔
ཞེས་པས་དུང་བསྐྱེད་མང་དུ་བརྗོད༔ སྐུ་གསུམ་བླ་མ་འོད་དང་བཅས༔ བདག་གི་ 
སྤྱི་གཙུག་ནས་ཞུགས་ཏེ༔ ལུས་ལ་སྐུ་ཐིམ་ལུས་སྒྲིབ་དག༔ བུམ་པའི་དབང་ཐོབ་ལུས་ 
ལ་སོགསཿ༔ སྣང་སྲིད་རྒྱལ་བའི་སྐུ་རུ་བལྟ༔ ངག་ལ་གསུང་ཐིམ་ངག་སྒྲིབ་དག༔ གསང་ 
བའི་དབང་ཐོབ་སྒྲ་ཚིག་རྣམས༔ རྒྱལ་བའི་གསུང་དང་གཉིས་མེད་བལྟ༔ ཡིད་ལ་ཡིད་ 
ཐིམ་ཡིད་སྒྲིབ་དག༔ ཤེས་རབ་ཡེ་ཤེས་དབང་ཐོབ་ཅིང༔ ཡེ་ཤེས་སྒོ་ལྔའི་འཆར་སྣང་ཀུན༔ 
འཛིན་མེད་རང་གྲོལ་ངང་དུ་བཞག༔ དེ་ནས་ལུས་ངག་ཡིད་གསུམ་པོ༔ མ་བཅོས་བློ་ 
བྲལ་གནས་པ་དེ༔ ཚིག་གིས་གསལ་འདེབས་འདི་ཉིད་བརྗོད༔ གཟུགས་སྟོང་པའོ༔ སྟོང་ 
པ་ཉིད་གཟུགས་སོ༔ གཟུགས་ལས་ཀྱང་སྟོང་པ་ཉིད་གཞན་མ་ཡིན་ནོ༔ སྟོང་པ་ཉིད་ 
ལས་ཀྱང་གཟུགས་གཞན་མ་ཡིན་ནོ༔ ཞེས་པས་བཞི་སྦྱོར་དོན་ལ་བསམ༔ དེ་ནས་འདི་ 
ཉིད་གསལ་འདེབས་བྱ༔ འདི་ལྟར་མིག་གི་ཡུལ་དུ་སྣང་བ་ཡི༔ ཕྱི་ནང་སྣོད་བཅུད་སྣང་ 
བ་ཐམས་ཅད་ཀུན༔ སྣང་ཡང་བདེན་འཛིན་མེད་པའི་ངང་ལ་ཞོག༔ གཟུང་འཛིན་དག་
175

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
པ་གསལ་སྟོང་ལྷ་ཡི་སྐུ༔ འདོད་ཆགས་རང་གྲོལ་བླ་མར་གསོལ་བ་འདེབས༔ ཞེས་པའི་ 
དོན་བསམ་བཟང་ངན་རྟོག་ཚོགས་ཀུན༔ འཛིན་མེད་མཉམ་ཡངས་ངང་དུ་ཆམ་མེ་བཞག༔ 
སྣང་བ་སྐུ་ཡི་ཁྱེར་སོ་ལམ་རིམ་རྫོགས༔ དེ་ལ་གོམས་པ་ཐོབ་པའི་རྣལ་འབྱོར་པས༔ འདི་ 
ལྟར་རྣ་བའི་ཡུལ་དུ་གྲག་པ་ཡི༔ སྙན་དང་མི་སྙན་གྲག་པའི་སྒྲ་རྣམས་ཀུན༔ གྲག་སྟོང་ 
བསམ་མནོ་བྲལ་བའི་ངང་ལ་ཞོག༔ གྲགས་སྟོང་སྐྱེ་འགག་མེད་པ་རྒྱལ་བའི་གསུང༔ གྲགས་ 
སྟོང་རྒྱལ་བའི་གསུང་ལ་གསོལ་བ་འདེབས༔ ཞེས་པའི་དོན་བསམ་འཛིན་མེད་ངང་དུ་ 
བཞག༔ སྒྲ་གྲག་གསུང་གི་ཁྱེར་སོའི་ལམ་རིམ་སྦྱང༔ འདི་ལྟར་ཡིད་ཀྱི་ཡུལ་དུ་འགྱུ་བ་ 
ཡི༔ ཉོན་མོངས་དུག་ལྔའི་རྟོག་པ་ཅི་ཤར་ཡང༔ སྔོན་བསུ་རྗེས་དཔྱོད་བློ་ཡིས་བཅོས་མི་ 
གཞུག༔ འགྱུ་བ་རང་སར་བཞག་པས་ཆོས་སྐུར་གྲོལ༔ རིག་པ་རང་གྲོལ་བླ་མར་གསོལ་ 
བ་འདེབས༔ ཞེས་པས་སྒོ་ལྔའི་ཕྱི་ནང་ཡུལ་རྐྱེན་ཀུན༔ མ་བཅོས་ཆམ་བཞག་རྣམ་རྟོག་ 
རང་སར་ཞི༔ ལུས་ངག་ཡིད་གསུམ་ཕྱི་ནང་འཛིན་ཞེན་དག༔ གནས་ལུགས་སོ་མ་རང་ 
མདངས་ལྷུག་པ་ལ༔ རྟོག་མེད་རང་གསལ་རྗེན་པའི་ཉམས་མྱོང་འཆར༔ དེ་དུས་མ་སྤངས་ 
མི་གནས་དེ་བཞིན་ཉིད༔ དེ་ཡི་ངང་ནས་སེམས་དང་སེམས་བྱུང་དག༔ རྣམ་པར་རྟོག་ 
པ་ཆོས་སྐུའི་སྒྲོ་བཏགས་ཡལ༔ སྨྲ་བསམ་བརྗོད་དུ་མེད་དེ་རྟོག་ལས་འདས༔ གཞན་ནས་ 
གསར་དུ་སྐྱེ་མེད་དེ་དོན་ལ༔ རང་གསལ་འགག་པ་མེད་དེ་ཆོས་ཀྱི་དབྱིངས༔ བདེ་གསལ་ 
མི་རྟོག་ཡེ་ཤེས་སུམ་ལྡན་ངང༔ སལ་ལེ་སང་ངེ་ཡེ་རེ་རྗེན་ནེ་བ༔ དེ་ཉིད་ལ་ནི་གོམས་ 
འདྲིས་ཆེར་གྱུར་དུས༔ ཤེས་ཉམས་དག་པའི་ཉམས་རྟགས་དུ་མ་དང༔ དོན་ལ་གཡོ་མེད་ 
རང་སྣང་ཅིར་ཡང་འཆར༔ ལྷུན་གྲུབ་དག་པའི་སྣང་ཉམས་མ་བསྒྲིབས་གསལ༔ གནས་ 
སྐབས་ལུས་ངག་ཡིད་ཀྱི་རྩོལ་བ་ནི༔ ལུས་སྦྱངས་དག་པར་ངག་སྦྱངས་སེམས་དེ་གྲོལ༔
176

༄༅། །ཟབ་གཏེར་ཆོས་ཀྱི་མཛོད་ཁང༌།
མཉམ་པར་བཞག་དང་སྤེལ་མའི་ལམ་སྤྱད་པས༔ སེམས་ཉིད་ཡེ་ཤེས་ལྔ་ལྡན་རང་ཞལ་ 
མཐོང༔ ཕྱི་ནང་སྣོད་བཅུད་ཞེན་སྣང་རང་སར་དག༔ དག་པ་འོད་དང་ཐིག་ལེའི་ཞིང་ 
ཁམས་སྐུ༔ རྩོལ་བས་མ་ཡིན་རང་བྱུང་ལྷུན་གྲུབ་གསལ༔ བརྡ་ཐབས་ངོ་སྤྲོད་གནད་ 
བྱང་སྐུ་གསུམ་ཉིད༔ རང་ཞལ་རང་གིས་གསལ་འགྱུར་སྦས་གསང་ལམ༔ སྐད་ཅིག་མངོན་ 
པར་གྱུར་ལ་ཐེ་ཚོམ་མེད༔ བཅུད་ལྡན་བླ་མ་བསྟེན་པས་རྟོགས་སོ་ཀྱེ༔ འདི་ཉིད་དམ་ཆོས་ 
མ་ལུས་ཀུན་གྱི་བཅུད༔ སྙིང་པོའི་ཡང་སྙིང་བཅུད་དྲིལ་ཟབ་མོའི་དོན༔ སྐལ་ལྡན་རེ་རེ་ 
ཙམ་གྱི་སྤྱོད་ཡུལ་འདི༔ དྲིན་ཆེན་བླ་མའི་གསུང་ལས་བྱུང་བ་འདི༔ སྙན་རྒྱུད་ཡི་གེར་ 
བྲིས་ལ་ཆོས་བདག་རྣམས༔ ཁྲེལ་བ་མེད་ཅིང་འདི་དོན་འགྲོ་ཀུན་གྱིས༔ མྱུར་དུ་རྟོགས་ 
ནས་སྨིན་གྲོལ་མྱུར་བྱེད་ཤོག༔
ཅེས་པའི་སྐུ་གསུམ་ལམ་ཁྱེར་ཁྲིད་ཡིག་འདི། །དད་ལྡན་འགའ་དང་རྣལ་འབྱོར་ཀུ་ 
ས་ལི། །མཚན་ལྡན་ཡུམ་སྲས་དག་གིས་རབ་བསྐུལ་ནས། །དུས་མཐའི་རྣལ་འབྱོར་བདུད་ 
འཇོམས་རྡོ་རྗེ་ཡིས། །སྙེ་མོའི་ལྷུན་པོ་དཔལ་འབར་ཉིད་དུ་བཀོད། །དགེ་བས་སྐུ་གསུམ་ 
འབྲས་བུ་མྱུར་བྱེད་ཤོག །འདི་བླ་མ་སྐུ་གསུམ་མའི་རྩ་བ་ཆུ་བོ་རི་མཚོ་རྒྱལ་ཕུག་གི་གཏེར་ 
མ་དངོས་དེ་ཡིན་ཀྱང་། མཇུག་ཏུ་ལེགས་ལྡན་རྗེས་མཛད་པ་འདྲ་ཞིག་འདུག་ཀྱང་། ཤོག་
སེར་བུ་ཡིག་སྙེ་མོ་བོང་ར་རྫོང་ལྷུན་པོ་དཔལ་འབར་དུ་བྲིས་པའི་རྒྱུ་མཚན་ཡིན་འདུག
རིག་འཛིན་མངའ་རིས་པ་ཆེན་པོའི་ཕྱག་བྲིས་དངོས་ཤོག་སེར་བུ་ཡིག་ལས་ཞུས་དག་པའི་
མ་ཕྱི་ལས་ཞལ་བཤུས་ཤིང་ཞུས་ལན་གྱིས་དག་པར་བགྱིས་པ་ལགས་སོ། །འདིའི་ཁྲིད་
ལུང་གཉིས་ཀའི་བརྒྱུད་པ་ནི། ཆོས་སྐུ་སྣང་བ་མཐའ་ཡས། ལོངས་སྐུ་ཐུགས་རྗེ་ཆེན་པོ། 
སྤྲུལ་སྐུ་པདྨ་འབྱུང་གནས། ལས་ཅན་དག་པའི་འཁོར་ལྔ། རིག་འཛིན་ལེགས་ལྡན་བདུད་
177

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
འཇོམས་རྡོ་རྗེ། འཇམ་དབྱངས་མཁྱེན་བརྩེའི་དབང་ཕྱུག རྡོ་རྗེ་འཆང་དབང་ཕྱུག་རབ་ 
བརྟན། འཇམ་མགོན་བསོད་ནམས་མཆོག་ལྡན། ཟུར་ཆེན་ཆོས་དབྱིངས་རང་གྲོལ། རིགས་
དང་དཀྱིལ་འཁོར་རྒྱ་མཚོའི་ཁྱབ་བདག་རིག་འཛིན་ཆེན་པོ་ཀུན་བཟང་པདྨ་ཕྲིན་ལས་ཐེག་ 
མཆོག་དབང་གི་རྒྱལ་པོ་ཡོངས་འདུའི་སྡེ། བྱ་བཏང་སུདྡྷི་ཨརྠ། དེས་ལྷ་རིགས་ངག་དབང་ 
ཀུན་དགའ་ལེགས་པའི་འབྱུང་གནས་ལའོ༔
178

༄༅། །ཟབ་གཏེར་ཆོས་ཀྱི་མཛོད་ཁང༌།
༄༅། །ཨོ་རྒྱན་རིན་པོ་ཆེ་རྗེ་འབངས་ཉེར་ལྔའི་ལས་བྱང་དངོས་གྲུབ་སྤྲིན་ 
ཕྲེང་བྱིན་རླབས་ཆར་འབེབས་བཞུགས་སོ། །
ན་མོ་པྲ་ཝཱ་ཀ་རཱ་ཡ། འདིར་གུ་རུ་རིན་པོ་ཆེ་རྗེ་འབངས་ཉེར་ལྔ་བསྙེན་ཅིང་བསྒྲུབ་པར་མོས་པའི་གང་ཟག་སྐལ་ལྡན་དམ་ 
ཚིག་ཅན་གྱི་རྣལ་འབྱོར་པས། དབེན་པའི་གནས་སུ་རྟེན་བཤམས་པའི་དྲུང་དུ་ཕྱི་ནང་གི་མཆོད་པ་རྣམས་དང་། ག་ཎ་ཙཀྲའི་ 
ལོངས་སྤྱོད་ལ་སོགས་པ་ཚར་དུ་དངར་བ་གཙང་ཞིང་བཟང་བར་བཤམས་ལ། དེ་ཡང་ལས་རིམ་དོན་ཚན་ཉེར་ལྔ་བསྟན་ 
པ༑ དང་པོ་སྐྱབས་སུ་འགྲོ་བ་ནི། སྐྱབས་ཡུལ་རྣམས་གསལ་བཏབ་ལ། ན་མོ་བདེ་གཤེགས་འདུས་ 
པ་དཀྱིལ་འཁོར་གཙོ། །ཁྱབ་བདག་རྒྱལ་བ་ཡེ་སངས་རྒྱས། །ཀུན་བཟང་པདྨ་ཐོད་ཕྲེང་ 
རྩལ། །བདག་སོགས་འགྲོ་རྣམས་སྐྱབས་སུ་མཆི། །གཉིས་པ་སེམས་བསྐྱེད་པ། དེང་ནས་བླ་མེད་ 
བྱང་ཆུབ་བར། །མཐའ་ཀླས་སེམས་ཅན་ཀུན་དོན་དུ། །གཞན་ཕན་ཕྲིན་ལས་རླབས་ཆེན་ 
གྱིས། །འཁོར་བ་དོང་སྤྲུགས་སེམས་བསྐྱེད་དོ། །གསུམ་པ་སྔོན་འགྲོ་གཏོར་མ་བྲན་ལ། ཨ་མྲྀཏས་ 
བསངས། སྭ་བྷ་ཝས་སྦྱངས། བྷཾ་ལས་རིན་ཆེན་གཏོར་སྣོད་དུ། །འབྲུ་གསུམ་འོད་ཞུ་འདོད་ 
ཡོན་རྣམས། །ཟག་མེད་བདེ་བ་བསྐྱེད་པར་གྱུར། །སྣང་ཞིང་སྲིད་པའི་འབྱུང་པོ་དང་། ། 
བགེགས་རིགས་ལན་ཆགས་རྣམས་ལ་བསྔོ། །ཚིམས་ཤིང་དགྱེས་ནས་གནོད་སེམས་ 
སྤོངས། །བལྟ་བར་མི་དབང་ལོག་འདྲེན་རྣམས། །དེངས་ཤིག་གལ་ཏེ་བཀའ་འདས་ན། ། 
དབང་ཆེན་འབར་བའི་བདེན་སྟོབས་ཀྱིས། །རྡུལ་ཕྲན་བཞིན་དུ་བརླག་ཏ་རེ། །ཨོཾ་སུམྦྷ་ 
ནི་སོགས་ཧཱུཾ་བཞིའི་སྔགས་བརྗོད། གུ་གུལ་བདུག ཡུངས་དཀར་བྲབས་ལ་བགེགས་བསྐྲད། བཞི་པ་མཚམས་གཅོད་སྲུང་ 
འཁོར་ནི། ཧྲཱིཿ དངོས་ཀུན་ཀ་དག་ཡེ་རྫོགས་ཀློང་། །རང་གསལ་འཛིན་མེད་མཚམས་གཅོད་
179

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
དོ༑ ༑སྟེང་འོག་བར་མཚམས་ཡེ་ཤེས་ཀྱི། །མེ་རི་ལྔ་ལྡན་སྲུང་འཁོར་གྱུར། །དྷརྨ་དྷ་ཏུ་ 
ཛྙཱ་ན་པཉྩ་བཛྲ་ཙཀྲ་རཀྵ་རཀྵ་ཧཱུྃ་ཧཱུྃ། ལྔ་པ་མཆོད་རྫས་བྱིན་པརླབ་ནི། འདིར་བཤམས་ཕྱི་ནང་གསང་ 
བའི་རྫས། །སྨན་གཏོར་རཀྟ་ལ་སོགས་པ། །བླ་མེད་མཆོག་གི་མཆོད་པ་རྣམས། །ཡེ་ཤེས་ 
བདུད་རྩིའི་རྒྱ་མཚོར་གྱུར། །ཨོཾ་ཨཱཿཧཱུྃཛྙཱ་ན་པཉྩ་ཨ་མྲྀ་ཏ་མ་ཧཱ་བ་ལིཾ་ཏ་མ་ཧཱ་རཀྟ་ཧཱུྃ་ཧྲཱིཿ ཨྰཿ 
སྔགས་ལན་གསུམ་བརྗོད་ཅིང་མཆོད་རྫས་རྣམས་ལ་བདུད་རྩི་འཐོར། ཨོྃ་བཛྲ་ཨ་ཧཱུྃ་ཨཱཿཧཱུཾ། དེ་བཞིན་དུ། པཱ་ 
དེི་སོགས་ནས་ཤབྟའི་བར་བརྗོད། དེ་ནས་དྲུག་པ་དངོས་གཞི་བདག་མདུན་དབྱེར་མེད་གཅིག་ཅར་དུ་བསྐྱེད་པའི་རིམ་ 
པ་ནི། ༀ་ཨཱཿཧཱུྃ། བློ་འདས་བརྗོད་མེད་དེ་བཞིན་ཉིད་ཀྱི་ངང་། །སྟོང་དང་སྙིང་རྗེ་ཟུང་འཇུག་ 
རྩལ་མདངས་ལས། །རིག་པའི་ངོ་བོ་ཧཱུཾ་ཡིག་མཐིང་ག་ཤར། །ཡོངས་གྱུར་བདག་ཉིད་ 
ཆེན་པོ་པདྨ་འབྱུང༌། །རྒྱལ་ཀུན་འདུས་པ་མཚོ་སྐྱེས་རྡོ་རྗེ་འཆང༌། །མཚན་དང་དཔེ་བྱད་ 
ཡོངས་སུ་རྫོགས་པའི་སྐུ། །དཀར་གསལ་ཟླ་མདོག་ཞི་འཛུམ་སྤྱན་གསུམ་ཅན། །པད་ 
ཞྭ་རྒོད་ལྡེམ་རིན་ཆེན་ཉི་ཟླས་བརྒྱན། །ཕྱག་གཡས་རྡོ་རྗེ་གཡོན་པས་ཀ་པཱ་ལ། །བདུད་ 
རྩིས་བཀང་དབུས་འཆི་མེད་ཚེ་བུམ་འཛིན། །གྲུ་མོར་ཁ་ཊཱཾ་ཌ་རུ་དྲིལ་ཆུང་བརྒྱན། །ཡིད་ 
བཞིན་ནོར་དང་ཛཾ་བུ་ཆུ་གསེར་གྱི། །སྙན་ཆ་མགུལ་རྒྱན་ལ་སོགས་དུ་མས་སྤྲས། །ཟ་བེར་ 
དབང་སྔོན་ཕོད་ཁ་ཐུན་མཚམས་ཀྱི། །འཆར་ཀའི་མདོག་མཚུངས་ཆོས་གོས་རྣམ་གསུམ་ 
ལྡན། །ལྷ་རྫས་རིན་ཐང་བྲལ་བའི་བེར་གྱིས་བཀླུབས། །ཞབས་གཉིས་རྡོར་སྐྱིལ་ཟླ་ཉི་ 
པདྨའི་སྟེང༌། །ཡེ་ཤེས་ལྔ་ལྡན་འོད་ཀྱི་གུར་ཁང་དབུས། །སྣང་ཞིང་སྟོང་ལ་སྟོང་བཞིན་ 
སྣང་བ་ཡི། །གནས་གསུམ་ཨོཾ་ཨཱཿཧཱུྃ་གིས་མཚན་པར་གྱུར། །བདེར་གཤེགས་ཞིང་ཁམས་ 
ཡོན་ཏན་སྐུར་རྫོགས་ཤིང༌། །སྐུ་ཡི་བཀོད་པས་རབ་འབྱམས་དཀྱིལ་འཁོར་ཁྱབ། །སྒྱུ་ 
འཕྲུལ་རྡོ་རྗེའི་གར་གྱི་རོལ་རྩེད་ལས། །ངོ་མཚར་སྤྲུལ་པ་སྣ་ཚོགས་ཅིར་ཡང་སྟོན། །
180

༄༅། །ཟབ་གཏེར་ཆོས་ཀྱི་མཛོད་ཁང༌།
འཇམ་དཔལ་སྐུ་ཡི་བཀའ་བབས་རིག་འཛིན་ཆེ། །སངས་རྒྱས་ཡེ་ཤེས་ཉི་ཟླ་གདན་དུ་ 
བཏིང་། །དབང་ཆེན་གསུང་གི་བཀའ་བབས་གྲུབ་པའི་དབང་། །རྒྱལ་བ་མཆོག་དབྱངས་ 
སྤྱི་བོར་རྟ་སྐད་འཚེར། །ཡང་དག་ཐུགས་ཀྱི་བཀའ་བབ་དགེ་སློང་མཆོག །ནམ་མཁའི་ 
སྙིང་པོ་ཉི་མའི་ཟེར་ལ་ཆིབས། །ཡོན་ཏན་བདུད་རྩིའི་བཀའ་བབས་རྡོ་རྗེ་འཛིན། །ཛྙཱ་ན་ 
ཀུ་མཱས་བྲག་ལ་བདུད་རྩི་འབྱིན། ཕྲིན་ལས་རྡོ་རྗེ་ཕུར་པའི་བཀའ་བབས་གཙོ། །ཡེ་ཤེས་ 
མཚོ་རྒྱལ་བྲག་ལ་ཕུར་པ་འདེབས། །བླ་མེད་གསང་བའི་བཀའ་བབས་ཧེ་རུ་ཀ །དཔལ་ 
ཀྱི་ཡེ་ཤེས་མ་སྲིང་ལས་ལ་བཀོད། །དྲེགས་པ་ཀུན་འདུས་བཀའ་བབས་རྣལ་འབྱོར་ཆེ། ། 
དཔལ་གྱི་སེང་གེ་དྲེགས་པ་ཕོ་ཉར་འགྱེད། །སྟོབས་ལྡན་དྲག་སྔགས་བཀའ་བབས་འཇིག་ 
རྟེན་མིག །བཻ་རོ་ཙ་ན་སྡེ་བརྒྱད་བྲན་དུ་ཁོལ། །བདེ་གཤེགས་འདུས་པའི་བཀའ་བབས་ 
ཆོས་ཀྱི་རྒྱལ། །ཁྲི་སྲོང་ལྡེའུ་བཙན་གཞན་སྣང་ཟིལ་གྱིས་གནོན། །བཀའ་བབ་ཐུགས་ 
ཀྱི་སྲས་དགུ་ལྷམ་མེར་གསལ། །གྲུབ་པའི་སར་གནས་སྒྲུབ་པ་ཡོངས་ཀྱི་གཙོ། །རྣལ་འབྱོར་ 
དབང་ཕྱུག་རིག་སྔགས་འཆང་རྣམས་ནི། །རྡོ་རྗེ་བདུད་འཇོམས་མཁའ་ལ་ཐོགས་མེད་ 
ལྡིང༌། །ཡེ་ཤེས་དབྱངས་ཅན་མཁའ་སྤྱོད་གནས་རྣམས་བགྲོད། །སོག་པོ་ལྷ་དཔལ་ལྕེ་ 
སྤྱང་ཕྱག་གིས་འཛིན། །སྣ་ནམ་ཡེ་ཤེས་མཁའ་ལ་བྱ་ལྟར་འཕུར། །གཡུ་སྒྲ་སྙིང་པོ་གསེཪ་ 
གྱི་རྡོ་རྗེར་སྤྲུལ། །དཔལ་གྱི་དབང་ཕྱུག་ཕུར་པ་གདེངས་ཚད་སྒྲོལ། །ཤུད་བུ་དཔལ་སེང་ 
ཆུ་བོ་གྱེན་དུ་ཟློག །ལྡན་མ་རྩེ་མང་མི་བརྗེད་གཟུངས་རྣམས་ཐོབ། །ཀ་བ་དཔལ་བརྩེགས་ 
གཞན་རྒྱུད་ས་ལེར་མཁྱེན། །རྒྱལ་བ་བློ་གྲོས་རོ་ལངས་གསེར་དུ་བསྒྱུར། །ཁྱེའུ་ཆུང་ལོ་ 
ཙཱ་ནམ་མཁའི་བྱ་རྣམས་འཛིན། །དྲན་པ་ནམ་མཁའ་བྱང་ནས་གཡག་རྒོད་འགུགས། ། 
འོ་བྲན་དབང་ཕྱུག་ཆུ་ལ་ཉ་ལྟར་འཕྱོ། །རྨ་ཐོག་རིན་ཆེན་ཕ་ཝང་ཟན་ལྟར་གསོལ། །དཔལ་
181

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
གྱི་རྡོ་རྗེ་རི་བྲག་ཐོགས་མེད་རྒྱུ། །ལང་གྲོ་དཀོན་མཆོག་ཐོག་ཆེན་མདའ་ལྟར་འཕེན། 
རྒྱལ་བ་བྱང་ཆུབ་མཁའ་ལ་སྐྱིལ་ཀྲུང་བཞུགས། །གཞན་ཡང་རིག་འཛིན་དཔའ་བོ་ཌཱ་ཀི་ 
དང༌། །གཏེར་ཆེན་བརྒྱ་རྩ་གཏེར་ཕྲན་སྟོང་རྩ་གཉིས། །ལུང་ཟིན་སྐྱེས་མཆོག་རྒྱ་བོད་ 
གྲུབ་ཆེན་ཚོགས། །ཡི་དམ་རྒྱལ་བའི་དཀྱིལ་འཁོར་ལྷ་རབ་འབྱམས། །ཆོས་ཀྱི་སྲུང་མ་ 
དམ་ཅན་རྒྱ་མཚོ་རྣམས། །འཇའ་ཟེར་འོད་ཀློང་བཀྲག་གསལ་སྣང་བར་གྱུར། །གཙོ་ 
འཁོར་ཀུན་གྱི་གནས་གསུམ་འབྲུ་གསུམ་ལས།།འོད་འཕྲོས་འོག་མིན་མཁའ་སྤྱོད་བདེ་
ཆེན་ཞིང་། །དཔལ་རི་པདྨ་འོད་ཀྱི་ཕོ་བྲང་ནས། །ཨོ་རྒྱན་རྗེ་འབངས་སངས་རྒྱས་བྱང་ 
སེམས་སོགས། །སྤྲུལ་དང་ཡང་སྤྲུལ་དཔག་མེད་འཁོར་བཅས་རྣམས། །མདུན་གྱི་ནམ་ 
མཁར་སྤྱན་དྲངས་གཤེགས་སུ་གསོལ། །བདུན་པ་སྤྱན་དྲངས་པ། གཏེར་གཞུང་རྡོ་རྗེའི་གསུང་ལས་བྱུང་ 
བའི་ཚིག་བདུན་གསོལ་འདེབས་ནི། ཧཱུཾ། ཨོཾ་རྒྱན་ཡུལ་གྱི་ནུབ་བྱང་མཚམས། །པདྨ་གེ་སར་སྡོང་ 
པོ་ལ། །ཡ་མཚན་མཆོག་གི་དངོས་གྲུབ་བརྙེས། །པདྨ་འབྱུང་གནས་ཞེས་སུ་གྲགས། ། 
འཁོར་དུ་མཁའ་འགྲོ་མང་པོས་བསྐོར། །ཁྱེད་ཀྱི་རྗེས་སུ་བདག་བསྒྲུབ་ཀྱིས། །བྱིན་གྱིས་ 
བརླབ་ཕྱིར་གཤེགས་སུ་གསོལ། །ལན་གསུམ་དང་། གནས་མཆོག་འདི་རུ་བྱིན་ཕོབ་ལ། ། 
སྒྲུབ་མཆོག་བདག་ལ་དབང་བཞི་སྐུར། །བགེགས་དང་ལོག་འདྲེན་བར་ཆོད་སོལ། །མཆོག་ 
དང་ཐུན་མོང་དངོས་གྲུབ་སྩོལ། །ཨོཾ་ཨཱཿཧཱུྃ་བཛྲ་གུ་རུ་པདྨ་སིདྡྷི་ཧཱུཾ། ཨོཾ་ཨཱཿཧཱུྃ་བཛྲ་གུ་རུ་པདྨ་ 
ཐོད་ཕྲེང་རྩལ་བཛྲ་ས་མ་ཡ་ཛཿཛཿ སརྦ་སིདྡྷི་ཕ་ལ་ཧཱུྃ་ཨཱཿཧྲཱིཿམ་ཧ་རི་ནི་ས་ར་ཙ་ཏྲི་ཡ་ཙིཏྟ་ 
ཧྲོ་ཛཿཛཿ ཞེས་འཛབ་ལན་བདུན་ནམ་གསུམ་བརྗོད་པས་བྱིན་དབབ། དམ་ཚིག་ཡེ་ཤེས་གཉིས་མེད་དུ་གྱུར་པར་ 
མོས་ལ། བརྒྱད་པ་བཞུགས་སུ་གསོལ་བ་ནི། ཧཱུཾ། རྒྱལ་བ་རབ་འབྱམས་ཐུགས་རྗེ་ཅན། །བདག་ 
སོགས་སེམས་ཅན་ཀུན་དོན་དུ། །བརྩེ་བ་ཆེན་པོས་དགྱེས་དགོངས་ལ། །གནས་འདི་
182

༄༅། །ཟབ་གཏེར་ཆོས་ཀྱི་མཛོད་ཁང་།
ཉིད་དུ་བརྟན་པར་བཞུགས། །པདྨ་ཀ་མ་ལཱ་ཡ་སྟཱཾ། དགུ་པ་ཕྱག་འཚལ་བ་ནི། ཧཱུཾ། སྐུ་གསུམ་ཡོན་ 
ཏན་ཡོངས་རྫོགས་པ། །མཚོ་སྐྱེས་རྡོ་རྗེ་འཆང་ཆེན་པོ། །རྗེ་འབངས་སྤྲུལ་པར་བཅས་པ་ 
ལ༑ ༑དད་གུས་གདུང་བས་གུས་ཕྱག་འཚལ། །ན་མཿཔུ་རུ་ཤཱ་ཡ་ཧོ༔ བཅུ་པ་ཕྱི་མཆོད་འབུལ་ 
བ་ནི། ༀ། རང་སྣང་རྩལ་ལས་མཆོད་པའི་ལྷ་མོ་ནི། །མཆོད་ཡོན་ཞབས་བསིལ་མེ་ཏོག་ 
བདུག་སྤོས་མ། །སྣང་གསལ་དྲི་ཞལ་རོལ་མོ་གཟུགས་སྒྲ་དྲི། །རོ་དང་རེག་ཆོས་རྣམ་དག་ 
ཕྱིའི་མཆོད་པ། །ཐུགས་རྗེས་དབྱིངས་ནས་བརྩེར་དགོངས་བཞེས་སུ་གསོལ། །མཆོག་ 
ཐུན་དངོས་གྲུབ་མྱུར་སྩོལ་བྱིན་གྱིས་རློབས། ། ཨོྃ་བཛྲ་ཨཉྙཾ་ཨཱཿཧཱུཾ། དེ་བཞིན་དུ་པཱ་ཏྱཾ་པུཥྤ་ 
དྷུ་པེ་ཨཱ་ལོ་ཀེ་གརྦྷེ་ནཻ་ཝི་དྱ་ཤབྟ་ཨཱཨཱཿཧཱུྃ། བར་དང་། རཱུ་པ་ཤབྟ་གཉཱེ་རཱ་ས་སྤར་ཤེ་དྷརྨ་དྷཱ་ཏུ་ 
སརྦ་པཱུ་ཛ་ཨཱཿཧཱུྃ། བཅུ་གཅིག་པ་ནང་མཆོད་འབུལ་བ་ནི། ཨཱཿ རྩ་བརྒྱད་ཡན་ལག་སྟོང་སྦྱར་འཆི་ 
མེད་བཅུད། །རང་བྱུང་བདུད་རྩི་ར་སཱ་ཡ་ན་དང༌། །ཚེ་དང་གལ་གྱི་རྨད་བྱུང་བརྗིད་ལྡན་ 
པའི། །དམ་ཚིག་རྫས་མཆོག་མ་ཧཱ་བ་ལིཾ་ཏ། །རྒྱུ་དྲུག་འཁོར་བའི་དུག་ལྔ་ཡེ་ཤེས་ལྔར། ། 
བསྒྲལ་བའི་དམར་ཆེན་རཀྟ་མཆོད་པར་འབུལ། །མ་ཧཱ་པཉྩཨམྲྀ་ཏ་མ་ཧཱ་བ་ལིན་ཏ་པཱུ་ 
ཛ་ཁཱ་ཧི། །བཅུ་གཉིས་པ་གསང་བའི་མཆོད་པ། ཧཱུཾ་སྣང་བ་ཐབས་ཀྱི་ཧེ་རུ་ཀ །སྟོང་པ་ཤེས་རབ་ 
ཡུམ་དང་སྦྱོར། །གསང་བ་བླ་མེད་མཆོད་པ་འདི། །བདེ་བ་ཆེན་པོའི་ངང་དུ་རོལ། །མ་ 
ཧཱ་སུ་ཁ་པཱུ་ཛ་ཧོ། །བཅུ་གསུམ་པ་དེ་བཞིན་ཉིད་ཀྱི་མཆོད་པ་ནི། ཧོཿ མཆོད་བྱ་མཆོད་བྱེད་ཐམས་ཅད་ 
ཀྱང་། །འཛིན་མེད་མ་བཅོས་ཁྱབ་གདལ་ཀློང༌། །རང་བྱུང་རང་གྲོལ་ཆེན་པོའི་དབྱིངས༔ 
འཁོར་གསུམ་དག་པའི་མཆོད་པ་འབུལ། །དྷརྨ་དྷ་ཏུ་ཛྙཱ་ན་གརྦྷ་ཨཱཿ བཅུ་བཞི་པ་བསྟོད་པ་ནི། 
ཧྲི་གདོད་ནས་རྣམ་དག་མཐའ་བྲལ་ཆོས་ཀྱི་སྐུ། །ལྷུན་འགྲུབ་འདུས་མ་བྱས་པ་ལོངས་སྤྱོད་ 
རྫོགས། །འགགས་མེད་ཐུགས་རྗེའི་རྣམ་རོལ་སྤྲུལ་སྐུར་སྟོན། །སྐུ་གསུམ་པདྨ་འབྱུང་
183

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
ལ་ཕྱག་འཚལ་བསྟོད། །རང་བཞིན་དབྱིངས་ལས་མ་གཡོས་རྣམ་པར་འཕྲུལ། །སྲིད་པའི་ 
དུཿཁ་མཐར་བྱེད་དཔའ་བོ་ཆེ། །རྗེ་འབངས་ཚུལ་གྱིས་རྣལ་འབྱོར་སྤྱོད་པ་འཆང༌། །གྲུབ་ 
པའི་འཁོར་ལོས་སྒྱུར་རྣམས་བསྟོད་པར་བགྱི། །བཅོ་ལྔ་པ་འཛབ་བཟླས་དམིགས་རིམ་ནི། བདག་ 
མདུན་ཐུགས་ཀར་པདྨ་འདབ་བརྒྱད་སྟེང༌། །རྡོ་རྗེ་རྩེ་ལྔའི་ལྟེ་བར་ཟླ་དཀྱིལ་ཧཱུཾ། །མཐའ་ 
མར་སྔགས་ཕྲེང་གཡས་བསྐོར་འོད་ཟེར་འཕྲོས། །འཕགས་མཆོད་བྱིན་རླབས་རང་ཐིམ་ 
སླར་ཡང་ནི། །འོད་འཕྲོས་འགྲོ་དྲུག་སེམས་ཅན་སྡིག་སྒྲིབ་སྦྱངས། །དྲེགས་ཅན་ཟིལ་ 
གནོན་བཀའ་དང་དམ་ལ་གནས། །ཕྱི་སྣོད་གཞལ་ཡས་ནང་བཅུད་ལྷ་སྐུར་བསྒྱུར། །གྲག་ 
སྟོང་སྔགས་ཀྱི་རང་སྒྲ་སྒྲོགས་པར་གྱུར། །ཨོཾ་ཨཱཿཧཱུྃ་བཛྲ་གུ་རུ་པདྨ་སིདྡྷི་ཧཱུཾ། དེ་ལྟར་ཡང་སྙིང་ 
ཅི་འགྲུབ་བཟླ་ཞིང་། ༀ་ཨཱཿཧཱུྃ་བཛྲ་གུ་རུ་པདྨ་ཐོད་ཕྲེང་རྩལ་བཛྲ་ས་མ་ཡ་ཛཿཛཿ སརྦ་སིདྡྷི་ཕ་ 
ལ་ཧཱུྃ་ཨཱཿ ཧྲཱིཿ མ་ཧ་རི་ནི་ས་ར་ཙ་ཧྲི་ཡ་ཙིཏྟ་ཧྲཱིཿ་ཧྰུྃ་ཛཿཛཿ སྤྱི་དྲིལ་ཡང་ལྷག་པར་བཟླའོ། །དེ་ནས་བཅུ་ 
དྲུག་པ་ཚོགས་ཀྱི་མཆོད་པ་ནི། ཧྲཱིཿ རང་ཉིད་ལྷར་གསལ་ཐུགས་ཀ་ནས། །རཾ་ཡཾ་ཁཾ་འཕྲོས་མཆོད་ 
རྫས་ཀྱི། །འཛིན་རྟོག་བག་ཆགས་ཉེས་སྐྱོན་སྦྱངས། །ༀ་ཨཱཿཧཱུྃ་གི་འཕྲོ་འདུ་ལས། །ཟག་ 
མེད་ཡེ་ཚོགས་འཁོར་ལོ། །རང་བྱུང་ཡེ་ཤེས་བདུད་རྩིར་སྤེལ༔ ཨོཾ་ཨཱཿཧཱུྃ་ཧ་ཧོ་ཧྲཱིཿ ཧཱུཾ། འཆི་ 
མེད་རིག་འཛིན་གྲུབ་པའི་གཙོ། །རྒྱལ་བ་རྒྱལ་བའི་མྱུ་གུ་རྣམས། །འདིར་གཤེགས་ཚོགས་ 
ཀྱི་མཆོད་པ་བཞེས། །ཐུགས་དམ་གཉན་པོ་བསྐང་གྱུར་ཅིག །ཉམས་དགའ་དམ་གཙང་ 
སྤྲོ་དགའི་གནས། །དེང་འདིར་བྱིན་རླབས་བཅུད་ཕོབ་ལ། །མི་རྟོག་ཡེ་ཤེས་བསྐྱེད་དུ་ 
གསོལ། །མ་རིག་དབང་གིས་སྡོམ་གསུམ་དང༌། །འགལ་ཉམས་ནོངས་པ་མཐོལ་ཞིང་ 
བཤགས། །ཉོན་མོངས་དུག་ལྔའི་ངར་འཛིན་འདི། །སྐྱེ་མེད་ངང་དུ་བསྒྲལ་ནས་ཀྱང་། ། 
ཀུན་བཟང་ཀློང་དུ་བསྟིམ་པར་མཛོད། །གུ་རུ་དྷེ་ཝ་ཌཱ་ཀི་ནི་ས་པ་རི་ཝ་ར་ག་ཎ་ཙཀྲ་ལ་
184

༄༅། །ཟབ་གཏེར་ཆོས་ཀྱི་མཛོད་ཁང་།
ཁཱ་ཧི། པཉྩ་ཨམྲྀ་ཏ་ལ་ཁཱ་ཧི། ཞེས་ཚོགས་ཕུད་འབུལ། དེ་ནས་རྣལ་འབྱོར་པ་རྣམས་ཚོགས་ཀྱི་དངོས་གྲུབ་ལ་ 
གསལ་བ་གསུམ་ལྡན་གྱིས་རོལ་ནས། བཅུ་བདུན་པ་ལྷག་གཏོར་བསྔོ་བ་ནི། ཧཱུཾ། བཀའ་ཡི་འཁོར་དུ་དམ་ 
བཅས་པའི། །བཀའ་སྲུང་རྡོ་རྗེའི་དམ་ཚིག་ཅན། །བཀའ་ཡི་ལྷག་གཏོར་དམ་པ་བཞེས། 
བཀའ་ལས་མ་འདའ་དམ་མ་གཡེལ། །ཨུཙྪི་ཥྚ་བ་ལིཾ་ཏ་ཁཱ་ཧི། བཅོ་བརྒྱད་པ་བཀའ་ཡི་ཆད་ཐོ་བསྒྲག་ 
པ་ནི། ཧཱུཾ། སྔོན་འདས་དུས་དང་བར་གྱི་བསྐལ་པ་དང་། །ད་ལྟ་དུས་གསུམ་ཀུན་བཟང་ 
པད་འབྱུང་གིས། །དགོངས་གཏད་སྨོན་ལམ་དབང་བསྐུར་ཇི་ལྟ་བར། །ཆོས་ཀྱི་སྲུང་མ་ 
ཁྱེད་རྣམས་དགྱེས་དགོངས་ལ། །ཐ་ཚིག་གཉེར་གཏད་མ་བསྙེལ་གཏོར་མ་བཞེས། །རྣལ་ 
འབྱོར་འཕྲིན་ལས་གང་བཅོལ་ཐོགས་མེད་སྒྲུབས། །བཅུ་དགུ་བ་བསྟན་སྐྱོང་ནི། གངས་ཅན་ 
བསྟན་འགྲོ་བདེར་སྐྱོང་བསྟན་མ་རྣམས། །སྔོན་གྱི་གཡར་དམ་མ་གཡེལ་བཤལ་ཆུ་བཞེས། ། 
དལ་ཡམས་མཚོན་འཁྲུགས་སྡང་བའི་དགྲ་ལ་སྒྱུར། །ཆོས་དཔལ་ལོངས་སྤྱོད་རྒྱས་པའི་ 
སྡོང་གྲོགས་མཛོད། །ཉི་ཤུ་པ་བཟོད་གསོལ་ནི། ཧོ༔ ཟབ་དོན་ཐུགས་ཀྱི་སྒྲུབ་པའི་དཀྱིལ་འཁོར་ 
འདིར། །མ་རིག་དབང་གིས་ཉམས་ཆག་འགལ་འཁྲུལ་རྣམས། །ཐོག་མེད་སྡིག་བཅས་ 
གནོང་འགྱོད་དྲག་པོས་བཤགས། །བྱང་དག་ཚངས་པའི་དངོས་གྲུབ་སྩལ་ཏུ་གསོལ། ། 
ཡི་ག་བརྒྱ་པ་བརྗོད། ཉེར་གཅིག་པ་བྱིན་རླབས་དབང་བཞི་ལེན་པ་རྡོ་རྗེའི་ཚིག་རྐང་ལྟར་བྱ་བ་ནི། གུ་རུ་མཁའ་འགྲོའི་ 
ཚོགས་བཅས་ཀྱིས། །བདག་ཅག་མོས་པའི་བུ་རྣམས་ལ། །ལུས་ལ་སྐུ་ཡི་བྱིན་གྱིས་རློབས། ། 
ངག་ལ་གསུང་གི་བྱིན་གྱིས་རློབས། །ཡིད་ལ་ཐུགས་ཀྱི་བྱིན་གྱིས་རློབས། །དབང་བཞི་ 
བསྐུར་བར་བྱིན་གྱིས་རློབས། །རྒྱུད་ སྒྲིབ། བཞི་དག་པར་བྱིན་གྱིས་རློབས། །ལམ་བཞི་ 
འབྱོངས་པར་བྱིན་གྱིས་རློབས། །སྐུ་བཞི་ཐོབ་པར་བྱིན་གྱིས་རློབས། །ཨོཾ་ཨཱཿཧཱུྃ་བཛྲ་གུ་ 
རུ་པདྨ་དྷེ་ཝ་ཌཱ་ཀི་ནཱི་ཀཱ་ཡ་ཨ་བྷི་ཥིཉྩ་ཨོཾ། ཝཱཀ་ཨ་བྷི་ཥིཉྩཱ་ཨཱཿ༔ ཙིཏྟ་ཨ་བྷི་ཥིལྕ་ཧཱུཾ། སརྦ་ཨ་
185

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
བྷི་ཥིའུ་ཧྲཱི སྔགས་རྣམས་ལན་གསུམ་བརྗོད་ནས། མདུན་བསྐྱེད་འཁོར་རྣམས་གཙོ་བོར་ཐིམ། དེ་ 
ཉིད་རང་ཐིམ་དབྱེར་མེད་པར། །མ་བཅོས་གཉུག་མ་སྤྲོས་བྲལ་ཀློང་། །གང་ཤར་བཟོ་ 
མེད་ངང་དུ་བཞག །ཉེར་གཉིས་བདག་བསྐྱེད་བསྡུ་རིམ་ནི། བསྐྱེད་པའི་ལྷ་ཚོགས་རིམ་བཞིན་རང་ལ་ 
ཐིམ། །དེ་ཡང་སྔགས་ཕྲེང་རྡོ་རྗེ་ཧཱུཾ་ལ་བསྡུ། །དམིགས་མེད་བློ་འདས་རྫོགས་པ་ཆེན་པོའི་ 
ངང་། །བྱ་རྩོལ་བྲལ་བའི་ཀློང་དུ་མཉམ་པར་བཞག །སླར་ཡང་པད་འབྱུང་སྐུ་རུ་ལམ་གྱིས་ 
གསལ༔སྣང་གྲགས་རྟོག་ཚོགས་ཡེ་ཤེས་རོལ་པར་ཤར། །ཉེར་གསུམ་པ་བསྔོ་བ་ནི། ཨེ་མ་ཧོ། 
བླ་མེད་ཡང་གསང་དཀྱིལ་འཁོར་བསྒྲུབས་ལ་སོགས། །དུས་གསུམ་བསགས་པའི་དགེ་ 
རྩ་ཅི་མཆིས་པ། །སྨོན་ལམ་ཟབ་མོའི་མཚམས་སྦྱོར་འདིར་བརྟེན་ནས། །བདག་གཞན་ 
་ཚེ་གཅིག་སངས་རྒྱས་ཐོབ་ཕྱིར་བསྔོ། །ཉེར་བཞི་པ་སྨོན་ལམ་ནི། གདོད་མའི་བདེ་གཤེགས་ 
ཀུན་ཏུ་བཟང་པོ་ཡི། །དགོངས་དོན་མཐའ་བྲལ་ལྟ་བའི་ཡང་རྩེ་མཆོག །རྣམ་དག་ཨ་ཏིའི་ 
ངེས་ལམ་མཐར་ཕྱིན་ནས། །རྟེན་འདིར་འཇའ་ལུས་ཆོས་སྐུ་མངོན་གྱུར་ཤོག །ཉེར་ལྔ་པ་ 
བཀྲ་ཤིས་ནི། མེ་ཏོག་གི་ཆར་བསྙིལ་བཞིན་པས། བཀྲ་ཤིས་གང་ཞིག་སྐུ་གསུམ་རོལ་པའི་ཀློང༌། ། 
ཐུགས་རྗེ་ཀུན་གསལ་པད་འབྱུང་ཉིན་མོར་བྱེད། །འགྲོ་དྲུག་མུན་སེལ་དེང་འདིར་བདེ་ 
ལེགས་ཀྱི། །སྣང་བ་དམ་པས་རྟག་པར་བཀྲ་ཤིས་ཤོག །བཀྲ་ཤིས་གང་ཞིག་ཆུ་ཟླའི་གར་ 
རྩེད་ལས། །རྩ་གསུམ་ལྷ་ཚོགས་བྱིན་རླབས་འོད་དཀར་ཅན། །སྲིད་པའི་གདུང་སེལ་དེང་ 
འདིར་བདེ་ལེགས་ཀྱི། །དཔལ་ཀུན་ཡོངས་འདུས་རྣམ་ཀུན་བཀྲ་ཤིས་ཤོག །ཅེས་པའང་ 
བསླབ་གསུམ་མངོན་མཐོ་རྟོགས་ལྡན་མ་ཎིའི་ཐུགས་བཞེད་བསྐང་ཕྱིར། ༧ སི་ཏུ་པདྨ་ཉིན་བྱེད་དབང་པོས་བཀོད་པ་ནོངས་ 
པར་གྱུར་རྣམས་ཀུན་བཟང་ཀློང་དུ་བཤགས་ཤིང་། དགེ་བས་འགྲོ་རྣམས་རྡོ་རྗེ་འཛིན་པའི་གོ་འཕང་ཐོབ་པར་གྱུར་ཅིག །
སརྦ་མངྒ་ལཾ།
186

༄༅། །ཟབ་གཏེར་ཆོས་ཀྱི་མཛོད་ཁང་།
༈ གཏེར་ཆེན་རྡོ་རྗེ་གླིང་པའི་གུ་རུའི་སྒྲུབ་ཐབས་ཕྱི་ནང་གསང་གསུམ་གྱི་སྐོར།
ཧཱུྃ༔ གུ་རུ་དྲག་པོ་རྩལ་གྱི་ཕྱི་སྒྲུབ་ཡིད་བཞིན་གྱི་ནོར་བུ་བཞུགས་སོ༔
ཥྭདAJ5ཏྱཊནྡཱ།1 མ་ཧཱ་གུ་རུ་སརྦ་སིདྡྷི་ཧཱུྃ༔ ཐུགས་སྒྲུབ་དྲག་པོའི་ལྷ་ 
ལ་ཕྱག་འཚལ་ལོ༔ དང་པོ་སྐལ་པ་ལྡན་པའི་གང་ཟག་གིས༔ གུ་རུ་ཕྱི་ལྟར་སྒྲུབ་པ་འདི་ 
མེད་ནཿ༔ ཁ་གཡེལ་བས་འདི་ཉིད་ལ་ཞུགས་པར་བྱའོ༔ འདི་ལ་གསུམ་སྟེ༔ སྔོན་འགྲོ་དང་༔ 
དངོས་གཞི་དང་༔ རྗེས་སོ༔ དང་པོ་ནི་དབེན་པའི་གནས་སུ༔ མཚམས་བཅད་ལ་མཎྜལ་ 
བཤམས༔ ཚོགས་གཏོར་བཤམས༔ བགེགས་བསྐྲད་གཏོར་མ་བྱིན་ལ༔ ལས་བྱང་ལྟར་ 
མཚམས་བཅད༔ སྐྱབས་འགྲོ་སེམས་བསྐྱེད་སྔོན་དུ་སོང་ནས༔ གདུང་བའི་གསོལ་བ་དུངས་ 
དུངས་པ་ལན་གསུམ་གདབ༔ དེ་ནས་གཉིས་པ་སྐད་ཅིག་ལ༔ རང་གི་ལུས་འདི་ཧཱུྃ་དུ་གྱུར༔ 
དེ་ལས་མེ་འབར་ལུས་དང་ཕྱི་སྣོད་བཅུད་ཐམས་ཅད་ཚིག༔ ཅི་ཡང་མི་དམིགས་པའི་ངང་ 
དུ་སྟོང་སང་ངེ་བ་ལ་ཡུན་རིང་དུ་བསྒོམ༔ དེའི་ངང་ལས་སེམས་ཅན་ཀུན་ལ་བརྩེ་བའི་སེམས་ 
ཚད་མེད་པ་བཞི་དྲན་པས༔ རིག་པའི་ངོ་བོ་ཧཱུཾ་དཀར་པོ་གཅིག་ཏུ་གྱུར༔ དེ་ནས་འོད་འཕྲོས༔ 
སྣོད་གཞལ་ཡས་ཁང་དང་བཅས་པ་བསམ༔ ཡང་འོད་འཕྲོས་གཞལ་ཡས་ཁང་གི་དབུས་སུ༔ 
པདྨའི་སྡོང་པོ་ལོ་འདབ་སྟོང་དང་ལྡན་པ༔ མེ་ཏོག་འདབ་བཞི་ཕྱོགས་མཚོན་དུ་ཡོད་པ་ 
གཅིག་གི་དབུས་ན༔ ཉི་ཟླ་པདྨ་དར་ཟབ་ལྷབ་ལྷུབ་ཁྲི་དང་བཅས་པའི་དབུས་སུ༔ རང་ 
གི་རིག་པ་སློབ་དཔོན་པདྨའི་སྐུ༔ སྐུ་མདོག་དཀར་པོ་གངས་ལྟ་བུ༔ དབུ་ལ་ཤ་བོའི་འདབ་
187

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
ཞུ་གསོལ༔ རྩེ་ལ་མེ་ལོང་དང་རྒོད་སྒྲོ༔ དཪ་མཚོན་རིན་ཆེན་རྣམ་ལྔས་བརྒྱན་པ༔ སྙན་ 
ལ་གསེར་གཡུའི་རྒྱན་བཏགས་པ༔ ཞལ་འཛུམ་སྤྱན་ཞི་མ་ཁྲོ་དར་སྣ་ལྔའི་བེར་གསོལ་བ༔ 
ཕྱག་གཡས་པ་གསེར་གྱི་རྡོ་རྗེ་ས་གནོན་ཚུལ་དུ་འཛིན་པ༔ གཡོན་པ་ཐོད་པ་བདུད་རྩིས་ 
བཀང་བ་ལྟེ་བའི་ཐད་དུ་འཛིན་པ༔ དབུ་སྐྲ་ལྕང་ལོ་ཅན་ནུ་མཆིན་ཁེབས་པ༔ ཆོས་གོས་དར་ 
མཐིང་དམར་གྱིས་ཕྱི་སྒྲིལ་མཛད་པ༔ ཞབས་སྐྱིལ་ཀྲུང་དུ་བཞུགས་པ༔ ཁ་ཊཾ་ཁ་རྩེ་གསུམ་ 
གྱི་རྩེ་ལ་གསེར་གྱི་ཌ་དྲིལ་འཆང་བ་གཅིག་ཏུ་བསྒོམ༔ དེའི་ཤར་གྱི་པད་འདབ་ལ་རྡོ་རྗེ་ 
མཁའ་འགྲོ༔ ལྷོར་རིན་ཆེན་ཌཱཀྐི༔ ནུབ་པདྨ་ཌཱཀྐི༔ བྱང་ཀརྨ་ཌཱཀྐི༔ ཀུན་ཀྱང་ཕྱག་གཡས་ 
ཌ་མ་རུ༔ གཡོན་ཐོད་ཁྲག་དང་ཁ་ཊཾ༔ རུས་པའི་རྒྱན་ཆ་ཅན༔ ལོ་བཅུ་དྲུག་གི་ཚོད་ཞབས་ 
གར་སྟབས་ཅན༔ མེ་ལོང་གཡེར་ཁའི་སྒྲ་ཁྲོལ་བཿ༔ དར་ཅང་དུ་འཁུར་བར་བསམ༔ ཐུགས་ 
ཀའི་ཧཱུཾ་ལས་འོད་འཕྲོས༔ པདྨ་འོད་གྱི་གཞལ་ཡས་ཁང་ནས༔ དེ་ཁོ་ན་འདྲ་བ་དཔའ་བོ་ 
གིང་ཆེན་དང་བཅས་པ་སྤྱན་དྲངས༔ ཡིད་ཀྱིས་ཕྱག་མཆོད་བསྟོད་ནས༔ རང་དང་གཉིས་སུ་ 
མེད་པར་ཐིམ་པར་བསམ་ལ༔ རླུང་ཐུབ་ཐང་དུ་འཛིན༔ དལ་ཅིག་དམིགས་པ་མ་ཡེངས་ 
པར་བསྒོམ་མོ༔ བཟླས་པ་ནི་གནས་གསུམ་གསལ་བཏབ་ལ༔ ཨོཾ་ཨཱཿ༔ཧཱུྃ་བཛྲ་གུ་རུ་ཧ་རི་ 
ནི་ས་སརྦ་སིདྡྷི་ཧཱུྃ༔ ཞེས་སུམ་འབུམ་སྨྲ་བ་བཅད་དེ་བཟླ༔ ཞག་གྲངས་ཉི་ཤུ་རྩ་གཅིག་བསྒྲུབ་ 
ជំབོ༔ སྐབས་སུ་ཛབ་དབྱངས་བསྐོར་བ་བྱ༔ ཚོགས་དང་བསྟོད་པ་བསྐང་གསོ་བྱ༔ ཉམས་ 
བསྐྱང་བར་བྱ༔ དེ་ལྟར་མི་ཚིག་གིས་བར་མ་ཆོད་པར་ཞག་ཉི་ཤུ་རྩ་གཅིག་སོང་བ་དང༔ 
བསྒྲུབ་རྟགས་སྔགས་སྤྱི་ལྟར་འབྱུང་ཞིང༔ ཁྱད་པར་དུ་ལས་སྒྲིབ་ཆེ་ཆུང་གི་ཁྱད་ཀྱིས༔ ཨོ་ 
རྒྱན་ང་རང་ཉམས་དངོས་རྨི་ལམ་དུ་འབྱུང་སྟེ༔ ལུང་བསྟན་ཆོས་བཤད་བྱེད་དོ༔ མཆོག་ཐུན་ 
མོང་གི་དངོས་གྲུབ་འབྱུང་བར་བྱེད་དོ༔ མཁའ་འགྲོ་མ་རྣམས་ལུས་དང་གྲིབ་མ་ལྟར་འགྲོགས་
188

༄༅། །ཟབ་གཏེར་ཆོས་ཀྱི་མཛོད་ཁང༌།
ནས་བར་ཆད་སེལ་བར་བྱེད་དོ༔ རྗེས་ནི་གཏོར་མ་ལ་དབང་ཞུ༔ ལས་བྱང་ལྟར་ལྷག་མ་ 
རྗེས་ཀྱི་བྱ་བ་བསྐྱང་༔ མི་དམིགས་ངང་ལས་བསྔོ་བ་སྨོན་ལམ་རྒྱ་ཆེན་པོ་གདབ༔ སྤྱོད་ 
ལམ་སེམས་ཅན་གྱི་དོན་དུ་གྱུར་ན་སྲོག་ཀྱང་བློས་གཏོང་ཕོད་པར་བྱ༔ ཨེ་མ་ཧོ༔ བདག་ 
འདྲ་མཚོ་རྒྱལ་བློ་དམན་ཀྱང༔ བླ་མ་ཕྱི་སྒྲུབ་ཡིད་བཞིན་ནོར་བུ་སྣང༔ འདི་མེད་དྲག་པོའི་ 
སྒྲུབ་པ་སུས་བྱེད་པ༔ རྗེའི་བཀའ་མེད་སྤྱོད་ཅིང་བྱེད་པ་འདྲ༔ ཕྲལ་དུ་ཕན་ཀྱང་ནམ་ཕུགས་ 
ཁུ་ཟློག་འོང༔ ཕྱི་རབས་སྐྱེས་བུ་སྡེ་བརྒྱད་འདུལ་འདོད་ན༔ ཐོག་མར་འདི་ལ་སྒྲུབ་པ་བྱ་ 
བ་གཅེས༔ ཁ་བ་ཅན་འདིར་ཐུགས་སྒྲུབ་བརྒྱ་སྟོང་སྦས༔ ཁ་ཚང་དོན་འདྲིལ་འདི་འདྲ་སྦས་ 
པ་ནི༔ གཅེས་པར་བགྱིས་ལ་སེམས་ཀྱི་དཀྱིལ་དུ་ཁུར༔ སྐལ་ལྡན་ལས་ཅན་གཅིག་དང་ 
འཕྲད་པར་ཤོག༔ ཕྱི་སྒྲུབ་ཡིད་བཞིན་ནོར་བུའོ༔ ས་མ་ཡ༔ རྒྱ་རྒྱ་རྒྱ༔ གཏེར་རྒྱ༔ སྦས་རྒྱ༔ 
ཟབ་རྒྱ༔ གཏད་རྒྱ༔ དམ་རྒྱ༔ རྟtyཧཱུཾ་ཞྀ་ཞྀ་ རྫོགས་སོ༔ དགེའོ༔
189

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
ཨོཾ༔ གུ་རུ་དྲག་པོ་རྩལ་གསང་བའི་ནང་སྒྲུབ་ཉི་ཟླ་གའུ་བཞུགས་སོ༔
པའི་གང་ཟག་གིས༔ བླ་མ་ནང་ལྟར་སྒྲུབ་པ་འདི་མེད་ན༔ དངོས་གྲུབ་མི་འབྱུང་བས་འདི་ 
ཉིད༌ལ༌ཉམས་སུ་བླང་བར་བྱའོ༔ དེ་ལ་སྔོན་འགྲོ་དང་དངོས་གཞི་རྗེས་གསུམ་མོ༔ དང་པོ་ 
ནི་དབེན་པར་མཚམས་བཅད་ལ་མཁོ་བའི་ཡོ་བྱད་བསགས༔ ཚོགས་གཏོར་རྒྱ་ཆེན་པོ་ 
བཤམས༔ མཚན་ཉིད་ལྡན་པའི་སྒྲུབ་རྒྱ་མོ་ཡིད་དུ་འོང་བ་བཙལ༔ ཕྱི་ནང་འགྲུལ་ཐག་ 
བཅད༔ གཞི་བདག་ལ་གཏོར་མ་བྱིན༔ བགེགས་བསྐྲད༔ བཀའ་བསྒོ་དྲག་པོའི་མཚམས་ 
བཅད༔ སྔོན་དུ་འགྲོ་བའི་ཆོས་རྣམས་ཚར་བ་དང༔ གཉིས་པ་དངོས་གཞི་ནི༔ དང་པོ་ཡབ་ 
ཡུམ་གཉིས་ཀ་མི་དམིགས་སྟོང་པའི་ངང་ལ་དར་ཅིག་བཞག༔ དེ་ནས་སྐད་ཅིག་གིས་རང་གི་ 
ལུས་འདི་ཧཱུཾ་མཐིང་ཀ་གཅིག་ཏུ་གྱུར༔ དེ་ལས་འོད་ཟེར་འཕྲོས༔ བདེ་གཤེགས་མཆོད༔ སེམས་ 
ཅན་གྱི་སྡིག་སྒྲིབ་སྦྱངས༔ སྣོད་བཅུད་དག་བདེ་གཤེགས་བཅུད་རྣམས་བསྡུས་ཏེ་ཧཱུཾ་ལ་ཐིམ༔ 
དེ་ཡོངས་སུ་གྱུར་པས་གུ་རུ་དྲག་པོ་ཐོད་ཕྲེང་རྩལ༔ སྐུ་མདོག་མཐིང་ནག་རུས་པའི་རྒྱན་ཆ་ 
ཅན༔ གཅེར་བུ་སྤྱན་གསུམ་པ༔ ཕྱག་གཡས་གསེར་གྱི་རྡོ་རྗེ༔ གཡོན་པ་དྲིལ་བུ་བསྣམས་ 
པ་ཡུམ་ལ་འཁྱུད་པ༔ སྐྱིལ་ཀྲུང་བདེ་བའི་ཉམས་དང་ལྡན་པ་བསམ༔ དེའི་པང་གཡོན་ཡུམ་ 
བདེ་འབྱིན་ཛྙཱ་ན་སྐུ་མདོག་དཀར་མོ་གཡས་གྲི་གུག༔ གཡོན་བདུད་རྩི་ཡབ་ཞལ་དུ་སྟོབ་པ༔ 
གཞོན་ནུ་ལོ་བཅུ་དྲུག་གི་ན་ཚོད་ཅིག་བསམ༔ ཞབས་ཅིག་ གཉིས། ཡབ་ཀྱི་སྐེད་ལ་འཁྲིལ་བ༔ 
ནུ་མ་དང་བྷ་ག་རྒྱས་པ་བསམ༔ དེའི་ཕྱོགས་བཞིར་རིགས་བཞིའི་མཁའ་འགྲོ་བཞི་དངཿ
190

༄༅། །ཟབ་གཏེར་ཆོས་ཀྱི་མཛོད་ཁང༌།
གིང་བཞི་འཁྲིལ་སྦྱོར་དུ་བསྐྱེད༔ གཞན་ཡང་རྩ་བརྒྱུད་ཀྱི་བླ་མ་དང༔ ཡི་དམ་ཌཱཀྐི་དཔའ་ 
བོ་ཆོས་སྐྱོང་སྲུང་མ་སྤྲིན་འཐིབས་པ་ལྟར་བསམ་ལ༔ མ་ཡེངས་པར་རླུང་ཁ་སྦྱོར་དུ་བཟུང་ 
ངོ༔ དེ་ནས་བཟླས་པ་ནི༔ མི་ཚིག་གིས་བར་མ་ཆོད་པར་ཡབ་ཡུམ་གཉིས་ཀྱི་སྙིང་ཁྲག་ 
དམ་པ་འདི་བཟླའོ༔ ཨོཾ་ཨཱཿ༔ཧཱུྃ་བཛྲ་གུ་རུ་དྲག་པོ་ཐོད་ཕྲེང་རྩལ༔ ས་མ་ཡ་ཛ་སིདྡྷི་ཕ་ལ་ཧོ་ཧ་ 
རི་ནི་ས་ར་ཙ་ཧྲི་ཡ༔ ཀ་ཡ་ཝ་ཀ་ཙིཏྟ༔ སརྦ་དྷརྨ་ཛྙཱ་ན་སིདྡྷི་ཧྲིང་ཧྲིང༔ ཞེས་པ་སུམ་འབུམ་ 
གྲངས་སུ་བཟུང་ཞིང༔ ཞག་གྲངས་ཉི་ཤུ་རྩ་གཅིག་གམ༔ བཅུ་བཞི་འམ༔ བདུན་ནམ་ 
རྟགས་དང་སྦྱར༔ བཟླས་པ་ལ་སྐྱོ་ན་འཆམ་པ་དང༔ འཁྲབ་པ་དང༔ ལྡིང་པ་དང༔ ཉམས་ 
བསྐྱང་པ་དང༔ མཆོད་བསྟོད་དང༔ ཚོགས་དང་ཉམས་བསྐྱང་པ་རེའང་བྱ༔ རྗེས་ལ་དབང་ 
ཞུ་དངོས་གྲུབ་བླངས༔ མི་དམིགས་པར་རྫོགས་རིམ་གྱི་ངང་ལ་གཞག༔ བསྔོ་བའི་རྒྱས་ 
གདབ༔ བཀྲ་ཤིས་བརྗོད༔ སེམས་ཅན་གྱི་དོན་ དུ་ ཚེས་བཅུ་ རྒྱུན་མི་བཅད༔ གསང་བ་ 
ཡུམ་དང་མི་འབྲལ་བར་བྱའོ༔ བསྒྲུབ་པའི་རྟགས་ནི་སྔགས་སྤྱི་དང་མཚུངས་ཤིང༔ ཁྱད་ 
པར་བསྒྲུབ་རྟགས་ཀྱི་ལྡེ་མིག་ལྟར་རོ༔ ས་མ་ཡ༔ རྒྱ་རྒྱ་རྒྱ༔
ཨེ་མ་ཧོ༔ བདག་འདྲ་ཡེ་ཤེས་མཚོ་རྒྱལ་བློ་དམན་ཀྱང༔ བླ་མའི་ནང་སྒྲུབ་ཉི་ཟླ་གའུ་ 
ཞུས༔ འདི་མེད་རྗེའི་བརྒྱུད་པ་འཛིན་འདོད་དང༔ གསང་སྔགས་ཉམས་སུ་ལེན་འདོདཿ༔ 
དྲག་པོ་སྒྲུབ་འདོད་དང༔ ལྷ་སྲིན་འདུལ་འདོད་བན་དྷེ་སུས་འདོད་པ༔ ལག་རྡུམ་བྲག་ལ་ 
འཛེག་འདྲ་ཐར་དུས་མེད༔ གསང་མཛོད་དྲུང་དུ་ལྡེ་མིག་མེད་དང་མཚུངས༔ རྣོ་བའི་མཚོན་ 
ལ་ངར་དང་ལྡན་པ་འདྲ༔ དེ་ཡི་ཕྱིར་ན་འདི་ལ་གཅེས་པར་ཟུངས༔ ཐོག་མར་འདི་ཡིས་རང་ 
དོན་མཐར་ཕྱིན་ནས༔ གཞན་དོན་བྱ་ཕྱིར་དྲག་པོའི་སྒྲུབ་པ་བརྩམ༔ སྙིགས་དུས་ 
ངང་ཐུང་བན་དྷེ་བོངས་ཆུང་གྱིས༔ གོ་མེད་ཡུལ་དུ་ཞུགས་འདྲ་བྱུང་དོགས་ནས༔ ཡང་ཡང་
191

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
ནན་ཞུས་འདི་ཉིད་ཡི་གེར་བཏབ༔ སྐལ་ལྡན་ལས་ཅན་རྣམས་ལ་སྨོན་ལམ་བཏབ༔ ཨོ་
རྒྱན་ཐུགས་སྒྲུབ་བརྒྱ་སྟོང་ནང་གི་བཅུད༔ཁ་གསལ་དོན་ཆེན་སྒྲུབ་ཐབས་ཉེ་བ་འདི༔ 
སྐྱེས་བུ་ལས་ཅན་གཅིག་དང་ཕྲད་གྱུར་ནས༔ སྙིགས་མའི་སེམས་ཅན་འགྲོ་བའི་དཔལ་ 
དུ་ཤོག༔ ས་མ་ཡ༔ རྒྱ་རྒྱ་རྒྱ༔ ཧ#༥ ནང་སྒྲུབ་ཉི་ཟླ་གའུ་རྫོགས་སོ༔ སྒྲི༔ 
གཏེར་རྒྱ༔ སྦས་རྒྱ༔ ཟབ་རྒྱ༔ དམ་རྒྱའོ༔
192

༄༅། །ཟབ་གཏེར་ཆོས་ཀྱི་མཛོད་ཁང་།
༈༙ གུ་རུ་དྲག་པོ་རྩལ་གྱི་རྩ་བའི་དྲིལ་སྒྲུབ་བཞུགས་སོ༔
015གྱྀརྷ15:íss ཐུགས་སྒྲུབ་དྲག་པོའི་ལྷ་ལ་ཕྱག་འཚལ་ལོ༔ བདག་འདྲ་པདྨ་ 
ཀཐཾ
འབྱུང་གནས་ཀྱིས༔ ལྔ་བརྒྱ་དུས་ཀྱི་ཐ་མ་ལ༔ དུས་ཉམས་ཁྲིམས་ཞིག་བསྟན་པ་ཉམས༔ 
ལྷ་སྲིན་སྡེ་བརྒྱད་ཁ་རྒྱས་པས༔ དྲེགས་པ་ཅན་རྣམས་དམ་བཏགས་ཕྱིར༔ ཕྱི་རབས་སྐྱེ་བོ་ 
ཐ་མལ་དང༔ བོད་ཀྱི་བན་དྷེ་བུ་ཆུང་དོན༔ པདྨ་བདག་གི་བསྒྲུབ་ཐབས་བསྟན༔ དེ་ལ་ 
རྣམ་པ་མང་ཡོད་ཀྱང༔ འདི་ནི་གསང་བའི་དྲིལ་བསྒྲུབ་ཡིན༔ སྐལ་ལྡན་རེ་འགའ་མ་གཏོགས་ 
པ༔ ཀུན་ལ་མི་སྤེལ་ས་མ་ཡ༔ དེ་ལའང་སྔོན་འགྲོ་དངོས་གཞི་རྗེས་དང་གསུམ་མོ༔ དང་ 
པོ་སྔོན་དུ་འགྲོ་བ་ནི༔ གནས་ཡིད་དུ་འོང་བ་བློ་ཕེབས་པའི༔ དབེན་པར་མཆོད་པའི་ཡོ་ 
བྱད་དང༔ ཚོགས་ཀྱི་ཡོ་བྱད་སྒྲུབ་རྒྱ་དང་བཅས་པ་བསགས་ལ༔ ཕྱི་ནང་གི་མཚམས་བཅད་ 
བགེགས་གཏོར་བྱིན་ཐོ་བརྩིགས༔ གཞི་བདག་བསྐངས་ལ་ལས་བྱང་ལྟར་སྔོན་དུ་འགྲོ་ 
བ་དང༔ ཅི་ཡང་མི་དམིགས་པའི་ངང་ལ་བཞག༔ དངོས་གཞི་ནི་བདག་ཉིད་སྐད་ཅིག་ 
ལས་པདྨ་ཉི་ཟླ་མི་རོ་གདོན་བགེགས་སྡེ་བརྒྱད་ཀྱི་གདན་སྟེང་དུ༔ རང་ཉིད་རྣམ་པར་ཤེས་ 
པ་ཧཱུཾ་དམར་པོ་གཅིག་ཏུ་གྱུར་པ་ལས་འོད་ཟེར་འཕྲོས༔ འཕགས་པ་མཆོད༔ སེམས་ཅན་ 
གྱི་དོན་བྱས༔ དགྲ་བགེགས་གདུག་པ་ཐམས་ཅད་ཚར་བཅད་ནས༔ སངས་རྒྱས་དང་བྱང་ 
ཆུབ་སེམས་དཔའ་ཐམས་ཅད་ཀྱི་བྱིན་རླབས་བསྡུས་ཏེ་ཧཱུཾ་ལ་ཐིམ་པས༔ བདག་ཉིད་སྐད་ 
ཅིག་གིས་གུ་རུ་པདྨ་ཐོད་ཕྲེང་རྩལ་སྐུ་མདོག་དམར་ནག་མེའི་ཚ་ཚ་འཕྲོ་བ༔ ཞལ་གཅིག་ 
ཕྱག་གཉིས་པ་ལྗགས་འདྲིལ་བ༔ མཆེ་བ་གཙིགས་པ༔ དབུ་སྐྲ་སྣུམ་འབོལ་གྱེན་དུ་འཁྱིལ་
193

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
བ༔ སྤྱན་གསུམ་གྱེན་དུ་བསྒྲད་པ༔ ཕྱག་གཡས་རྡོ་རྗེ་རྩེ་དགུ་པའི་རྩེ་ལ་ཧཱུཾ་དགུ་རཾ་དགུས་ 
མཚན་པ་གསོར་བས༔ དྲེགས་པ་ཅན་རྡུལ་དུ་རློག་པ༔ གཡོན་པ་ལྕགས་ཀྱི་སྡིག་པ་ཁ་དགུ་ 
མིག་དགུ་པ་དགྲ་བགེགས་ལ་ཧབ་ཀྱིས་འདེབས་པ་བསྣམས་པ༔ གསེར་གྱི་རྡོ་རྗེ་གོ་ཁྲབ་ 
ཀྱི་བར་ནས་སྡིག་པ་དང་ཁྲོ་ཆུང་སྨད་ཕུར་པར་ཡོད་པ་མང་པོ་འདོན་ནས་དགྲ་བགེགས་
རྡུལ་དུ་རློག་པ༔ དུར་ཁྲོད་ཀྱི་ཆས་ཀྱིས་བརྒྱན་པ༔ དཔེ་དཀར་དང་ཐེའུ་རང་དྲེགས་པ་ 
ཅན་ཐམས་ཅད་མེའི་ཚ་ཚས་སྲེག་པ༔ ཁྲོ་བ་རྔམ་པ་འཇིགས་པ་གཟི་མདངས་དང་ལྡན་ 
པ་ཤིན་ཏུ་ཆེ་བ་གཅིག་བསྐྱེད་དོ༔
དེ་ནས་ཡུད་ཅིག་མདུན་གྱི་ནམ་མཁའ་ལ་སངས་རྒྱས་དང་བྱང་ཆུབ་སེམས་དཔའ་ཐམས་
ཅད་མདུན་གྱི་ནམ་མཁའ་ལ་སྤྲིན་ཐིབས་པ་ལྟར་ཕུང་ངེ་ཐིབས་སེ་བཞུགས་པར་བསམ་མོ༔ 
བདག་གི་སྙིང་པདྨ་འདབ་བརྒྱད་ཀྱི་སྟེང་དུ་སེམས་འདི་གསེར་གྱི་མཆོད་རྟེན་སེར་ལམ་པ་ 
གཅིག་ཏུ་བསམ༔ དེའི་བུམ་པའི་ནང་དུ་ཉི་མའི་དཀྱིལ་འཁོར་གྱི་སྟེང་དུ༔ ཧཱུཾ་དམར་པོ་འོད་ 
འབར་བ་གཅིག་བསམ༔ དེ་ལ་སྙིང་པོ་སྔགས་ཀྱིས་བསྐོར་བར་བསམ་ལ་རྩ་སྔགས་ལན་ 
བདུན་བརྗོད༔ དེ་ལས་འོད་ཟེར་འཕྲོས་པས་སངས་རྒྱས་དང་བྱང་ཆུབ་སེམས་དཔའ་ཐམས་ 
ཅད་མཆོདཿ༔ ཐུགས་དམ་གྱི་རྒྱུད་བསྐུལ༔ དེ་དག་གི་ཐུགས་ཀ་ནས་འོད་ཁ་དོག་ལྔ་བྱོན་བདག་ 
གི་གནས་ལྔར་བབས་པ་ལས༔ སྤྱི་བོར་གུ་རུ་པདྨ་ནང་སྒྲུབ་ལྟར་མཐོ་གང་བ་གཅིག་བསམ༔
དེའི་སྤྱི་བོའི་གཙུག་ཏུ་ཕྱི་སྒྲུབ་ལྟར་བླ་མ་ཉིད་མཁྱུད་གང་བ་ཞིག་བསམ༔ དེའི་སྤྱི་གཙུག་ཏུ་ 
རིགས་བདག་སྣང་བ་མཐའ་ཡས་སྐུ་མདོག་དམར་པོ་བྱི་རུའི་མདོག་ལྟ་བུ༔ ཞལ་གཅིག་
ཕྱག་གཉིས་པ༔ མཉམ་བཞག་གི་སྟེང་ན་རིན་པོ་ཆེའི་བུམ་པ་ཚེ་ཆུས་བཀང་བ་བསྣམས་པ་ 
སན་ ཚོན། གང་བ་གཅིག་བསམ༔ ཡང་ཨོཾ་ལས་དཔྲལ་བར་འཇམ་དཔལ་ཞལ་གཅིག་
194

༄༅། །ཟབ་གཏེར་ཆོས་ཀྱི་མཛོད་ཁང་།
ཕྱག་གཉིས་པ༔ སྐུ་མདོག་གསེར་གཙོ་མའི་མདོག་དང་མཚུངས་པ༔ རིན་པོ་ཆེའི་འོད་ཟེར་ 
འཕྲོ་བ་མཛེས་པ༔ གཡས་རལ་གྲི་གཡོན་སྤུ་ཏི་ཨུཏྤལ་བསྣམས་པ༔ ཁྲོ་ཚུལ་འགྱིངས་བག་ 
དང་བཅས་པ་ཞིག་བསྐྱེད༔ ཡང་ཨཱཿལས་མགྲིན་པར་རྟ་མགྲིན་སྐུ་མདོག་དམར་པོ་མེའི་
མདོག་ཅན༔ རིན་ཆེན་རུས་པའི་རྒྱན་ཆ་ཁྲོལ་བ་དུར་ཁྲོད་ཀྱི་ཆས་བརྒྱད་ཀྱིས་བརྒྱན་པཿ༔ 
སྤྱི་གཙུག་ཏུ་རྟ་མགོ་ལྗང་ཁུ་འཚེར་བ༔ རྔོག་མ་ལེབ་རྒན་རྟ་སྐད་ཐེངས་གསུམ་སྒྲོགས་པས་ 
དྲེགས་པ་འབྱུང་པོ་དངངས་པ༔ ཕྱག་གཡས་པ་རྡོ་དབྱུག་ཐོ་ཕྱར་བ༔ གཡོན་པ་དུག་སྦྲུལ་ 
གྱི་ཞགས་པ་བསྣམས་པ་གཅིག་བསྐྱེད་དོ༔ ཡང་ཧཱུྃ་དེ་ཡོངས་སུ་གྱུར་པ་ལས་ཐུགས་ཀར་ 
ཕྱག་ན་རྡོ་རྗེ་སྐུ་མདོག་མཐིང་ནག་བརྐྱང་བསྐུམ་ཅན༔ དུར་ཁྲོད་ཀྱི་ཆས་བརྒྱད༔ གཡས་རྡོ་ 
རྗེ་ནམ་མཁར་འཕྱར་བ༔ གཡོན་སྡིག་མཛུབ་རྩེ་ནས་མེ་འབར་བ་ཁྲོ་བ་ཞིག་བསྐྱེད་དོ༔ ཡང་ 
གསང་བར་ཧ་ཡོངས་སུ་གྱུར་པ་ལས༔ ཁྲོ་ཆེན་ཡཀྴ་མེ་དབལ་སྐུ་མདོག་དམར་ནག་འཇིགས་ 
ཚུལ་འགྱིང་བག་ཅན༔ དུར་ཁྲོད་ཀྱི་ཆས་བརྒྱད་སྐུ་ལ་མེ་རི་སྨུག་ནག་འུ་རུ་རུ་འབར་བ༔ 
དབུ་སྐྲ་དམར་སེར་གྱེན་དུ་བརྫེས་པ༔ གཡས་པ་མེའི་ཐོ་བས་གནོད་བྱེད་ཐམས་ཅད་རྡུང་
བ༔ གཡོན་པ་མེའི་ཞགས་པ་དང་ལྕགས་ཀྱུས་དགྲ་བགེགས་སྙིང་ནས་འདྲེན་པ༔ དེ་ཁོ་ན་ 
འདྲ་བ་སྤུའི་བུ་ག་རེ་རེ་ནས་འབུམ་ཕྲག་རེ་འགྱེད་ནུས་པ་ཞིག་བསམ༔ ཡང་ཁྲྀ་ཡོངས་སུ་ 
གྱུར་པ་ལསཿ༔ འཕྲིན་ལས་ཀྱི་བྱ་ཁྱུང་དཔུང་མགོ་གཡས་སུ་དཀར་པོ༔ སྤྱི་གཙུག་དུ་མཐིང་ 
ནག༔ དཔུང་པ་གཡོན་དུ་སེར་པོ༔ བླ་གཡས་སུ་ལྗང་ཁུ༔ བླ་གཡོན་དུ་དམར་པོ༔ དེ་རྣམས་ 
ཀྱང་གནམ་ལྕགས་ཁྲོ་ཆུ་ཁོལ་མའི་ལུས་པོ་ལ༔ མེའི་གཤོག་པ་འདེབས་པ༔ ཟངས་ཀྱི་སྡེར་ 
རོ༔ ལྕགས་ཀྱི་རྭ༔ དུག་གི་མིག༔ གནམ་ལྕགས་རྡོ་རྗེའི་མཆུ༔ གློག་གི་ལྕེ༔ དུང་གི་མཆེ་ 
བ༔ རིན་པོ་ཆེའི་སྤུ་སྣ་ཚོགས་སྤྲུགས་པས་གནམ་ལྕགས་སེར་ཆེན་འབེབས་པ༔ དབུ་
195

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
གཙུག་གི་ནོར་བུ་ལས་དགོས་འདོད་ཆར་ལྟར་འབེབས་པར་བསྐྱེད་དོ༔ དེ་རྣམས་ལས་འོད་
ཟེར་འཕྲོས་པས༔ སྟེང་གི་ནམ་མཁའ་རྒྱ་ཁྱོན་ལས་འདས་གསེར་གྱི་འཁོར་ལོ་རྩིབས་སྟོང་ 
དང་ལྡན་པ༔ རྩེ་མོ་ལ་སྡིག་པ་ཁ་དགུ་མིག་དགུ་པ་མང་པོ་ཁ་ཕྱིར་བལྟས་པ་གཡས་སུ་འཁོར་
བའི་ལྟེ་བ་སྟོང་གསུམ་ཙམ་གྱི་ནང་ན་རང་དང་བསྲུང་བྱ་རྣམས་ཚུད་པ༔ འོག་ན་ལྕགས་ 
ཀྱི་འཁོར་ལོ་རྩིབས་སྟོང་ལྡན་པ་གཡོན་དུ་འཁོར་བའི་སྟེང་དང་འདྲ་བ་རྒྱ་ཕོར་ཁ་སྦྱོར་གྱི་ 
རྣམ་པའི་བར་དུ༔ ཚུར་གནོད་བྱེད་དྲེགས་པ་ཐམས་ཅད་དུམ་བུར་ཉལ་ཉིལ་གཏུབ་པར་ 
བསམ༔ དེའི་ཕྱི་རིམ་རྡོ་རྗེའི་གུར༔ དེའི་ཕྱི་རིམ་རལ་གྲིའི་གུར༔ དེའི་ཕྱི་ཐོ་བ༔ དེའི་ཕྱི་ 
མདའ༔ དེའི་ཕྱི་མདུང༔ དེའི་ཕྱི་ཕུར་པ༔ དེའི་ཕྱི་གྲི་གུག༔ དེའི་ཕྱི་རྩེ་གསུམ༔ དེའི་ཕྱི་མེ་ 
རིའི་གུར་དུ་གནས་པའོ༔ དེ་ལྟ་བུའི་ང་རྒྱལ་གྱིས་གནོད་བྱེད་ལྷ་སྲིན་སྡེ་བརྒྱད་ཐམས་ཅད་ 
བརྡུངས་པས༔ གསོད་པ་དང༔ སྲེག་པ་དང༔ དམྱལ་བ་དང༔ མྱོས་པ་དང༔ ཚར་གཅད་ 
པ་དང༔ རྒྱལ་བ་དང༔ རེངས་པ་དང༔ རྨུགས་པ་ལ་སོགས་པའི་ཏིང་ངེ་འཛིན་དང་མ་བྲལ་ 
བར་བྱས་ལ་གསང་སྔགས་ཡང་སྙིང་འདི་རྒྱུན་དུ་བཟླའོ༔ ཕྲེང་པ་ཡང་ཐོད་པ་ཤིས༔ ཏིང་ངེ་ 
འཛིན་གྱི་ངར་བསྐྱེད་པ་གལ་ཆེའོ༔
ཨོཾ་ཨཱཿཧཱུྃ༔ སྐུ་གསུང་ཐུགས་ཀྱི་ལྷ་གསུམ་མོ། ། ཨར་ཙིག་ནིར་ གུ་རུ་ཕྱི་ནང་གསང་གསུམ། ཙིག་ན་མོ་ 
བྷ༌ག༌བ༌ཏེ༌ཧཱུྃ་ཧཱུྃ་ཨ་ཧཱུྃ་ཧཱུྃ་ཕཊ་ཕཊ༔ ཨ་ཡ་མ་དུ་རུ་ཙ་ཤ་ན༔ ལྷ། གཤིན་རྗེ། མམོ། བདུད། ས་བདག 
བཙན། གནོད་སྦྱིན་ཀླུ་དག་དབང་དུ་བསྡུས་ཏེ་བསྐྲད་པ། ས་ མ་ ཡ་ ཧཱུཾ་ཕཊ༔ ༀ་ ཁྲོ་ ཁྱུང་ལྔའོ། ། ག་ རུ་ ཊ་ 
ཕཊ༔ བཛྲ་ཡག་ཤ་ དྲག་པོ་རྩལ་རྡོ་རྗེ་ཁྲོ་བོ་ལོད། ཧཱུྃ་ཕཊཿ༔ ཨོཾ་བཛྲ་རཀྵ་ཧཱུྃ་ཕཊཿ༔ འདི་རྣམས་ནི་ཤམ་ 
བུའོ། ། སྡེ་བརྒྱད་གནོད་བྱེད་ཀྱི་སྙིང་རྩ་ལ་ཡཾ་ཡཾ༔ སྙིང་རྩ་ལ་ཕྲིལ་ཕྲིལ༔ སྲོག་ལ་ཆུ་ཆུ༔ ཙིཏྟ་ 
སྲོག་ལ་དུང་དུང་༔ སྙིང་ཁྲག་རྦད་ཤད་ཛ༔ རྦུ་རི་རི་ལི་ལི༔ སྙིང་རྩེག་རྩེག༔ འུར་འུར༔
196

༄༅། །ཟབ་གཏེར་ཆོས་ཀྱི་མཛོད་ཁང༌།
ཤིག་ཤིག༔ གུལ་གུལ༔ མྱགས་མྱགས༔ མུག་མུག༔ ཤལ་ཤལ༔ ཞི་བར་བྱའོ༔ ཞི་བར་ 
བྱའོ༔ དད་ དདཿ༔ བརླག་བརླག༔ དུ་དད་དུ་དདཿ༔ རྦད་རྦད༔ ཛ་ཛ༔ བྷོ་བྷྱོཿ༔ ཧཱུྃ་ཧཱུྃ༔ མྱགས་ 
མྱགས༔ སྲོག་གི་དབང་པོ་ཆོད༔ མགོ་ཁྲག་ཛ༔ རྣི་ལོ་ཆོདཿ༔ རྨུ་ལོ་ཆོདཿ༔ གནོད་བྱེད་སྙིང་ 
སྲོག་རྩད་ནས་ཆོད་ཅིག༔ ཅེས་དྲག་དུ་བཟླས་པས་བདག་གི་ཞལ་ནས་འོད་ཟེར་མེ་ལྕེ་སྤུ་
གྲི་ལྟ་བུ་འཕྲོས་པ་དང༔ ཁྲོ་བོ་རྣམས་ཀྱི་ཞལ་ནས་ཀྱང་དེ་ལྟ་བུ་བྱུང་ནས་དགྲ་བགེགས་ 
ཐམས་ཅད་གཅོད་བྱེད་ཀྱི་སྤུ་གྲི་རྩེ་བསྣོལ་གྱི་བར་དུ་སྐེ་འཕྲུ་ལུ་ལུ་གཅད་པར་བསམ་མོ༔
ལུས་ཀྱང་དུམ་བུ་སྟོང་དུ་གཏུབ་པར་བསམ་མོ༔ དྲག་པོའི་སྔགས་རྒོད་འདི་ལ་ཁྲི་ཚོ་གཅིག་
སྨྲ་བ་བཅད་ནས་བཟླས་ན༔ དྲེགས་པ་སྡེ་བརྒྱད་ཐམས་ཅད་དབང་དུ་འདུ་ངེས༔ འབུམ་
ཚོ་གཅིག་བཟླས་ན་མཆོག་ཐུན་མོང་གི་དངོས་གྲུབ་ཐོབ་པའོ༔ སྔགས་ཀྱི་སྒྲ་ཐོས་པ་འམ་ 
དྲན་པའམ་བརྗོད་པ་ཙམ་གྱིས་སྡེ་བརྒྱད་ཐམས་ཅད་དབང་དུ་འདུས་ནས་བྲན་འཁོར་དུ་
འགྱུར་རོ༔ དེ་སྐྱོ་ན་བསྟོད་པ་བྱ༔ ཚོགས་དང་བསྐང་བཤགས་བྱའོ༔ རྗེས་ནི་མི་དམིགས་ 
པའི་ངང་ལ་སྤྱོད་ལམ་གྱི་རྣལ་འབྱོར་བསྐྱང་ངོ༔ བསྒྲུབ་པ་ཚར་ཁར་དབང་ཞུ༔ དངོས་ 
གྲུབ་བླང་༔ ལས་གཏོར་ཀྱེ༔ སྦྱིན་པ་བཞིས་སེམས་ཅན་ཚིམ་པར་བྱའོ༔ བསྔོ་བ་སྨོན་ལམ་
གྱི་རྒྱས་གདབ་བོ༔ ས་མ་ཡ༔ རྒྱ་རྒྱ་རྒྱ༔རྦཏཱནཱ&:39མཱá[ ༔
ཨེ་མ་ཧོ༔ བདག་འདྲ་བུད་མེད་མཚོ་རྒྱལ་བློ་དམན་ཡང༔ ཨོ་རྒྱན་པདྨ་ཐོད་ཕྲེང་ཐུགས་ 
རྗེས་བཟུང༔ བརྒྱ་དང་བཅུ་གཅིག་ལུས་དང་གྲིབ་བཞིན་འགྲོགས༔ ཁྱད་དུ་འཕགས་པའི་ 
སྒྲུབ་ཐབས་མང་པོ་གནང༔ ཁྱད་པར་ལྷོ་ནུབ་སྲིན་ཡུལ་བཞུད་ཁ་རུ༔ སྒྲུབ་ཐབས་ཡང་ 
ཁོལ་འདི་ཉིད་བདག་ལ་གནང༔ ཉམས་སུ་ལོངས་ལ་ས་ལ་སྦོས་ཤིག་གསུངས༔ མ་འོངས་ 
སྙིགས་དུས་སྒྲུབ་ཐབས་ཀུན་འཐོར་ནས༔ གྲུབ་ཐོབ་ཉུང་ཞིང་སྡེ་བརྒྱད་ཁ་རྒྱས་ནས༔
197

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
སྐྱེ་འགྲོ་ཀུན་ལ་མི་མཐུན་བྱུང་བ་འོང༔དེ་དུས་འདི་ཡིས་ཕན་ཐོགས་ནུས་སོ་གསུངས༔
ཡི་གེར་བཏབ་ནས་གཏེར་དུ་སྦས༔ སྐལ་ལྡན་ལས་ཅན་གཅིག་དང་འཕྲད་པར་ཤོག༔ ས་ 
མ་ཡ༔ རྒྱ་རྒྱ་རྒྱ༔ གཏེར་རྒྱ༔ སྦས་རྒྱ༔ ཟབ་རྒྱ༔ དམ་རྒྱའོ༔ ནུས ཏྭསྨདྱ!%Q W1&!༔
དགེའོ༔
198

༄༅། །ཟབ་གཏེར་ཆོས་ཀྱི་མཛོད་ཁང་།
ཡང་གསང་རྐྱང་སྒྲུབ་རྒྱུན་ཁྱེར་བཞུགས་སོ༔
ཧཱུཾཿ:aཨཱུཚཱll: ཐུགས་སྒྲུབ་དྲག་པོའི་ལྷ་ལ་ཕྱག་འཚལ་ལོ༔ ཡང་གསང་ 
བླ་མ་དྲག་པོ་རྩལ་རྐྱང་བསྒྲུབ་འདི་ལ༔ སྔོན་འགྲོ་དང་དངོས་གཞི་རྗེས་དང་གསུམ་མོ༔ དང་ 
པོ་ནི་རང་གང་འདུག་ཏུ༔ བདེ་བའི་སྟན་ལ་སྐྱིལ་ཀྲུང་དུ་འདུག་སྟེ༔ སྐྱབས་འགྲོ་སེམས་ 
བསྐྱེད་སྔོན་དུ་སོང་ནས༔ དལ་ཅིག་ཅི་ཡང་མི་དམིགས་པའི་ངང་ལ་ལྷོད་ལ་ཞོག༔ གཉིས་ 
པ་ནི་སྐད་ཅིག་གིས་ཆུ་ལ་ཉ་འཕར་བ་ལྟ་བུར་ཉི་ཟླ་པདྨ་དྲེགས་པ་བསྣོལ་བའི་སྟེང་དུ༔ ཧཱུཾ་ 
ལས་དྲག་པོ་རྩལ་སྐུ་མདོག་དམར་ནག་འཇིགས་པའི་ཚུལ་སྐུ་ལ་སྤྱན་མིག་སྟོང་གིས་གཏམས་ 
པ༔ ཕྱག་གཡས་པ་གསེར་གྱི་རྡོ་རྗེ་ཕྱར་ཏེ་བསྣམས་པ༔ གཡོན་ལྕགས་ཀྱི་སྡིག་པ་ཁ་དགུ་ 
མིག་དགུ་འཇིགས་ཚུལ་དུ་འཛིན་པ༔ བུ་ག་རེ་རེ་ལས་རྡོ་རྗེའི་མེ་ལྕེ་རེ་རེ་འབར་བའི་སྣ་ལ༔ 
ལྕགས་སྡིག་རེ་འཕྲོས་པས༔ གནོད་བྱེད་དུམ་བུར་གཏུབ་པ༔ ཞབས་བརྐྱང་བསྐུམ་མེ་རིའི་ 
ཀློང་ན་འགྱིང་ཚུལ་དང་བཅས་པ་བསྐྱེད་དོ༔ དེའི་ཐུགས་ཀ་ན་ཉི་མའི་དཀྱིལ་འཁོར་གྱི་སྟེང་
ན༔ ཧཱུཾ་གནས་པ་དེ་ལས་འོད་འཕྲོས་པས་ཁམས་གསུམ་དབང་དུ་འདུས༔ སྲིད་གསུམ་ 
བྲན་དུ་བཀོལ༔ འཁོར་མཁའ་འགྲོ་མ་དཔའ་བོ་འབུམ་སྡེ་གར་སྟབས་སུ་ལོག་ལོག་བྱེད་ 
ཅིང༔ ཧཱུཾ་གི་སྒྲ་སྦིར་སྦིར་འདུག་པར་བསམ་ལ༔ གསང་སྔགས་ཀུན་གྱི་ཡང་བཅུད་སྲོག་ 
སྙིང་འདི་ལགས་སོ༔ ཧཱུྃ་ཧཱུྃ་ཧཱུྃ་ཧཱུྃ༔ ཧཱུྃ་ཧཱུྃ་ཧཱུྃ་ཧཱུྃ་ཧཱུྃ༔ རྗེས་ནི་རིག་པ་ངར་དང་བཅས་པས་མཆོང་ 
བ་དང༔ ལྡིང་བ་དང༔ འཁྲབ་པ་དང༔ གར་བྱེད་པ་དང༔ ཉམས་འཕར་བར་བྱ༔ སྤྱོད་ 
ལམ་ཀྱང་ལུས་འཁྲུལ་འཁོར༔ ངག་ཧཱུཾ་སེམས་ཏིང་ངེ་འཛིན་དང་མ་བྲལ་བར་བྱས་པསཿ༔
199

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
མཆོག་ཐུན་མོང་འགྲུབ་བོ༔ ས་མ་ཡ༔ རྒྱ་རྒྱ་རྒྱ༔
ཨེ་མ་ཧོཿ༔ བདག་འདྲ་ཡེ་ཤེས་མཚོ་རྒྱལ་གྱིས་གསེར་གཡུའི་མཎྜལ་ཚོགས་འཁོར་བརྒྱ་རྩ་ 
བཤམས༔ སློབ་དཔོན་གཅིག་འདྲིལ་གནད་སྒྲུབ་ཟབ་མོ་གནང༔ སྤེལ་བར་ཕངས་ནས་ 
རིན་ཆེན་ས་ལ་སྦས༔ གོ་སླ་ཁྱེར་བདེ་དྲན་ཆོག་བྱིན་རླབས་ཅན༔ འདི་འདྲའི་གདམས་ 
པ་སྔན་ཆད་སྤེལ་བ་མེད༔སྙིང་ལ་ཆོངས་ཤིག་སྐལ་ལྡན་དད་ཅན་གསུངས༔ ཡི་གེར་ 
བཏབ་སྟེ་ཕྱི་རབས་སྨོན་ལམ་བཏབ༔ སྐལ་ལྡན་ལས་ཅན་གཅིག་གིས་འབྱེད་པར་ཤོག༔ 
ས་མ་ཡ༔ རྒྱ་རྒྱ་རྒྱ༔ གཏེར་རྒྱ༔ སྦས་རྒྱ༔ ཟབ་རྒྱའོ༔
200

༄༅། །ཟབ་གཏེར་ཆོས་ཀྱི་མཛོད་ཁང་།
ཊཿ ཆོས་ཉིད་ནམ་མཁའི་ཀློང་མཛོད་ལས༔ ཆེ་མཆོག་རྡོ་རྗེ་ཁྲོ་ལོད་ཀྱི་
རྩ་སྒྲུབ་གསང་བ་སྙིང་པོ་བཞུགས་སོ༔
ན་ མོ་ གུ་ རུ་ པདྨ་ཀ་ ་ར་ཡེ ཇ་5115 པདྨའི་ རྒྱུད་ འཛིན་སྐྱེས་བུ་ཡིས༔ སྒོ་གསུམ་རྡོ་རྗེའི་ གྲོང་ 
འཇུག་ཕྱིར༔ བསྐྱེད་རིམ་དམིགས་གསལ་གནད་ལྡན་ངང༔ ཡང་གསང་བླ་མེད་སྒོར་འཇུག་བྱ༔ ས་མ་ཡ༔ དང་པོ་སྐྱབས་ 
འགྲོ་སེམས་བསྐྱེད་ནི༔ ན་མོ༔ སྐྱབས་གནས་ཀུན་འདུས་བླ་མ་ལ༔ བྱང་ཆུབ་བར་དུ་སྐྱབས་ 
སུ་མཆི༔ ཕ་མ་འགྲོ་དྲུག་སེམས་ཅན་ཀུན༔ བྱང་ཆུབ་ཆེན་པོར་ངེས་བསྒྲལ་བྱ༔ དེ་ནས་དངོས་ 
གཞི་ལྷ་བསྐྱེད་ནི༔ ཨཱཿ༔ འཁོར་འདས་དག་མཉམ་ཆོས་སྐུའི་མཁར༔ ལྷུན་གྲུབ་བདེ་ཆེན་ཞིང་ 
ཁམས་སུ༔ རང་གྲོལ་རོལ་པ་ཡེ་ཤེས་གར༔ ཆེ་མཆོག་རྡོ་རྗེ་ཁྲོ་བོ་ལོད༔ དམར་སྨུག་ཞལ་ 
གཅིག་ཕྱག་གཉིས་པ༔ སྤྱན་གསུམ་ལྡང་མིག་མཁའ་ལ་གཟིགས༔ རབ་ཁྲོས་གཏུམ་རྔམ་ 
བརྗིད་པའི་ཞལ༔ སྨ་ར་སྨིན་མ་དམར་སེར་འབར༔ ཨམ་གཙིགས་བསྡམས་ཤིང་ཧཱུཾ་སྒྲ་ 
སྒྲོགས༔ ཕྱག་གཡས་རྡོ་རྗེ་རྩེ་དགུ་བསོར༔ གཡོན་པས་གནམ་ལྕགས་ཕུར་པ་གཟིར༔ སྤྲུལ་ 
པའི་ལྕགས་སྡིག་ཁྲ་ཐབས་འགྱེད༔ ཀླུ་གཉན་རྒྱལ་བྱེད་དྲི་ངན་ཐུལ༔ ཟ་བེར་མཐང་ཤམ་ 
ཆོས་གོས་གསོལ༔ ཐོད་རློན་ལྔ་བཅུའི་དོ་ཤལ་སྤྲས༔ དམར་སེར་དབུ་སྐྲ་གཡས་སུ་འཁྱིལ༔ 
སྙན་ཆ་དུང་གི་དབང་མིག་མཛེས༔ སྒྲོལ་ཡུམ་སྟག་མོ་དྲུས་མའི་སྟེང༔ འདོར་སྟབས་བསྒྲད་ 
ཅིང་རབ་ཏུ་འགྱིང༔ པད་ཉི་རྒྱལ་བསེན་གདན་དུ་བཏིང༔ བསྐལ་པའི་མེ་འབར་ཁྲོ་ཆུང་ 
འཕྲོ༔ སྐུ་ལ་རྒྱལ་བའི་དཀྱིལ་འཁོར་རྫོགས༔ ཁམས་གསུམ་མ་ལུས་དབང་སྡུད་ཅིང༔
201

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
སྲིད་གསུམ་ཟིལ་གྱིས་གནོན་པར་བསྐྱེད༔ དེ་ནས་འཛབ་བཟླ་བ་ནི༔ རང་ཉིད་དྲག་པོའི་ཐུགས་ 
ཀ་རུ༔ ཡེ་ཤེས་སེམས་དཔའ་ཚོན་གང་བའི༔ ཐུགས་ཀར་རྡོ་རྗེའི་ལྟེ་བ་རུ༔ ཧཱུཾ་ལ་གསང་ 
བའི་སྙིང་པོས་འཁོར༔ ཨོྃ་བཛྲ་གུ་རུ་ཁྲོ་བོ་ལོད་ལོ་ཀ་སརྦ་སིདྡྷི་ཧཱུཾ༔ དེ་ལས་འོད་ཟེར་རབ་ 
འཕྲོས་པས༔ སྐུ་གསུམ་རྒྱལ་བ་ཐམས་ཅད་ཀྱི༔ ཐུགས་རྗེའི་དཔལ་ཡོན་དབང་གཟི་བྱིན༔ 
བསྡུས་ཏེ་སྲོག་གི་སྙིང་པོར་བསྟིམས༔ ཨོཾ་བཛྲ་གུ་རུ་ཁྲོ་བོ་ལོད་ལོ་ཀ་སརྦ་སིདྡྷི་ཧཱུཾ༔ མངོན་ 
སྤྱོད་དྲག་པོའི་ཕྲིན་ལས་ཀྱི༔ སྤྲུལ་པ་མེ་འོད་མཚོན་ཐུན་དང༔ ཕོ་ལྷ་ཁྲོ་ཚོགས་ཁྱུང་སྡིག་ 
འཕྲོས༔ གནོད་བྱེད་གདུག་པ་ཚར་གཅོད་བསམ༔ ཨོྃ་བཛྲ་གུ་རུ་ཁྲོ་བོ་ལོད་ལོ་ཀ་སརྦ་སིདྡྷི་ 
ཧཱུཾ༔ དམིགས་པ་གཞན་དུ་མ་ཡེངས་པར༔ གཟེར་བཞིའི་གནད་དང་ལྡན་པ་ཡིས༔ ཟླ་དྲུག་སྒྲུབ་ལ་གཞོལ་གྱུར་ན༔ རྡོ་རྗེ་ 
འཆང་གི་ས་ཐོབ་འགྱུར༔ བཀའ་སྲུང་ཚོགས་ཀྱི་བདག་པོས་སྲུངས༔ ས་མ་ཡ༔ རྒྱ་རྒྱ་རྒྱ༔ དྷ་ཐིམ༔ ཞེས་པ་འདི་ཡང་རིག་ 
འཛིན་རྨ་བན་རིན་ཆེན་གྱི་ཟློས་གར་སྤྲས་པའི་རྣལ་འབྱོར་བུདྡྷ་རསྨིས་བསྐུལ་ངོར་ཁྲག་འཐུང་བདུད་འཇོམས་རྡོ་རྗེས་ཆོས་ཉིད་
ནམ་མཁའི་མཛོད་ལས་བསྒྱུར་བའོ༔ དགེའོ༔
202

༄༅། །ཟབ་གཏེར་ཆོས་ཀྱི་མཛོད་ཁང༌།
བླ་མ་སྐུ་གསུམ་དྲིལ་སྒྲུབ་ཁྱེར་བདེ་བྱིན་རླབས་སྙིང་པོ་བཞུགས།
ན་མོ་གུ་རུ་བྷྱ༔ འདིར་བླ་མ་སྐུ་གསུམ་གྱི་དྲིལ་སྒྲུབ་ཤིན་ཏུ་མདོར་བསྡུས་པའི་ཚུལ་གྱིས་ཉམས་སུ་བླང་བ་ནི།
བདག་སོགས་འགྲོ་ཀུན་དེང་ནས་བྱང་ཆུབ་བར། །དཀོན་མཆོག་རྩ་བ་གསུམ་ལ་སྐྱབས་ 
སུ་མཆི། །སེམས་བསྐྱེད་མཁའ་ཁྱབ་འགྲོ་བ་ཀུན་དོན་དུ། །སྐུ་གསུམ་བླ་མའི་གོ་འཕང་ 
བསྒྲུབ་པར་བགྱི། །ལན་གསུམ། ༀ་མ་ཧཱ་ཤཱུ་ནྱ་ཏཱ་ཛྙཱ་ན་བཛྲ་སྭ་བྷཱ་བ་ཨཱཏྨ་ཀོ྅ཧཾ། འཁོར་ 
འདས་ཆོས་ཀུན་གཟོད་ནས་འོད་གསལ་ངང་། །ཟུང་འཇུག་སྒྱུ་འཕྲུལ་དྲ་བའི་རྣམ་རོལ་ 
ལས། །སྣོད་བཅུད་ཐམས་ཅད་པདྨ་འོད་ཀྱི་ཞིང་། །ཡིད་འཕྲོག་ངོ་མཚར་བཀོད་པ་འབྱམས་ 
ཀླས་དབུས། །སྐད་ཅིག་དྲན་རྫོགས་བདག་ཉིད་པདྨ་འབྱུང་། །སྐུ་མདོག་དཀར་དམར་ 
ཁྲོ་འཛུམ་གཞོན་ནུའི་ཚུལ། །ཕྱག་གཡས་རྡོ་རྗེ་གཡོན་པས་ཐོད་བུམ་དང་། །མཆན་ཁུང་ 
གཡོན་ན་ཁ་ཊཱཾ་རྩེ་གསུམ་བསྣམས། །དབུ་ལ་རབ་མཛེས་ཤེའུའི་སྙན་ཞུ་དང༌། །སྐུ་ལ་ 
གསང་ཕོད་སྣམ་སྦྱར་ཟབ་བེར་གསོལ། །ཞབས་གཉིས་རྡོ་རྗེའི་སྐྱིལ་ཀྲུང་པད་ཟླར་རོལ། ། 
སྣང་སྟོང་འོད་ལྔ་འཁྲུགས་པའི་ཀློང་དཀྱིལ་ན། །རབ་འབྱམས་རྩ་གསུམ་རྒྱ་མཚོའི་སྤྲིན་ 
ཕུང་སྤྲོ། །སྤྱི་བོར་རིགས་བདག་བླ་མ་འོད་དཔག་མེད། །དམར་གསལ་ཞལ་གཅིག་ཕྱག་ 
གཉིས་མཉམ་གཞག་སྟེང་། །འཆི་མེད་བདུད་རྩིས་གང་བའི་ལྷུང་བཟེད་འཛིན། །མཚན་ 
དཔེའི་དཔལ་འབར་ཆོས་གོས་རྣམ་གསུམ་གསོལ། །སྐྱབས་ཀུན་འདུས་པའི་བདག་ 
ཉིད་ཆེན་པོར་བཞུགས། །ཐུགས་ཀར་ཡེ་ཤེས་སེམས་དཔའ་སྤྱན་རས་གཟིགས། །རབ་
203

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
དཀར་ཞི་འཛུམ་ཞལ་གཅིག་ཕྱག་གཉིས་པ། །ཕྱག་གཡས་མཆོག་སྦྱིན་གཡོན་པས་པད་ 
དཀར་བསྣམས། །དར་དང་རིན་ཆེན་རྒྱན་རྫོགས་ཕྱེད་སྐྱིལ་རོལ། །དེ་ཡི་ཐུགས་ཀར་ 
པད་ཟླའི་གདན་གྱི་དབུས། །ཏིང་འཛིན་སེམས་དཔའ་ཧྲཱིཿཡིག་དམར་པོའི་མཐར། ། 
སྔགས་ཀྱི་ཕྲེང་བས་བསྐོར་ལས་འོད་ཟེར་འཕྲོས། །རབ་འབྱམས་ཕྱོགས་བཅུའི་རྒྱལ་བ་
སྲས་བཅས་མཆོད། །གསང་གསུམ་བྱིན་རླབས་ལྷ་སྔགས་ཕྱག་མཚན་གྱི། །རྣམ་པར་
ཆར་བཞིན་བབས་ནས་རང་ལ་ཐིམ། །སྒྲིབ་དག་དབང་དང་དངོས་གྲུབ་མ་ལུས་ཐོབ། ། 
སླར་ཡང་འོད་འཕྲོས་འགྲོ་དྲུག་སྒྲིབ་གཉིས་སྦྱངས། །སྣང་བ་ལྷ་ལ་གྲགས་པ་སྔགས་ཀྱི་ 
སྒྲ༑ ༑དྲན་རྟོག་བློ་འདས་འོད་གསལ་གཉུག་མའི་ངང་། །མ་ཡེངས་མི་སྒོམ་ཆོས་སྐུའི་ 
རང་ཞལ་བལྟ། །ཨོཾ་ཨ་མི་དྷེ་ཝ་ཧྲཱིཿ ཨོྃ་མ་ཎི་པདྨེ་ཧཱུཾ། ཨོཾ་ཨཱཿཧཱུྃབཛྲ་གུ་རུ་པདྨ་སིདྡྷི་ཧཱུྃ། 
ཅི་ནུས་བཟླས་མཐར། དགེ་བ་འདི་ཡིས་བདག་སོགས་སེམས་ཅན་ཀུན། །སྐུ་གསུམ་བླ་མའི་ 
གོ་འཕང་མྱུར་ཐོབ་ནས། །འཇིག་རྟེན་འཇིག་རྟེན་འདས་པའི་དངོས་གྲུབ་དང༌། །ཕན་ 
བདེའི་དཔལ་ལ་རོལ་པའི་བཀྲ་ཤིས་ཤོག །ཅེས་སོགས་བསྔོ་སྨོན་ཅི་ཤེས་བྱའོ། །ཞེས་
པའང་རིག་འཛིན་གྱི་བཙུན་པ་འཇམ་དབྱངས་མཁྱེན་བརྩེའི་ལྟས་མདོར་བསྡུས་སྙིང་པོར་དྲིལ་ཏེ་སྦྱར་བའི་དགེ་བས་འགྲོ་ 
ཀུན་སྐུ་གསུམ་བླ་མའི་གོ་འཕང་མྱུར་དུ་ཐོབ་པའི་རྒྱུར་གྱུར་ཅིག །མངྒ་ལཾ།
204

༄༅། །ཟབ་གཏེར་ཆོས་ཀྱི་མཛོད་ཁང་།
༈ རྗེ་བཙུན་པདྨ་ཀ་ར་ལ་བརྟེན་པའི་བླ་མའི་རྣལ་འབྱོར་རིག་པ་
འཛིན་པའི་ལམ་བཟང་ཞེས་བྱ་བ།
ན་མོ་གུ་རུ་པདྨ་ཀ་རཱ་ཡ། །བདེ་ཆེན་འཁོར་ལོའི་ཆུ་སྐྱེས་དབུས། །བླ་མ་འཆི་མེད་ཐོད་ཕྲེང་རྩལ། །བསྙེན་ལས་དངོས་ 
གྲུབ་མཆོག་ཐོབ་སླད། །སྐྱབས་སེམས་སྔོན་སོང་འདི་ལྟར་བསྒོམ། ། ཧྲཱིཿ ཆོས་ ཀུན་ གདོད་ ནས་ རིག་ སྟོང་ 
གཉུག་མའི་ངང་། །སྣོད་བཅུད་ཐམས་ཅད་པདྨ་འོད་ཀྱི་ཞིང་། །རིག་འཛིན་གྲུབ་པ་རྒྱ་ 
མཚོའི་དགའ་བའི་ཚལ། །མེ་ཏོག་ཆར་འབེབས་འཇའ་ཟེར་འཁྲིགས་པའི་ཀློང་། །བདེ་ 
སྟོང་ཆུ་སྐྱེས་ཉི་མ་བམ་རོའི་སྟེང་། །རང་ཉིད་གཞི་ལུས་དབང་ཆེན་ཧེ་རུ་ཀ །ཐུགས་རྗེ་ 
ཆགས་པའི་སྐུ་མདོག་དམར་པོ་ལ། །ཞལ་གཅིག་ཕྱག་གཉིས་གྲི་གུག་ཐོད་པ་འཛིན། ། 
གར་དགུའི་ཉམས་ལྡན་ཁྲོ་བོའི་ཆས་ཀུན་རྫོགས། །རང་འོད་རྡོ་རྗེ་ཕག་མོ་ཡུམ་དང་སྦྱོར། ། 
ཐབས་ཤེས་སྤྱི་བོར་རྟ་གདོང་ཕག་ཞལ་བཞད། །སྣང་སྟོང་དབྱེར་མེད་ཆེན་པོར་གསལ་ 
བ་ཡི། །བདེ་ཆེན་འཁོར་ལོར་པད་དཀར་ཉི་ཟླའི་སྟེང་། །ངོ་བོ་ཁྱབ་བདག་དྲིན་ཅན་བླ་ 
མ་ལ། །རྣམ་པ་འཆི་མེད་པདྨ་ཐོད་ཕྲེང་རྩལ། །སྐུ་མདོག་དཀར་དམར་ཁྲོ་འཛུམ་གཟི་ 
བརྗིད་འབར། །ཕྱག་གཡས་རྡོ་རྗེ་གཡོན་པས་ཐོད་བུམ་བསྣམས། །སྐུ་ལ་གསང་ཕོད་ 
ཆོས་གོས་ཟབ་བེར་དང་། །དབུ་ལ་རབ་མཛེས་པདྨའི་མཉེན་ཞུ་གསོལ། །ལྷན་སྐྱེས་ 
འདུ་འབྲལ་མེད་པའི་ཌཱཀྐི་ནི། །མནྡྲ་ར་བ་གྲི་ཐོད་འཛིན་པས་འཁྱུད། །ཞབས་གཉིས་ 
ཕྱེད་སྐྱིལ་མཉམ་པར་རོལ་པ་ཡི། །སྤྱི་བོར་ལོངས་སྐུ་འཕགས་མཆོག་སྙིང་རྗེའི་གཏེར། །
205

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
དེ་ཡི་སྤྱི་བོར་ཆོས་སྐུ་སྣང་མཐའ་ཡས། །སྐུ་གསུམ་དབྱེར་མེད་བདེ་བ་ཆེན་པོར་བཞུགས། །
ཕྱི་རོལ་སྟོང་གསལ་འོད་ལྔའི་དཀྱིལ་འཁོར་དབུས། །ཐོད་ཕྲེང་སྡེ་ལྔ་སྤྲུལ་པའི་མཚན་ 
བརྒྱད་སོགས། །སྒྱུ་འཕྲུལ་རྡོ་རྗེའི་རྣམ་རོལ་བསམ་མི་ཁྱབ། །བར་མཚམས་རྒྱུད་གསུམ་ 
རིག་འཛིན་བླ་མ་དང་། །སྒྲུབ་སྡེ་བརྒྱད་སོགས་ཡི་དམ་ཞི་ཁྲོའི་ལྷ། །གནས་གསུམ་དཔའ་ 
བོ་མཁའ་འགྲོ་ཆོས་སྲུང་ཚོགས། །སྣང་སྟོང་ཆུ་ཟླ་ལྟ་བུར་གསལ་བ་ཡི། །སྤྱི་མགྲིན་སྙིང་ 
གར་རྡོ་རྗེ་གསུམ་གྱི་དངོས། །རྣམ་ཐར་གསུམ་ལྡན་ཡི་གེ་འབྲུ་གསུམ་མཚན། །སྙོམས་ 
འཇུག་རྗེས་ཆགས་རོལ་མོའི་འོད་ཟེར་སྤྲིན། །དཔག་ཡས་ནམ་མཁའ་ཁྱབ་པར་འཕྲོས་ 
པ་ཡིས། །འོག་མིན་བདེ་ཆེན་པདྨ་འོད་ལ་སོགས། །ཕྱོགས་བཅུ་དུས་བཞིའི་ཞིང་ཁམས་ 
རབ་འབྱམས་ནས། །ཡེ་ཤེས་སྤྱན་དྲངས་གཉིས་སུ་མེད་པར་གྱུར། །ཧྲཱིཿ རྗེ་བཙུན་ཨོ་ 
རྒྱན་པདྨ་ཐོད་ཕྲེང་རྩལ། །སངས་རྒྱས་ཀུན་དངོས་ཡེ་ཤེས་སྒྱུ་མའི་སྐུ། །རྩ་གསུམ་རྒྱལ་ 
བ་རྒྱ་མཚོའི་འཁོར་དང་བཅས། །རྩེ་གཅིག་མོས་པས་གནས་འདིར་སྤྱན་འདྲེན་ན། ། 
གཤེགས་དང་བཞུགས་པའི་མཚན་མ་མི་མངའ་ཡང༌། །འགག་མེད་སྙིང་རྗེ་ཆེན་པོའི་ 
གཞན་དབང་གིས། །བདག་སོགས་འཁོར་བའི་མཚོ་ལས་བསྒྲལ་བ་དང༌། །བྱིན་རླབས་ 
དངོས་གྲུབ་སྩོལ་ཕྱིར་སྐུར་བཞེངས་ཤིག །ཧྲཱིཿ གཉིས་སུ་འཛིན་པའི་སྣང་བ་རྣམ་དག་པ། ། 
རོ་གཅིག་གཉུག་མའི་ངང་དུ་ཕྱག་འཚལ་ལོ། །གང་ཤར་བདེ་སྟོང་རོལ་མོར་འཆར་བའི་ 
དཔྱིད། །འོད་གསལ་ཐིག་ལེ་ཆེན་པོའི་མཆོད་པར་འབུལ། །བློས་བྱས་འཁྲུལ་པའི་སྡིག་ 
ལྟུང་ཇི་སྙེད་ཀུན། །འགྱུར་མེད་ཡོངས་གྲུབ་ཀ་དག་ཀློང་དུ་བཤགས། །མཁའ་ལྟར་རབ་ 
ཞི་སྐྱེ་བ་མེད་པའི་དོན། །དྲན་འཛིན་གཉེན་པོ་བྲལ་ལ་རྗེས་ཡི་རང་། །སྒྲ་ཚིག་མཚན་ 
མའི་ཆོས་ལས་རྣམ་གྲོལ་བའི། །དོན་དམ་རྟོགས་པའི་ཆོས་འཁོར་བསྐོར་བར་བསྐུལ། །
206

༄༅། །ཟབ་གཏེར་ཆོས་ཀྱི་མཛོད་ཁང༌།
ཡོངས་གྲུབ་རྟག་པ་དམ་པའི་བདག་ཉིད་ཆེ། །རྣམ་ཀུན་མཆོག་ལྡན་ཆེན་པོར་བཞུགས་ 
གསོལ་འདེབས། །འདིས་མཚོན་དགེ་ཚོགས་འཁོར་གསུམ་ལས་འདས་པ། །སྲིད་ཞི་མི་ 
གནས་དབུ་མའི་དབྱིངས་སུ་བསྔོ། །ཧྲཱིཿ འཆི་མེད་རིག་འཛིན་པདྨ་ཐོད་ཕྲེང་རྩལ། །ཉེ་ 
རྒྱུའི་བདེ་སྟེར་མནྡཱ་ར་བར་བཅས། །རབ་འབྱམས་རྩ་གསུམ་དཀྱིལ་འཁོར་ལྷ་ཚོགས་ལ། ། 
རྟག་ཏུ་སྙིང་ནས་གུས་པས་གསོལ་འདེབས་ན། །གནས་སྐབས་དངོས་ཉམས་རྨི་ལམ་ 
སྣང་ཆ་རུ། །མགོན་པོ་དགྱེས་པའི་འཛུམ་ཞལ་མྱུར་མཐོང་ཞིང་། །མཐར་ཐུག་རིག་ 
འཛིན་རྣམ་བཞིའི་ཐེམ་སྐས་ལ། །བརྟེན་ནས་སྐུ་བཞིའི་ཕ་མཐར་ཕྱིན་གྱུར་ཅིག །ཁྱད་ 
པར་ཚེ་འདིའི་སྣང་བ་ནུབ་མ་ཐག །རླུང་སེམས་ཟུང་འཇུག་སྒྱུ་མའི་སྐུར་ལྡང་སྟེ། །བདེ་ 
ཆེན་པདྨ་འོད་ཀྱི་ཕོ་བྲང་དུ། །འཆི་མེད་གདོད་མའི་གོ་འཕང་མངོན་གྱུར་ཤོག །ༀ་ཨཱཿཧཱུྃ
བཛྲ་གུ་རུ་པདྨ་སིདྡྷི་ཧཱུཾ། ཞེས་པས་གསོལ་འདེབས་བསྙེན་པར་འབད། །སྐབས་སུ་མོས་གུས་དྲག་པའི་ངང་། ། 
བྱིན་རླབས་ཚད་མེད་རྡོ་རྗེའི་གསུང༌། །གསོལ་འདེབས་རྒྱུད་བསྐུལ་ཅི་རིགས་བྱ། །རེས་འགའ་སྣང་གྲགས་རིགས་གསུམ་ 
ཀུན། །བླ་མའི་སྐུ་གསུང་ཐུགས་སུ་བལྟ། །ལམ་ཁྱེར་ཧཱུཾ་ལྔའི་སྣང་གླུ་ལེན། །ཐུན་མཐར་དབང་བཞི་བླང་བ་ནི། །རྩེ་ 
གཅིག་གུས་པས་བསྙེན་ཅིང་གསོལ་བཏབ་མཐུས། །སྐྱབས་ཀུན་འདུས་ཞལ་འཆི་མེད་ 
པདྨ་འབྱུང་། །ཡབ་ཡུམ་མཉམ་པར་སྦྱོར་བའི་མཁའ་གསང་ནས། །བདེ་ཆེན་བྱང་ཆུབ་ 
སེམས་ཀྱི་བདུད་རྩིའི་རྒྱུན། །ཟླ་བ་ཞུན་མའི་མདོག་ཅན་དཔག་མེད་བབས། །སྤྱི་བོ་ནས་ 
ཞུགས་རྩ་ཁམས་ཀུན་ཁྱབ་པས། །དབང་བཞི་ཐོབ་ཅིང་སྒྲིབ་བཞིའི་འཆང་བ་སྦྱངས། ། 
སྐུ་བཞིའི་གོ་འཕང་འགྲུབ་པའི་སྐལ་བ་བཞག །མཐར་ཐུག་ལྷ་ཚོགས་འོད་ཞུ་རང་ཉིད་ 
དང་། །དབྱེར་མེད་མ་བཅོས་འོད་གསལ་བློ་འདས་ངང་། །རིག་སྟོང་སྤྲོས་བྲལ་གདོད་ 
མའི་ཐོད་ཕྲེང་རྩལ། །ལྷུན་གྲུབ་རིག་འཛིན་རང་ཞལ་མཐོང་བར་གྱུར། །ཅེས་བརྗོད་
207

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
རིག་སྟོང་རྗེན་པར་བཞག །དེ་ལྟར་མོས་གུས་རྩེ་གཅིག་གིས། །ཟབ་མོའི་ལམ་འདི་ 
ཉམས་བླངས་ན། །དོན་གཉིས་འགྲུབ་པར་ཐེ་ཚོམ་མེད། །མཉམ་གཞག་རྣམ་པར་མི་ 
རྟོག་དང་། །རྗེས་ཐོབ་ངེས་གསང་གདམས་པ་འདི། །རྣལ་འབྱོར་གཞོན་ནུའི་རྟོག་ཆོས་ 
ཏེ། །སྐལ་བཟང་རྣམས་ཀྱི་དཔལ་དུ་ཤོག །བདེ་ཆེན་སྙིང་དབུས་དབུ་མའི་ཀློང་། །འོད་ 
གསལ་སྟོང་པའི་ཧེ་རུ་ཀས། །འདུ་འབྲལ་མེད་པར་རྗེས་བཟུང་ནས། །རྣམ་ཀུན་མཆོག་ 
ལྡན་ཉིད་གྱུར་ཅིག
208

༄༅། །ཟབ་གཏེར་ཆོས་ཀྱི་མཛོད་ཁང་།
༈ འཆི་མེད་པདྨ་ཀ་རའི་རྣལ་འབྱོར་དང་འབྲེལ་བའི་གསོལ་འདེབས་སྨོན་ལམ་ 
དང་བཅས་པ་གྲུབ་གཉིས་དགའ་སྟོན་ཅེས་བྱ་བ།
ན་མོ་གུ་རུ་པདྨ་ཀ་རཱ་ཡམཆོག་ཏུ་མི་འགྱུར་འོད་གསལ་རྡོ་རྗེའི་དབྱིངས། །ཟུང་ 
འཇུག་སྒྱུ་འཕྲུལ་དྲྭ་བའི་རྣམ་རོལ་ཅན། །སྐུ་གསུམ་རིགས་འདུས་པདྨ་ཐོད་ཕྲེང་དང་། ། 
དབྱེར་མེད་དྲིན་ཆེན་བླ་མར་གསོལ་བ་འདེབས། །མཁའ་ཁྱབ་རྒྱལ་བ་ཀུན་གྱི་ཡེ་ཤེས་ 
མ:༑གང་འདུལ་ཅིར་ཡང་འཆར་བའི་མིག་འཕྲུལ་ལས། །དེང་འདིར་མཆོག་གི་སྤྲུལ་ 
སྐུའི་ཟློས་གར་ཅན། །ཨོ་རྒྱན་སངས་རྒྱས་གཉིས་པར་གསོལ་བ་འདེབས། །ཁྱོད་ནི་ 
སྐྱབས་གནས་ཀུན་འདུས་བླ་མ་སྟེ། །དངོས་གྲུབ་རྣམ་གཉིས་ཆར་འབེབས་ཡི་དམ་ལྷ། ། 
གནས་ཡུལ་དཔའ་བོ་མཁའ་འགྲོའི་ཚོགས་ཀྱི་རྗེར། །ཡོངས་ཤར་རིགས་བརྒྱའི་ངོ་བོར་ 
གསོལ་བ་འདེབས། །ཀྱེ་མ་སྙིགས་མའི་ཡང་མཐར་སྐྱེས་པ་ཡི། །བདག་དང་བདག་འདྲའི་ 
མགོན་མེད་ཉམ་ཐག་འགྲོ། །བཟོད་དཀའི་སྡུག་བསྔལ་གསུམ་གྱིས་མནར་བ་ལ། །རྨད་ 
བྱུང་ཐུགས་རྗེ་ཆེན་པོས་ཉེར་དགོངས་ནས། །རྡུལ་བྲལ་ཐམས་ཅད་གཟིགས་པའི་ཡེ་ཤེས་ 
སྐུ༑ ༑མངོན་སུམ་མིག་གི་དཔྱིད་དུ་བསྟན་ནས་ཀྱང་། །སྨིན་གྲོལ་བདུད་རྩིས་བརླན་ 
པའི་དགེ་མཚན་གྱིས། །དོན་བརྒྱུད་བྱིན་རླབས་པདྨོ་འཛུམ་པར་མཛོད། །དེ་མཐུས་སྲིད་ 
ལས་ངེས་པར་འབྱུང་བ་དང་། །དད་དང་སྙིང་རྗེའི་བློ་གྲོས་ཕུན་ཚོགས་ཤིང་། །རྣམ་དག་
209

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
བསྟན་ལ་རིམ་བཞིན་བསླབ་དང་བཅས། །རབ་ཞི་ནོར་བུའི་གླིང་དུ་སླེབས་གྱུར་ཅིག ། 
ཁྱད་པར་མཚན་ཉིད་ཀུན་ལྡན་བླ་མ་མཆོག །མཉེས་པ་གསུམ་གྱི་བྱ་བས་ལེགས་བསྟེན་ 
ནས། །ངེས་དོན་རིག་པ་འཛིན་པའི་སྡེ་སྣོད་ལ། །ཐོས་བསམ་བསྒོམ་པའི་ཕ་མཐར་སོན་ 
པར་ཤོག །སྣོད་བཅུད་པདྨ་འོད་ཀྱི་དཀྱིལ་འཁོར་དུ། །རྟག་པར་ཞེན་མེད་གསལ་བཏབ་ 
སྒྲར་གྲགས་ཀུན། །སྔགས་ཀྱི་རོལ་མོར་འཁྲོལ་ཞིང་རྟོག་པའི་འགྲོས། །གང་ཤར་རང་ 
གྲོལ་དབྱིངས་སུ་ཐིམ་གྱུར་ཅིག །ནམ་ཞིག་འདིར་སྣང་ནུབ་པར་གྱུར་པའི་མོད། །ནང་ 
གསལ་ཀ་དག་དོན་གྱི་མཚོ་སྐྱེས་རྗེ། །ངོ་ཤེས་ཐག་ཆོད་བརྟན་པ་ཐོབ་པའི་མཐུས། །འཆི་ 
སྲིད་ཆོས་ཀྱི་སྐུ་རུ་རོ་གཅིག་ཤོག །གལ་ཏེ་གཉིས་འཛིན་དྲ་བས་བཅིངས་པ་ལས། །ལྷུན་ 
གྲུབ་སྒྱུ་མའི་སྣང་ཆ་འཆར་སྲིད་ན། །འགག་མེད་པདྨ་ཐོད་ཕྲེང་རོལ་པ་རུ། །ཟུང་འཇུག་ 
ལོངས་སྤྱོད་རྫོགས་སྐུ་འགྲུབ་གྱུར་ཅིག །དེར་ཡང་མཆོག་གི་གོ་འཕང་མ་ཐོབ་ན། །རྣམ་ 
དག་སྨོན་ལམ་ཐུགས་རྗེའི་འཕེན་པ་ལ། །བརྟེན་ནས་རང་བཞིན་སྤྲུལ་པའི་ཞིང་ཁམས་ 
༑ ༑རྔ་ཡབ་ཟངས་མདོག་དཔལ་རིར་བགྲོད་པར་ཤོག །དེ་ཚེ་གཟོད་ནས་སྤྲོས་པ་ལས་ 
འདས་ཀྱང་། །འགག་མེད་སྙིང་རྗེ་ཆེན་པོའི་ཡེ་ཤེས་དང་། །མི་ཕྱེད་བདེ་ཆེན་རྡོ་རྗེའི་ངོ་ 
བོ་ཉིད། །ཟུང་འཇུག་པདྨ་ཀ་ར་མཐོང་གྱུར་ཅིག །དེ་མཐུས་གློ་བུར་བསལ་རུང་སྒྲིབ་ 
གཉིས་ཚོགས། །ཟབ་ཞི་སྤྲོས་བྲལ་ཀློང་དུ་ཐིམ་པ་ལས། །ཟག་མེད་དགེ་ཚོགས་རྒྱ་མཚོའི་ 
འདུ་བྱེད་ཀྱིས། །ལམ་ལྔ་ས་བཅུ་མྱུར་དུ་ཐོབ་པར་ཤོག །གཞན་ཡང་གནས་སྐབས་མི་ 
མཐུན་ཕྱོགས་ཀུན་ཞི། །ཚེ་བསོད་དཔལ་འབྱོར་ལུང་རྟོགས་ཡོན་ཏན་རྒྱས། །སྣང་སེམས་ 
དབང་འདུས་གཟུང་འཛིན་དགྲ་བགེགས་ཚོགས། །སྲིད་ཞི་དབྱེར་མེད་ཀློང་དུ་སྒྲོལ་གྱུར་ 
ཅིག །ཕྱི་སྣོད་འབྱུང་བའི་དཔྱིད་དཔལ་ངང་གིས་སྙོམས། །ནང་བཅུད་འགྲོ་རྣམས་དགེ་
210

༄༅། །ཟབ་གཏེར་ཆོས་ཀྱི་མཛོད་ཁང༌།
བཅུའི་སྤྱོད་པས་འཚོ། །རྫོགས་ལྡན་གསར་པའི་དགའ་སྟོན་དར་བབས་པའི། །བཀྲ་ 
ཤིས་དཔལ་གྱིས་རྟག་ཏུ་ཁྱབ་པར་ཤོག །མཐར་ཐུག་སྐུ་དང་ཡེ་ཤེས་ཕྲིན་ལས་རྣམས། ། 
མགོན་པོ་ཁྱོད་དང་རྣམ་དབྱེར་མི་ཕྱེད་པས། །མཁའ་མཉམ་ཡིད་ཅན་སྲིད་པའི་ཆུ་གཏེར་ 
ལས། །སྒྲོལ་བའི་དེད་དཔོན་ཆེན་པོར་བདག་གྱུར་ཅིག །མདོར་ན་རྩེ་གཅིག་གསོལ་ 
བཏབ་སྨོན་པའི་མཐུས། །རྩ་གསུམ་ཀུན་འདུས་པདྨ་འབྱུང་གནས་དང་། །དབྱེར་མེད་ 
དཔལ་ལྡན་བླ་མའི་ཐུགས་རྗེ་ཡིས། །དོན་གཉིས་མྱུར་དུ་འགྲུབ་པར་བྱིན་གྱིས་རློབས། །
ཅེས་པའང་རིག་འཛིན་གྲུབ་པའི་དཔྱིད་གཞོན་ནུ་ཨ་བྷཱ་ཡས་སྙིང་ནས་གུས་པ་ཆེན་པོས་གང་ཤར་གསོལ་བ་བཏབ་པ་
སིདྡྷི་རསྟུ།
SEA
211

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
༄༅། །ཚིག་བདུན་གསོལ་འདེབས་དང་འབྲེལ་བའི་བླ་མའི་རྣལ་འབྱོར་བྱིན་ 
རླབས་ཆར་འབེབས་བཞུགས་སོ། །
ཨཱ༔ རང་ལུས་ཐ་མལ་གནས་པའི་མདུན་མཁའ་རུ། །ཨོ་རྒྱན་དྲི་མེད་དྷ་ན་ཀོ་ཤའི་མཚོ། ། 
གཏིང་ ་ཟབ་ཡན་ལག་བརྒྱད་ལྡན་ཆུས་གང་བའི། །དབུས་སུ་རིན་ཆེན་པད་སྡོང་འདབ་ 
རྒྱས་སྟེང༌། །སྐྱབས་གནས་ཀུན་འདུས་ཨོ་རྒྱན་རྡོ་རྗེ་འཆང༌། །མཚན་དཔེའི་དཔལ་འབར་ 
མཚོ་རྒྱལ་ཡུམ་དང་འཁྲིལ། །ཕྱག་གཡས་རྡོ་རྗེ་གཡོན་པས་ཐོད་བུམ་བསྣམས། །དར་ 
དང་རིན་ཆེན་རུས་པའི་རྒྱན་གྱིས་མཛེས། །འོད་ལྔའི་ཀློང་ན་བདེ་ཆེན་གཟི་བྱིན་འབར། ། 
འཁོར་དུ་རྩ་གསུམ་རྒྱ་མཚོ་སྤྲིན་ལྟར་གཏིབས། །བྱིན་རླབས་ཐུགས་རྗེའི་ཆར་འབེབས་ 
བདག་ལ་གཟིགས། །རྒྱལ་ཀུན་ངོ་བོ་འཆི་མེད་ཡེ་ཤེས་སྐུར། །གདུང་ཤུགས་དྲག་པོ པོས་
དད་ཕྱག་རྟག་ཏུ་འཚལ། །ལུས་དང་ལོངས་སྤྱོད་དུས་གསུམ་དགེ་བའི་ཚོགས། །ཀུན་ 
བཟང་མཆོད་པའི་སྤྲིན་དུ་དམིགས་ནས་འབུལ། །ཐོག་མེད་ནས་བསགས་སྡིག་ལྟུང་ 
མ་ལུས་བཤགས། །སྲས་བཅས་རྒྱལ་བ་ཀུན་ཀྱི་ཡོན་ཏན་གྱི། །ཁྱབ་བདག་གཅིག་པུ་ 
མགོན་པོའི་རྣམ་ཐར་ལ། །སྙིང་ནས་ཡི་རང་དད་པས་གསོལ་འདེབས་ཤིང་། །ཟབ་རྒྱས་ 
ཆོས་ཀྱི་ཆར་ཆེན་འབེབ་པར་བསྐུལ། །རང་གཞན་དགེ་བའི་དངོས་པོ་ཀུན་བསྡོམས་ 
ནས། །འགྲོ་ཁམས་རྒྱ་མཚོ་ཇི་སྲིད་གནས་ཀྱི་བར། །མགོན་པོ་ཁྱོད་ཀྱི་རྣམ་ཐར་རྗེས་ 
བསྙེགས་ཏེ། །མཁའ་ཁྱབ་འགྲོ་བ་འདྲེན་པའི་དོན་དུ་བསྔོ། །སྐྱབས་གནས་ཀུན་འདུས་ 
མཁྱེན་བརྩེའི་གཏེར་ཆེན་པོ། །དུས་ངན་སྙིགས་མའི་སྐྱབས་གཅིག་རིན་པོ་ཆེ། །ལྔ་
212

༄༅། །ཟབ་གཏེར་ཆོས་ཀྱི་མཛོད་ཁང༌།
བདོའི་རྒུད་པས་མནར་བཞིན་གདུང་ཤུགས་ཀྱིས། །གསོལ་འདེབས་བུ་ལ་བརྩེ་བས་མྱུར་ 
དུ་གཟིགས། །དགོངས་པའི་ཀློང་ནས་ཐུགས་རྗེའི་རྩལ་ཕྱུངས་ལ། །མོས་ལྡན་བདག་ 
གི་སྙིང་ལ་བྱིན་གྱིས་རློབས། །རྟགས་དང་མཚན་མ་མྱུར་དུ་བསྟན་པ་དང༌། །མཆོག་དང་ 
ཐུན་མོང་དངོས་གྲུབ་སྩལ་དུ་གསོལ། །ཞེས་བྱས་ལ་ཚིག་བདུན་གསོལ་འདེབས་ཅི་ནུས་སུ་འདོན། མོས་ 
གུས་ཀྱིས་གསོལ་བ་བཏབ་པས་བླ་མ་ཡབ་ཡུམ་གྱི་སྦྱོར་མཚམས་དང༌། ཐུགས་ཀ་ནས་ཡེ་ཤེས་ཀྱི་འོད་ཟེར་སྣ་ལྔ་བ་ཐག་ 
ལྟར་བསྐྱངས་པ་རང་གི་སྙིང་གར་ཐིམ་པས་རྒྱུད་བྱིན་གྱིས་བརླབས་པར་བསམ། བཛྲ་གུ་རུ་ཅི་རིགས་བཟླ་ཐུན་མཐར། 
བླ་མའི་གནས་གསུམ་ཡི་གེ་འབྲུ་གསུམ་ལས། །འོད་ཟེར་དཀར་དམར་མཐིང་གསུམ་ 
བྱུང་ནས་སུ། །རང་གི་གནས་གསུམ་ཐིམ་པས་སྒོ་གསུམ་གྱི། །སྒྲིབ་བྱང་སྐུ་གསུང་ཐུགས་ 
ཀྱི་རྡོ་རྗེར་གྱུར། །མཐར་ནི་བླ་མ་འཁོར་བཅས་འོད་དུ་ཞུ། །དཀར་དམར་ཐིག་ལེ་ཧཱུཾ་ 
གིས་མཚན་པ་རུ། །རང་གི་སྙིང་གར་ཐིམ་པས་བླ་མའི་ཐུགས། །རང་སེམས་དབྱེར་ 
མེད་ལྷན་སྐྱེས་ཆོས་སྐུར་གནས། །ཨ་ཨཱཿ ཞེས་བརྗོད་ལ་ཡེ་ནས་བཅོས་བསྒྱུར་སྤང་བླང་ལས་འདས་པ་ 
རང་གི་སེམས་ཉིད་གདོད་མའི་ཆོས་སྐུ་ཆེན་པོའི་རང་ཞལ་བལྟ། སླར་སྒྱུ་མ་ལྟ་བུའི་སྣང་བ་ཐམས་ཅད་བླ་མའི་རང་བཞིན་ 
དུ་བལྟས་ལ་དགེ་བ་བསྔོ་ཞིང་ཤིས་པ་བརྗོད་པས་བདེ་ལེགས་སུ་བྱའོ། །ཞེས་པའང་ཐམས་ཅད་འདུལ་ཞེས་པའི་གྲོ་བཞིན་
ཟླ་བའི་ཡར་ཚེས་བརྒྱད་ལ་ཚེ་རབས་ཐམས་ཅད་དུ་གུ་རུ་པདྨའི་བྲན་དུ་སྨོན་ལམ་འདེབས་པ་མི་ཕམ་རྣམ་པར་རྒྱལ་བའི་ 
ཡིད་ཀྱི་མཚོ་ལས་བྱུང་བ་དགེའོ། །མངྒ་ལཾ།། །།
213

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
༈ རྡོ་རྗེའི་ཚིགས་བདུན་དང་འབྲེལ་བའི་ཚོགས་མཆོད་དཔལ་གྱི་ 
བུམ་བཟང་བཞུགས་སོ། །
ཤ་ཆང་སོགས་ཅི་འབྱོར་བའི་དམ་རྫ་ས་བཤམས་ལ། ཧཱུཾ། ཨཱ་ལས་ཆོས་དབྱིངས་དང་མཉམ་ཀ་པཱ་ལར། ། 
ཨོཾ་ལས་སྣང་སྲིད་འདོད་ཡོན་ཚོགས་སུ་བཤམས། །ཧཱུཾ་གིས་བདེ་ཆེན་ཡེ་ཤེས་རོལ་པར་ 
བསྒྱུར། །ཧྲཱིཿཡིས་རྩ་གསུམ་ལྷ་ཚོགས་དགྱེས་པ་བསྐང༌། །ༀ་ཨཱཿ༔ཧཱུཾ་ཧྲཱིཿ༔ བྱིན་གྱིས་བརླབས། ཚོགས་ 
ཞིང་སྤྱན་འདྲེན་ཞིང་མཆོད་པ་འབུལ་བ་ནི། ཧཱུཾ། ཨོ་རྒྱན་ཡུལ་གྱི་ནུབ་བྱང་མཚམས༔ པདྨ་གེ་སར་ 
སྡོང་པོ་ལ༔ ཡ་མཚན་མཆོག་གི་དངོས་གྲུབ་བརྙེས༔ པདྨ་འབྱུང་གནས་ཞེས་སུ་གྲགས༔ 
འཁོར་དུ་མཁའ་འགྲོ་མང་པོས་བསྐོར༔ ཁྱེད་ཀྱི་རྗེས་སུ་བདག་བསྒྲུབ་ཀྱིས༔ འདོད་ཡོན་ 
ཚོགས་ལ་སྤྱན་འདྲེན་ན༔ བྱིན་གྱིས་བརླབ་ཕྱིར་གཤེགས་སུ་གསོལ༔ གནས་མཆོག་ 
འདི་རུ་བྱིན་ཕོབ་ལ༔ ཚོགས་མཆོད་ཡེ་ཤེས་བདུད་རྩིར་བསྒྱུར༔ སྒྲུབ་མཆོག་བདག་ 
ལ་དབང་བཞི་སྐུར༔ བགེགས་དང་ལོག་འདྲེན་བར་ཆད་སོལ༔ མཆོག་དང་ཐུན་མོང་ 
དངོས་གྲུབ་སྩོལ༔ ཧཱུཾ་བླ་མ་རྗེ་བཙུན་པདྨ་ཐོད་ཕྲེང་རྩལ༔ རིག་འཛིན་མཁའ་འགྲོའི་ 
ཚོགས་དང་བཅས་པ་ཡི༔ རྩ་གསུམ་ཀུན་འདུས་རྒྱལ་བའི་དཀྱིལ་འཁོར་ལ༔ མོས་ 
གུས་གདུང་ཤུགས་དྲག་པོས་གསོལ་བ་འདེབས༔ བདག་གཞན་སྒོ་གསུམ་དགེ་ཚོགས་ 
ལོངས་སྤྱོད་བཅས༔ སྣང་སྲིད་འདོད་ཡོན་དགྱེས་དགུ་མ་ཚང་མེད༔ ཀུན་བཟང་བདེ་ 
ཆེན་ཚོགས་ཀྱི་འཁོར་ལོར་འབུལ༔ ཐུགས་བརྩེས་དགྱེས་བཞེས་ཐུགས་དམ་སྐོང་གྱུར་ 
ཅིག༔ གསོལ་བ་འདེབས་སོ་གུ་རུ་རིན་པོ་ཆེ༔ བྱིན་གྱིས་རློབས་ཤིག་རིག་འཛིན་མཁའ་
214

༄༅། །ཟབ་གཏེར་ཆོས་ཀྱི་མཛོད་ཁང་།
འགྲོའི་ཚོགས༔ མོས་ལྡན་བུ་ལ་མཆོག་ཐུན་དངོས་གྲུབ་སྩོལ༔ དམ་ཚིག་ཉམས་ཆགས་ 
ཐམས་ཅད་སྦྱང་དུ་གསོལ༔ ཕྱི་ནང་གསང་བའི་བར་ཆད་དབྱིངས་སུ་སྒྲོལ། །བྱང་ཆུབ་ 
བར་དུ་འབྲལ་མེད་རྗེས་འཛིན་ཞིང༌།།ཚེ་བསོད་ཉམས་རྟོགས་ཡར་ངོའི་ཟླ་བཞིན་
འཕེལ། །བསམ་པ་ལྷུན་གྱིས་འགྲུབ་པར་བྱིན་གྱིས་རློབས༔ ༀ་ཨཱཿཧཱུྃ་བཛྲ་གུ་རུ་པདྨ་ 
སིདྡྷི་ཧཱུཾ༔ ཞེས་པའང་གསེར་འཕྱང་གི་ལོའི་དབོ་ཟླའི་ཚེས་བཅུ་ལ་འཇམ་དཔལ་དགྱེས་པའི་ཡིད་ཀྱི་མཚོ་ལས་བྱུང་བའི་
ནོར་བུ་བསམ་འཕེལ་ཡང་དག་པ་མངྒ་ལཾ།། །།
215

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
ཧཱུྃ༔ ཀློང་ཆེན་སྙིང་གི་ཐིག་ལེ་ལསཿ༔ ཕྱི་སྒྲུབ་བླ་མའི་རྣལ་འབྱོར་ 
ཡིད་བཞིན་ནོར་བུ་བཞུགས༔
རིག་པ་དབྱིངས་ཀྱི་ལྷ་ལ་འདུདཿ༔ བླ་མ་ཕྱི་ལྟར་སྒྲུབ་པ་ནི༔ མ་ངེས་གནས་སྐབས་ཐམས་ཅད་དུ༔ ལུས་ནི་རྣམ་སྣང་ཆོས་ 
བདུན་དང༔ མོས་གུས་དྲག་པོའི་ཀུན་སློང་གིས༔ ཤེས་པ་གཞན་དུ་མ་ཡེངས་པར༔ གཞི་རྫོགས་རྟེན་བསྐྱེད་འདི་ལྟར་གསལཿ 
ཨེ་མ་ཧོ༔ རང་སྣང་ལྷུན་གྲུབ་དག་པ་རབ་འབྱམས་ཞིང༔ བཀོད་པ་རབ་རྫོགས་ཟངས་ 
མདོག་དཔལ་རིའི་དབུས༔ རང་ཉིད་རྗེ་བཙུན་རྡོ་རྗེ་རྣལ་འབྱོར་མཿ༔ ཞལ་གཅིག་ཕྱག་ 
གཉིས་དམར་གསལ་གྲི་ཐོད་འཛིན ཞབས་གཉིས་འདོར་སྟབས་སྤྱན་གསུམ་ནམ་ 
མཁར་གཟིགས༔ སྤྱི་བོར་པདྨ་འབུམ་བརྡལ་ཉི་ཟླའི་སྟེང༔ སྐྱབས་གནས་ ངོ་བོ་མཚོ་རྒྱལ་ལ་ 
རྣམ་པ་རྣལ་འབྱོར་མར་གསལ་བ་རྗེས་སུ་འཛིན་པའི་རྟེན་འབྲེལ་གྱི་མན་ངག ཀུན་འདུས་རྩ་བའི་བླ་མ་དངཿ 
དབྱེར་མེད་མཚོ་སྐྱེས་རྡོ་རྗེ་སྤྲུལ་པའི་སྐུ༔ དཀར་དམར་མདངས་ལྡན་གཞོན་ནུའི་ཤ་ 
ཚུགས་ཅན༔ ཕོད་ཀ་ཆོས་གོས་ཟབ་བེར་འདུང་མ་གསོལ༔ ཞལ་གཅིག་ཕྱག་གཉིས་ 
རྒྱལ་པོ་རོལ་བའི་སྟབས༔ ཕྱག་གཡས་རྡོ་རྗེ་གཡོན་པས་ཐོད་བུམ་བསྣམས༔ དབུ་ལ་ 
འདབ་ལྡན་པདྨའི་མཉེན་ཞུ་གསོལ༔ མཆན་ཁུང་གཡོན་ན་བདེ་སྟོང་ཡུམ་མཆོག་མཿ 
སྦས་པའི་ཚུལ་གྱིས་ཁ་ཊཱཾ་རྩེ་གསུམ་བསྣམསཿ འཇའ་ཟེར་ཐིག་ལེ་འོད་ཕུང་ཀློང་ན་ 
བཞུགས༔ ཕྱི་འཁོར་འོད་ལྔའི་དྲྭ་བ་མཛེས་པའི་ཀློང༔ སྤྲུལ་པའི་རྗེ་འབངས་ཉི་ཤུ་རྩ་ལྔ་ 
དང༔ རྒྱ་བོད་པཎ་གྲུབ་རིག་འཛིན་ཡི་དམ་ལྷ མཁའ་འགྲོ་ཆོས་སྐྱོང་དམ་ཅན་སྤྲིན་ 
ལྟར་གཏིབས༔ གསལ་སྟོང་མཉམ་གནས་ཆེས་པོའི་ངང་དུ་གསལ༔ ཧཱུཾ་ཨོ་རྒྱན་ཡུལ་གྱི་
216

༄༅། །ཟབ་གཏེར་ཆོས་ཀྱི་མཛོད་ཁང་།
ནུབ་བྱང་མཚམས༔ པདྨ་གེ་སར་སྡོང་པོ་ལ༔ ཡ་མཚན་མཆོག་གི་དངོས་གྲུབ་བརྙེས༔ 
པདྨ་འབྱུང་གནས་ཞེས་སུ་གྲགས༔ འཁོར་དུ་མཁའ་འགྲོ་མང་པོས་བསྐོར༔ ཁྱེད་ཀྱི་རྗེས་ 
སུ་བདག་བསྒྲུབ་ཀྱིས༔ བྱིན་གྱིས་བརླབ་ཕྱིར་གཤེགས་སུ་གསོལ༔ གུ་རུ་པདྨ་སིདྡྷི་ཧཱུྃ༔ 
ཧྲཱིཿ བདག་ལུས་ཞིང་གི་རྡུལ་སྙེད་དུཿ༔ རྣམ་པར་འཕྲུལ་པས་ཕྱག་འཚལ་ལོ༔ དངོས་ 
བཤམས་ཡིད་སྤྲུལ་ཏིང་འཛིན་མཐུས༔ སྣང་སྲིད་མཆོད་པའི་ཕྱག་རྒྱར་འབུལ༔ སྒོ་གསུམ་ 
མི་དགེའི་ལས་རྣམས་ཀུན༔ འོད་གསལ་ཆོས་སྐུའི་ངང་དུ་བཤགས༔ བདེན་པ་གཉིས་ 
ཀྱིས་བསྡུས་པ་ཡི༔ དགེ་ཚོགས་ཀུན་ལ་རྗེས་ཡི་རང༔ ཐེགས་གསུམ་ཆོས་འཁོར་བསྐོར་ 
བར་བསྐུལ༔ ཇི་སྲིད་འཁོར་བ་མ་སྟོངས་བར༔ མྱ་ངན་མི་འདའ་བཞུགས་གསོལ་ 
འདེབས༔ དུས་གསུམ་བསགས་པའི་དགེ་རྩ་ཀུན༔ བྱང་ཆུབ་ཆེན་པོའི་རྒྱུ་རུ་བསྔོ༔ རྗེ་ 
བཙུན་གུ་རུ་རིན་པོ་ཆེ༔ ཁྱེད་ནི་སངས་རྒྱས་ཐམས་ཅད་ཀྱི༔ ཐུགས་རྗེ་བྱིན་རླབས་འདུས་ 
པའི་དཔལ༔ སེམས་ཅན་ཡོངས་ཀྱི་མགོན་གཅིག་པུ༔ ལུས་དང་ལོངས་སྤྱོད་བློ་སྙིང་བྲངཿ 
ལྟོས་པ་མེད་པར་ཁྱེད་ལ་འབུལ༔ འདི་ནས་བྱང་ཆུབ་ཐོབ་པར༔ སྐྱིད་སྡུག་ལེགས་ཉེས་ 
མཐོ་དམན་ཀུན༔ རྗེ་བཙུན་ཆེན་པོ་པད་འབྱུང་མཁྱེན༔ བདག་ལ་རེ་ས་གངཞན་ན་མེདཿ 
ད་ལྟའི་དུས་ངན་སྙིགས་མའི་འགྲོ༔ མི་བཟད་སྡུག་བསྔལ་འདམ་དུ་བྱིང༔ འདི་ལས་ 
སྐྱོབས་ཤིག་མ་ཧཱ་གུ་རུ༔ དབང་བཞི་སྐུར་ཅིག་བྱིན་རླབས་ཅན༔ རྟོགས་པ་སྤོར་ཅིག་ 
ཐུགས་རྗེ་ཅནཿ སྒྲིབ་གཉིས་སྦྱོངས་ཤིག་ནུས་མཐུ་ཅན༔ ནམ་ཞིག་ཚེ་ཡི་དུས་བྱས་ཚེ 
རང་སྣང་རྔ་ཡབ་དཔལ་རིའི་ཞིང༔ ཟུང་འཇུག་སྤྲུལ་པའི་ཞིང་ཁམས་སུ༔ གཞི་ལུས་རྡོ་ 
རྗེ་རྣལ་འབྱོར་མཿ༔ གསལ་འཚེར་འོད་ཀྱི་གོང་བུ་རུ༔ གྱུར་ནས་རྗེ་བཙུན་པད་འབྱུང་དང༔ 
དབྱེར་མེད་ཆེན་པོར་སངས་རྒྱས་ཏེ༔ བདེ་དང་སྟོང་པའི་ཆོ་འཕྲུལ་གྱི༔ ཡེ་ཤེས་ཆེན་
217

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
པོའི་རོལ་པ་ལས༔ ཁམས་གསུམ་སེམས་ཅན་མ་ལུས་པ༔ འདྲེན་པའི་དེད་དཔོན་དམ་ 
པ་རུ༔ རྗེ་བཙུན་པདྨས་དབུགས་དབྱུང་གསོལ༔ གསོལ་བ་སྙིང་གི་དཀྱིལ་ནས་འདེབསཿ 
ཁ་ཙམ་ཚིག་ཙམ་མ་ཡིན་ནོ༔ བྱིན་རླབས་ཐུགས་ཀྱི་ཀློང་ནས་སྩོལ༔ བསམ་དོན་འགྲུབ་ 
པར་མཛད་དུ་གསོལ༔ ཨོཾ་ཨཱཿཧཱུྃབཛྲ་གུ་རུ་པདྨ་སིདྡྷི་ཧྰུྃ༔ ཞེས་ཁ་ཞེ་ངོས་ལྐོག་མེད་པར་བློས་ལིངས་ 
བསྐྱུར་གྱིས་བཟླས་པ་ཆུ་བོའི་རྒྱུན་བཞིན་བཟླ་བ་དང་མཉམ་དུ་དབང་བཞི་ལེན་པའི་དམིགས་པ་བྱ༔ དམིགས་པ་མི་གསལ་
བ་དང་ཁམས་འདུས་པ་སོགས་བྱུང་ན༔ སྣང་སྲིད་སྣོད་བཅུད་ཐམས་ཅད་ཨོ་རྒྱན་ཆེན་པོའི་སྐུ་གསུང་ཐུགས་ཀྱི་རོལ་པར་ 
དག་སྣང་སྦྱངས་ཏེ་གསོལ་བ་ཕུར་ཚུགས་སུ་བཏབ༔ ཉམས་སྤྲོ་བ་དང་རིག་པ་དངས་པའི་ཚེ༔ སྣང་བ་གཏད་མེད་དུ་བསྐྱར་ 
ནས་ད་ལྟའི་ཤེས་པ་སྐད་ཅིག་མ་བེ་རེ་བསྐྱང༔ སྡུག་བསྔལ་གཏམ་ངན་ན་ཚ་སོགས་བྱུང་ན་བདག་གི་ལས་ངན་འཛད་པའི་ 
ཐབས་སུ་བླ་མས་གནང་བ་ཡིན་པས་རེ་དགའ་སྙམ་དུ༔ ཡིད་དངས་སྤྲོ་སིང་ངེ་བ་གྱིས་ལ་རླུང་རོ་འབུད་ཅིང་གསོལ་འདེབས་
ལ་འབད༔ རྟག་པར་གང་དུ་འདུག་པའི་གནས་ཟངས་མདོག་དཔལ་རི་དངོས་ཡིན་སྙམ་པ་ལས་ཐ་མལ་དུ་མི་ལྟ དེས་ 
ཞིང་ཁམས་འབྱོངས་པ་ཡིན་ནོ༔ འགྲོ་བའི་ཚེ་སངས་རྒྱས་ཀྱི་ཞིང་ཁམས་རྡུལ་ཕྲ་རབ་ལ་སྐོར་བ་བྱེད་པར་བསམ༔ ཅི་ཟ་
ཅི་འཐུང་གི་ཕུད་བདུད་རྩིའི་རང་བཞིན་དུ་བསམས་ཏེ་སྤྱི་བོའི་བླ་མ་ལ་འབུལ༔ ཉལ་བའི་ཚེ་སྤྱི་བོ་ཚངས་པའི་བུ་ག་ནས་ 
མར་ལ་ཕེར་གྱིས་བྱོན་ནས༔ རང་གི་སྙིང་པདྨ་འདབ་བཞིའི་རྣམ་པར་གནས་པའི་ནང་དུ་བྱོན༔ དེའི་འོད་ཟེར་གྱིས་རང་ 
ལུས་སྣོད་བཅུད་དང་བཅས་པ་འོད་གསལ་དུ་སྦྱངས་པའི་སྣང་བ་ནང་གསལ་ཐིམ་ལ་མ་རྨུགས་པའི་ངང་དུ་ཁམས་གསོ 
གལ་ཏེ་སད་པ་ན་འཕྲོ་རྒོད་རྒྱ་འབྱམས་དང་རྨི་ལམ་སོགས་ལ་བསམ་གཞིག་གི་འཕྲོ་བཅད་དེ་འོད་གསལ་གྱི་ངང་མདངས་ 
ཁྱབ་གདལ་དུ་བསྐྱང༔ ནངས་པར་ལྡང་བའི་ཚེ་ཆུ་ལས་ཉ་འཕར་བ་བཞིན༔ གཞི་ལུས་ཞིང་ཁམས་ཀྱི་བཀོད་པ་དང་བཅས་ 
པ་གསལ་བཞིན་པའི་ངང་ལས་སྙིང་གའི་བླ་མ་དབུ་མའི་ལམ་བརྒྱུད་སྤྱི་བོའི་སྟེང་གི་བར་སྣང་ལ་ཡེ་རེ་ཁྱིལ་ལེར་དགྱེས་
བཞིན་དུ་བཞུགས་པར་བསམ༔ མདོར་ན་དུས་དང་རྣམ་པ་ཐམས་ཅད་དུ་ཕྱི་སྣོད་ཀྱི་འཇིག་རྟེན་ཟངས་མདོག་དཔལ་རིའི་
ཕོ་བྲང༔ ནང་བཅུད་ཀྱི་སེམས་ཅན་དཔའ་བོ་མཁའ་འགྲོའི་ཚོམ་བུ༔ གསང་བ་སེམས་ཀྱི་འཕྲོ་འདུ་རང་གྲོལ་བྱ་ལམ་རྗེས་
218

༄༅། །ཟབ་གཏེར་ཆོས་ཀྱི་མཛོད་ཁང༌།
མེད་དུ་ཤེས་པའི་ངང་ནས་སྙིང་པོ་བཛྲ་གུ་རུ་ཁོ་ན་ལ་འབད་ཅིང༔ ཐུན་མཚམས་སུ་ཟངས་མདོག་དཔལ་རིའི་སྨོན་ལམ་ 
འདོན་ཞིང་བསྔོ་བས་རྒྱས་འདེབས༔ དུས་དང་དུས་མ་ཡིན་པ་སོགས་མདོར་ན་ནམ་འཆི་བ་ལ་བབས་པའི་ཚེ༔ གཞི་ལུས་ 
རྡོ་རྗེ་རྣལ་འབྱོར་མའི་རྣམ་པ་འོད་ཀྱི་གོང་བུར་གྱུར་ནས་སྤྱི་བོའི་བླ་མ་ལ་བསྟིམས༔ བླ་མ་རང་སེམས་གཉིས་སུ་མེད་པའི་ 
ངང་ལ་ཤེས་པ་སྤྲོ་བསྡུ་དང་བྲལ་བར་བཞག་པ་ནི་འཕོ་བ་ཐམས་ཅད་ཀྱི་རྒྱལ་པོ་ཡིན་ལ༔ འདི་ལྟ་བུའི་མན་ངག་ནི་བསྐྱེད་ 
རིམ་གྱི་གནད༔ རྫོགས་རིམ་གྱི་བཅུད༔ གནས་ལུགས་ཀྱི་མཚང༔ མན་ངག་གི་མདུད་ཡིན་པས་ཆོས་སྒོ་བརྒྱད་ཁྲི་བཞི་ 
སྟོང་ཞལ་བསྡུར་ཀྱང་གནད་འདི་ལས་ཟབ་པ་འབྱུང་མི་སྲིད་པའི་ཟབ་རྒྱ་ཡིན་པས་སྐལ་ལྡན་རྣམས་ཀྱི་སྙིང་ལ་གཅེས་ 
པར་ཟུངས་ཤིག༔ ཨེ་མ་ཀློང་ཆེན་སྙིང་གི་ཐིག་ལེ་ལས༔ ཕྱི་སྒྲུབ་བླ་མའི་རྣལ་འབྱོར་སྐོར༔ ཟབ་གཉན་བྱིན་རླབས་ཚན་ 
ཁ་ཆེ༔ འོད་གསལ་དབུ་མའི་ཕོ་བྲང་དུ༔ ཤེས་རིག་པདྨ་ཐོད་ཕྲེང་གིསཿ༔ བྱིན་རླབས་བརྡ་བརྒྱུད་ཚུལ་དུ་གདམས༔ འགྲོ་ 
དོན་དུས་ལ་བབས་པའི་ཚེ༔ ཐུགས་གཏེར་ནམ་མཁའ་མཛོད་ཀྱི་སྒོ རྟེན་འབྲེལ་ཟབ་མོའི་རྐྱེན་གྱིས་ཕྱེད༔ ཤིན་ཏུ་ཟབ་ 
པའི་མཐར་ཐུག་གོ༔ ས་མ་ཡ༔ རྒྱ་རྒྱ་རྒྱ༔ དབང་བཞི་ལེན་པའི་དམིགས་པ་ནི། བླ་མ་ལ་གདུང་བ་དྲག་པོའི་རྐྱེན་གྱིས་བདག་ 
ཉིད་ལ་བརྩེ་བས་རྗེས་སུ་དགོངས་ཏེ། གུ་རུའི་སྨིན་མཚམས་ན་ཨཾ་ཡིག་ཆུ་ཤེལ་ལྟ་བུར་འཚེར་བ་ 
ལས་འོད་ཟེར་འཕྲོས། རང་གི་སྤྱི་བོ་ནས་ཞུགས། ལུས་ཀྱི་ལས་དང་རྩའི་སྒྲིབ་པ་དག 
སྐུ་རྡོ་རྗེའི་བྱིན་རླབས་ཞུགས། བུམ་པའི་དབང་ཐོབ། བསྐྱེད་རིམ་གྱི་སྣོད་དུ་གྱུར། རྣམ་ 
སྨིན་རིག་འཛིན་གྱི་ས་བོན་ཐེབས། སྤྲུལ་སྐུའི་གོ་འཕང་ཐོབ་པའི་སྐལ་བ་རྒྱུད་ལ་བཞག
མགྲིན་པ་ན་ཨཱཿཡིག་པདྨ་རཱ་ག་ལྟར་འབར་བ་ལས་འོད་ཟེར་འཕྲོས། རང་གི་མགྲིན་པ་ 
ནས་ཞུགས། ངག་གི་ལས་དང་རླུང་གི་སྒྲིབ་པ་དག གསུང་རྡོ་རྗེའི་བྱིན་རླབས་ཞུགས། 
གསང་བའི་དབང་ཐོབ། བཟླས་བརྗོད་ཀྱི་སྣོད་དུ་གྱུར། ཚེ་དབང་རིག་འཛིན་གྱི་ས་བོན་ 
ཐེབས། ལོངས་སྤྱོད་རྫོགས་པའི་གོ་འཕང་གི་སྐལ་བ་རྒྱུད་ལ་བཞག ཐུགས་ཀའི་ཧཱུྃ་ཡིག་ 
ནམ་མཁའི་མདོག་ཅན་ལས་འོད་ཟེར་འཕྲོས། རང་གི་སྙིང་ག་ནས་ཞུགས། ཡིད་ཀྱི་
219

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
ལས་དང་ཐིག་ལེའི་སྒྲིབ་པ་དག ཐུགས་རྡོ་རྗེའི་བྱིན་རླབས་ཞུགས། ཤེས་རབ་ཡེ་ཤེས་ 
ཀྱི་དབང་ཐོབ། བདེ་སྟོང་ཙང་ལིའི་སྣོད་དུ་གྱུར། ལྷུན་གྲུབ་རིག་འཛིན་གྱི་ས་བོན་ཐེབས། 
མཐར་ཐུག་གི་འབྲས་བུ་ངོ་བོ་ཉིད་སྐུའི་སྐལ་པ་རྒྱུད་ལ་བཞག་གོ །དེ་རྗེས་གུ་རུའི་སྐུ་གསུང་ 
ཐུགས་དང་རང་གི་སྒོ་གསུམ་དུ་མ་རོ་གཅིག་ཏུ་བསྲེས་པའི་ངང་ལ་ལྟ་བའི་ངང་མདངས་བསྐྱང་ཞིང་གསོལ་བ་འདེབས་
བསྙེན་པ་ལ་འབད། འདི་ནི་བླ་མ་ཆོས་སྐུའི་ཞལ་བལྟ་བ་ཞེས་བྱའོ། །
220

༄༅། །ཟབ་གཏེར་ཆོས་ཀྱི་མཛོད་ཁང་།
ཧཱུྃ༔ ཀློང་ཆེན་སྙིང་གི་ཐིག་ལེ་ལས༔ ནང་སྒྲུབ་རིག་འཛིན་འདུས་པ་བཞུགས༔
ཧཱུྃ༔ བཛྲ་གུ་རུ་བིདྱཱ་དྷ་ར་མེཿ ནང་སྒྲུབ་རིག་འཛིན་འདུས་པ་ནི༔ དབེན་ཞིང་ཉམས་དགའ་ས་ཕྱོགས་དམར༔ རྩི་ཤིང་ནགས་ 
ཚལ་མེ་ཏོག་རྒྱས༔ བཀྲ་ཤིས་ཡིད་འོང་གནས་མཆོག་དེར༔ དཀྱིལ་འཁོར་མཆོད་པའི་ཡོ་བྱད་དང༔ སྤྱན་གཟིགས་ལ་ 
སོགས་བློ་དང་སྦྱར༔ བདེ་བའི་སྟན་ལ་བག་ཕབ་ནས༔ སྦྱོར་དངོས་རྗེས་གསུམ་ཚང་བ་ཡི༔ རྟེན་འབྲེལ་ཟབ་མོ་ཉམས་སུ་ 
བླང༔ ས་མ་ཡ༔ དང་པོ་སྔོན་འགྲོའི་སྦྱོར་བ་ལ༔ རྣམ་གྲངས་བདུན་ལས་དང་པོ་ནི༔ མདུན་མཁར་ཚོགས་ཞིང་གསལ་ 
བཏབ་སྟེ༔ ཁྱེད་ཤེས་དང་བས་སྐྱབས་སུ་འགྲོ༔ ན་མོ་བདག་དང་མཐའ་ཡས་སེམས་ཅན་ཀུནཿ མཆོག་ 
གསུམ་ངོ་བོ་བླ་མ་དང༔ རིག་འཛིན་རྒྱ་མཚོའི་དཀྱིལ་འཁོར་ལ༔ སྙིང་ནས་དད་པས་ 
སྐྱབས་སུ་མཆི༔ ལན་གསུམ་གཉིས་པ་སེམས་བསྐྱེད་ནི༔ ཧོཿ རིག་འཛིན་དཀྱིལ་འཁོར་འདིར་ 
ཞུགས་ནས༔ ཕ་མ་འགྲོ་དྲུག་སེམས་ཅན་ཀུན༔ ཚད་མེད་སྙིང་རྗེས་སྒྲོལ་བའི་ཕྱིར༔ སྨོན་ 
འཇུག་དོན་དམ་བྱང་སེམས་བསྐྱེདཿ༔ ལན་གསུམ་གསུམ་པ་ཚོགས་གསོག་ནི༔ ཧོ༔ ཆུ་ལས་ཆུ་བུར་ 
ཇི་བཞིན་དུ༔ ཡེ་ཤེས་དབྱིངས་ལས་སྤྲུལ་པའི་ལྷར༔ མངོན་སུམ་རིག་པས་ཕྱག་འཚལ་ 
ལོ༔ ཉམས་སྣང་གོང་འཕེལ་མཆོད་པར་འབུལ༔ རིག་པ་ཚད་ཕེབས་ངང་དུ་བཤགསཿ༔ 
ཆོས་ཉིད་ཟད་ལ་རྗེས་ཡི་རང༔ འཕོ་ཆེན་ཀློང་ནས་ཆོས་འཁོར་བསྐོར༔ འཇའ་ལུས་ཆེན་ 
པོར་བཞུགས་གསོལ་འདེབས༔ དགེ་ཚོགས་གཞོན་ནུ་བུམ་སྐུར་བསྔོ༔ བཞི་པ་བགེགས་ལ་ 
བཀའ་བསྒོ་བ༔ ཧྲཱིཿ༔ སྣོད་བཅུད་སྤྲུལ་པའི་དཀྱིལ་འཁོར་འདིར༔ གླགས་ལྟ་བར་གཅོད་བདུད་ 
ཀྱི་རིགསཿ གཏོར་མ་ལོངས་ལ་གཞན་དུ་དེངས༔ བཀའ་ལས་འདས་ན་རྡོ་རྗེས་གཞོམཿ 
ཧཱུཾ་བཞིའི་སྔགས་དང་ཐུན་གྱིས་གཟིར༔ ལྔ་བ་སྲུང་འཁོར་བསྒོམ་པ་ནི༔ ཧྲི༔ སྣང་སྲིད་དག་པ་རབ་འབྱམས་
221

།གུ་རུ་ཞི་དྲག་གི་སྒྲུབ་ཐབས་གཅེས་བཏུས།
ལཿ བགེགས་དང་བར་གཅོད་མིང་ཡང་མེད༔ གློ་བུར་རྣམ་རྟོག་འཁྲུལ་པའི་གདོནཿ༔ ཆོས་ 
དབྱིངས་ངང་དུ་མཚམས་གཅོད་དོ༔ དྲུག་པ་ཡེ་ཤེས་བྱིན་འབེབས་ནི༔ ཧྰུྃ སྤྲོས་བྲལ་ཆོས་སྐུའི་ 
ཕོ་བྲང་ནས༔ དང་པོའི་སངས་རྒྱས་ཀུན་ཏུ་བཟང༔ རིགས་ལྔ་ཡབ་ཡུམ་སྤྲུལ་འཁོར་ 
བཅས༔ དགོངས་བརྒྱུད་བླ་མའི་བྱིན་ཆེན་ཕོབ༔ སྒྱུ་འཕྲུལ་རྡོ་རྗེའི་ཕོ་བྲང་ནས དགའ་ 
རབ་འཇམ་དཔལ་བཤེས་གཉེན་དང༔ ཤྲཱི་སེང་ཛྙཱ་ན་སཱུ་ཏྲ་སོགས༔ བརྡ་བརྒྱུད་བླ་མས་ 
བྱིན་ཆེན་ཕོབཿ༔ འགྲོ་འདུལ་སྤྲུལ་པའི་ཕོ་བྲང་ནས༔ རིག་འཛིན་བརྒྱད་དང་པདྨ་འབྱུང༔ 
རྗེ་འབངས་ཉི་ཤུ་རྩ་ལྔ་སོགསཿ༔ སྙན་རྒྱུད་བླ་མས་བྱིན་ཆེན་ཕོབ༔ དཀྱིལ་འཁོར་འདི་ལ་ 
བཀྲག་ཅིག་ཐོན༔ སྒྲུབ་རྫ་ས་འདི་ལ་ཞག་ཅིག་སྐྱིལཿ ལུས་ངག་ཡིད་ལ་བདེ་ཆེན་སྤོརཿ 
མཆོག་དང་ཐུན་མོང་དངོས་གྲུབ་སྩོལཿ ༀ་ཨཱཿཧཱུྃ༔ བིདྱ་དྷ་རཱ་ཨེ་ཨ་ར་ལླི་ཕེ་ཝཿ ཧཱུྃ་ཧཱུྃ་ཧཱུྃ 
ཧཱུྃ་ཧཱུྃ་ཧཱུྃ ཧཱུྃ་ཧཱུྃ་ཧཱུྃ༔ ཞེས་བརྗོད་རོལ་མོ་དྲག་ཏུ་བཀྲོལཿ བདུན་པ་མཆོད་རྫས་བྱིན་བརླབ་ནི༔ ༀ་ཨཱཿཧཱུྃ 
སྣང་སྲིད་ཐམས་ཅད་མཆོད་པའི་སྤྲིན༔ ཡེ་ཤེས་བདུད་རྩིར་བྱིན་བརླབས་པསཿ༔ ཕྱི་ནང་ 
གསང་བའི་མཆོད་རྫ་ས་ཀུནཿ ཀུན་བཟང་རྣམ་འཕྲུལ་ཆེན་པོར་གྱུར༔ ཨོཾ་བཛྲ་ཨཉྙཾ་ 
སོགས༔ སརྦ་པཉྩ༌རཀྟ་བ་ལིངྐ་མ་ཧཱ་སུ་ཁ་པཱུ་ཙ་ཨཱཿཧཱུྃ༔ ལན་གསུམ་བརྗོད་པས་བྱིན་བརླབས༔ གཉིས་ 
པ་དངོས་གཞི་རྣམ་གྲངས་བདུན༔ དང་པོ་རྟེན་དང་བརྟེན་པར་བཅས༔ སྤྲོས་བྲལ་ངང་ནས་བསྐྱེད་པ་ནི༔ ཧཱུཾ མ་བཅོས་ 
རིག་པ་སྟོང་གསལ་ངང༔ ལྷག་མཐོང་སྣང་བའི་རྟེན་འབྲེལ་ཀུན༔ ལྷུན་གྲུབ་དག་པ་རབ་ 
འབྱམས་ཀྱི༔ དཀྱིལ་འཁོར་ཆེན་པོར་ལྷུན་རྫོགས་པའི༔ ཕོ་བྲང་གཞལ་མེད་ཉམས་དགའ་ 
བཿ གྲུ་བཞི་སྒོ་བཞི་མཚན་ཉིད་ལྡན༔ བརྡ་དོན་རྟགས་གསུམ་ཡོངས་རྫོགས་པའི༔ ཕྱི་ 
ནང་ཟང་ཐལ་ཆེན་པོའི་དབུས༔ སྣ་ཚོགས་པདྨ་ཉི་ཟླའི་སྟེང༔ ཧཱུཾ་ལས་སྐད་ཅིག་དྲན་ 
རྫོགས་སུ༔ བདག་ཉིད་སངས་རྒྱས་ཀུན་གྱི་དངོས༔ སྣང་སྲིད་ཟིལ་གནོན་པདྨ་འབྱུང༔
222

༄༅། །ཟབ་གཏེར་ཆོས་ཀྱི་མཛོད་ཁང་།
ཞལ་གཅིག་ཕྱག་གཉིས་དཀར་དམར་མདངས༔ ཐེག་གསུམ་རྫོགས་པའི་བརྡ་རྟགས་སུ༔ 
ཕོད་ཁ་ཆོས་གོས་བེར་འདུང་མནབས༔ ཕྱག་གཡས་རྡོ་རྗེ་རྩེ་ལྔ་བསྡིགས༔ གཡོན་པས་ 
བྷནྡྷ་ཚེ་བུམབསྣམས༔ མཆན་ཁུང་གཡོན་ན་ལྷ་ལྕམ་མཛེས༔ དབུ་ལ་པདྨའི་མཉེན་ཞུ་ 
གསོལ༔ རྒྱལ་པོ་རོལ་པའི་སྟབས་སུ་འགྱིངས༔ དབུ་གཙུག་འཇའ་ཟེར་ཐིག་ལེའི་ཀློངཿ 
དགའ་རབ་རྡོ་རྗེ་ལོངས་སྐུའི་ཆསཿ དཀར་གསལ་རྡོར་དྲིལ་ཐུགས་ཀར་བསྣོལ༔ དེ་ཡི་ 
དབུ་གཙུག་ཐོག་མའི་མགོནཿ༔ ཀུན་བཟང་ཡབ་ཡུམ་ནམ་མཁའི་མདོག༔ ཕྱི་འཁོར་པདྨ་ 
འདབ་བརྒྱད་སྟེང༔ འོད་ལྔའི་ཐིག་ལེ་ཟླུམ་སྐོར་དབུས༔ དཔལ་ཆེན་གྲུབ་པའི་རིག་འཛིན་ 
བརྒྱདཿ༔ ཀུན་ཀྱང་ཧེ་རུ་ཀ་པའི་ཆས༔ ཕྱག་གཉིས་ཌ་རུ་དྲིལ་བུ་འཁྲོལ༔ སྟངས་སྟབས་ 
ཕྱག་རྒྱ་གར་གྱིས་རོལ༔ ཕྱོགས་བཞི་ཕྱོགས་མདོག་མཚམས་བཞི་མཐིང༔ སྒྲུབ་སྡེ་བརྒྱད་ 
ཀྱི་ངོ་བོར་གསལ༔ བར་མཚམས་རྒྱ་བོད་རིག་འཛིན་དང༔ སྤྲུལ་པའི་རྗེ་འབངས་ཉི་ཤུ་ 
ལྔ༔ རྣམ་འགྱུར་ཆ་ལུགས་མ་ངེས་ཤིང༔ རྡོ་རྗེའི་གར་སྟབས་ཅིར་
་ཡང་ བསྒྱུར༔ སྟེང་ 
ཕྱོགས་རྒྱུད་སྡེ་བཞི་དྲུག་གི༔ ཡི་དམ་དཔའ་བོ་མཁའ་འགྲོའི་ཚོགས༔ ཏིལ་གྱི་གང་བུ་ལྟ་ 
བུར་བཞུགས༔ ཕྱི་ཁྱམས་དཔལ་མགོན་བདུན་ཅུ་དང༔ དབང་ཕྱུག་ཉི་ཤུ་རྩ་བརྒྱད་སོགསཿ༔ 
བཀའ་སྡོད་དམ་ཅན་རླུང་ལྟར་འཚུབས༔ སྒོ་བཞིར་གིང་ཆེན་སྡེ་བཞི་གསལ༔ ཀུན་ཀྱང་ 
སྣང་སྟོང་རོལ་པའི་ངང༔ གསལ་ལ་མ་འདྲེས་ལྷུན་གྱིས་གྲུབ༔ གནས་གསུམ་ཡི་གེ་གསུམ་ 
གྱིས་མཚནཿ རྡོ་རྗེ་གསུམ་གྱི་ངོ་བོར་གྲུབ༔ དེ་ལས་འོད་ཟེར་རབ་འཕྲོས་པས༔ རང་ 
བཞིན་ཆོས་དབྱིངས་གནས་མཆོག་དངཿ ནུབ་ཕྱོགས་ཨོ་རྒྱན་སྤྲུལ་པའི་ཞིང༔ གནས་ 
ཡུལ་དུར་ཁྲོད་བརྒྱད་སོགས་དང༔ ཁྱད་པར་རྔ་ཡབ་ལངྐའི་གླིང༔ ཟངས་མདོག་དཔལ་ 
གྱི་རི་བོ་ནས༔ རིག་འཛིན་འདུས་པའི་དཀྱིལ་འཁོར་ལྷ སྤྱན་འདྲེན་གནས་འདིར་ས་མཱ་
223

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
ཛཿ གཉིས་པ་སྤྱན་འདྲེན་སྤོལ་རོལ་དང༔ གདུང་བ་དྲག་པོའི་དབྱིངས་ཀྱིས་འབོདཿ༔ ཧཱྃཧཱུཾ སྔོན་ གྱི་ བསྐལ་ པའི་ 
དང་པོ་ལ༔ ཨོ་རྒྱན་ཡུལ་གྱི་ནུབ་བྱང་མཚམས༔ པདྨ་གེ་སར་སྡོང་པོ་ལ༔ ཡ་མཚན་མཆོག་ 
གི་དངོས་གྲུབ་བརྙེས༔ པདྨ་འབྱུང་གནས་ཞེས་སུ་གྲགས༔ འཁོར་དུ་མཁའ་འགྲོ་མང་ 
པོ་དང༔ རིག་འཛིན་གྲུབ་ཐོབ་རྒྱ་མཚོས་བསྐོར༔ ཁྱེད་ཀྱི་རྗེས་སུ་བདག་བསྒྲུབ་ཀྱི༔ བྱིན་ 
གྱིས་བརླབ་ཕྱིར་གཤེགས་སུ་གསོལ༔ གནས་མཆོག་འདི་རུ་བྱིན་ཕོབ་ལ༔ སྒྲུབ་མཆོག་ 
བདག་ལ་དབང་བཞི་སྐུར༔ བགེགས་དང་ལོག་འདྲེན་བར་ཆད་སོལ༔ མཆོག་དང་ཐུན་ 
མོང་དངོས་གྲུབ་སྩོལ༔ ཨོཾ་ཨཱཿ༔ཧཱུྃ་བཛྲ་གུ་རུ་པདྨ་ཐོད་ཕྲེང་རྩལ༔ བཛྲ་ས་མ་ཡ་ཛཿཛཿ གསུམ་ 
པ་བཞུགས་སུ་གསོལ་བ་ནི༔ ཧཱུྃ ཐབས་ཀྱིས་བསྐྱེད་པའི་དཀྱིལ་འཁོར་འདིར༔ ཤེས་རབ་དབྱིངས་ 
ནས་དྲངས་པའི་ལྷ༔ རིག་འཛིན་བླ་མའི་དཀྱིལ་འཁོར་རྣམས༔ གཉིས་མེད་ངང་དུ་དགྱེས་ 
པར་བཞུགསཿ བཛྲ་ས་མ་ཡ་ཏིཥྛ་ལྷན༔ བཞི་པ་བརྡ་ཕྱག་འཚལ་བ་ནི༔ ཧཱུཾ་ལྷ་ཉིད་རང་ལ་རང་ 
ཉིད་ལྷ༔ རང་བྱུང་སྤྲུལ་པའི་དཀྱིལ་འཁོར་ལཿ བཟང་ངན་བླང་དོར་མ་མཆིས་ཀྱང༔ རྟེན་ 
འབྲེལ་བརྡ་ཡིས་ཕྱག་འཚལ་ལོ༔ ཨ་ཏི་པུ་ཧོཿ པྲ་ཏཱི་ཙྪ་ཧོཿ ལྔ་པ་མཆོད་པའི་བྱེ་བྲག་ནི༔ ཨོཾ་ཨཱཿ 
ཧཱུཾ༔ ཕྱི་ནང་སྣོད་བཅུད་མཆོད་པའི་སྤྲིནཿ ཉེར་སྤྱོད་འདོད་ཡོན་སྣ་ལྔ་དང༔ བཀྲ་ཤིས་རྫས་ 
རྟགས་རྒྱལ་སྲིད་བདུན༔ སྨན་གཏོར་རཀྟ་དངས་རེ་སྤྲོ༔ སྒེག་བཞད་གཡོ་བའི་གར་མ་ 
དང༔ བདེ་ཆེན་སྦྱོར་བའི་རིག་མ་འབུམ༔ མཆོད་བྱ་མཆོད་བྱེད་མཆོད་ཡུལ་ཀུནཿ ཡེ་ཤེས་ 
དབྱིངས་སུ་རྣམ་དག་པའི༔ མཆོད་པའི་ཕྱག་རྒྱ་ཆེན་པོ་སོགསཿ༔ རིག་འཛིན་འདུས་པའི་ 
ལྷ་ལ་འབུལ༔ བཞེས་ནས་དབང་དང་དངོས་གྲུབ་སྩོལ༔ ཨོྃ་བཛྲ་ཨཉྙཾ་ནས╚ཤབྟ་གྷནེ་རྭ་ 
ས་སྤར་ཤེ་ཨཱཿཧཱུྃ༔ སརྦ་པཉྩ་བ་ལིང་ཏ་རཀྟ་མ་ཧཱ་སུ་ཁ་དྷརྨ་དྷཱརྟུ་ཨཱཿཧཱུྃ༔ དྲུག་པ་བསྟོད་པ་བྱ་བ་ནི༔ 
ཧྲཱིཿ༔ མ་བཅོས་སྤྲོས་བྲལ་བླ་མ་ཆོས་ཀྱི་སྐུ༔ བདེ་ཆེན་ལོངས་སྤྱོད་བླ་མ་ཆོས་ཀྱི་རྗེ པད་
224

༄༅། །ཟབ་གཏེར་ཆོས་ཀྱི་མཛོད་ཁང་།
སྡོང་ལས་འཁྲུངས་བླ་མ་སྤྲུལ་པའི་སྐུ༔ སྐུ་གསུམ་རྡོ་རྗེ་འཆང་ལ་ཕྱག་འཚལ་བསྟོད༔ བདེ་ 
བྱེད་བརྩེགས་པར་ཟབ་བརྒྱའི་དངོས་གྲུབ་བརྙེས༔ དུར་ཁྲོད་བརྒྱད་དུ་དགོངས་པའི་བཙན་ 
ས་ཟིན༔ རབ་འབྱམས་དཀྱིལ་འཁོར་རྒྱ་མཚོར་མངའ་དབང་བསྒྱུར༔ མཆོག་གི་རིག་ 
འཛིན་བརྒྱད་ལ་ཕྱག་འཚལ་བསྟོད༔ དགོངས་པ་ཀློང་ཆེན་ཡངས་པའི་མཁའ་ལ་འཕྱོ༔ 
རྣམ་འགྱུར་བརྟུལ་ཞུགས་སྤྱོད་པས་འགྲོ་བ་འདྲེན༔ རྨད་བྱུང་རྡོ་རྗེ་སྙིང་པོའི་དགོངས་ 
སྲོག་འཛིན༔ ཐུགས་སྲས་རྗེ་འབངས་ཉེར་ལྔར་ཕྱག་འཚལ་བསྟོད༔ གཞན་ཡང་རིག་འཛིན་ 
སྤྲུལ་པའི་དཀྱིལ་འཁོར་དུ༔ དམ་ཚིག་ཐུགས་རྗེས་འཁོད་པའི་རྩ་གསུམ་ལྷ༔ ཡེ་ཤེས་ 
དབྱིངས་ལས་སྤྲུལ་པའི་ཕོ་ཉ་བ༔ དཀྱིལ་འཁོར་ཡོངས་རྫོགས་ལྷ་ལ་ཕྱག་འཚལ་བསྟོད༔ 
བདུན་པ་ཛབ་དགོངས་གསལ་བ་ནི༔ ཐུགས་ཀར་པདྨ་ཉི་ཟླའི་སྟེང༔ ཧཱུྃ་ཡིག་མཐིང་གའི་མཐའ་སྐོར་ 
དུཿ༔ སྔགས་ཕྲེང་སྤུ་ཤད་ལྟ་བུས་བསྐོར༔ འོད་ཟེར་འཕྲོས་པས་སྣོད་བཅུད་སྦྱངས༔ རྣམ་ 
དག་ལྷ་ཡི་དལ་དུ་བསྒོམ༔ མ་གྲུབ་བར་དུ་མི་བཏང་ངོ༔ ཨོྃ་ཨཱཿ༔ཧཱུྃ་བཛྲ་གུ་རུ་པདྨ་སིདྡྷི་ཧཱུྃ 
བསྙེན་པ་ཆུ་བོའི་གཞུང་བཞིན་བསྐྱལ༔ རེས་འགའ་ཧཱུཾ་གི་སྣང་གླུ་ལེན༔ ཤེས་པ་གཏད་མེད་ངང་དུ་བཏང༔ རྗེས་ཐོབ་ལུ་ 
གུ་རྒྱུད་ལ་གཟིརཿ འདི་ཉིད་བསྒྲུབས་པའི་རྣལ་འབྱོར་ལ༔ རིག་འཛིན་རྒྱ་མཚོས་བྱིན་གྱིས་བརླབ༔ མ་དང་ཌཱཀྐིས་ལུང་ 
ཡང་སྟོན༔ ཕྱི་མ་ལྔ་ཡབ་དཔལ་གྱི་རིར༔ ཐེ་ཚོམ་མེད་དོ་ས་མ་ཡཿ གབ་བྱང་ལས༔ བསྙེན་པ་འབྲུ་འབུམ་སྔོན་སོང་ནས༔ 
རིག་འཛིན་སྲོག་སྒྲུབ་སྙིང་པོ་ནི༔ ཐོག་མཐའ་ཨོཾ་དང་ཧཱུཾ་བཞག་ནས༔ བར་དུ་བཅུ་གཉིས་གྲོང་མཛེས་པ༔ རིག་འཛིན་སྲོག་ 
གི་ཡང་སྙིང་ཡིན༔ ཨོཾ་ཨཱཿཧཱུྃ་བཛྲ་མ་ཧཱ་གུ་རུ་སརྦ་སིདྡྷི་ཧྰུྃ༔ འབུམ་ཕྲག་བཅུ་གཉིས་དངོས་གྲུབ་ཐོབ༔ ཅེས་ 
གསུངས་སོ༔ རྗེས་ལ་ཚོགས་ཀྱི་རིམ་པ་ནི༔ སྲིད་པའི་འདོད་ཡོན་མཆོད་པར་བཤམས༔ ཁྱད་པར་ཤ་ཆང་མེད་མི་རུངཿ
དང་པོ་བྱིན་གྱིས་བརླབ་པ་ནི༔ ཧཱུཾ༔ བདག་ཉིད་ཐུགས་ལས་རཾ་ཡཾ་ཁཾ འཕྲོས་པས་ཚོགས་ཀྱི་ཉེས་ 
སྐྱོན་སྦྱངསཿ༔ ཨོཾ་ཨཱཿཧཱུྃ་གིས་བདུད་རྩིར་བསྒྱུར༔ འདོད་ཡོན་ནམ་མཁའ་མཉམ་པར་ ་སྤེལཿ
225

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
རཾ་ཡཾ་ཁཾ༔ ཨོཾ་ཨཱཿཧཱུྃ༔ གཉིས་པ་ཚོགས་ཞིང་སྤྱན་འདྲེན་ནི༔ ཧཱུཾ༔ འོག་མིན་བདེ་ཆེན་ཞིང་ 
ཁམས་དང༔ ནུབ་ཕྱོགས་ཨོ་རྒྱན་སྤྲུལ་པའི་གླིངཿ ཁྱད་པར་རྔ་ཡབ་དཔལ་གྱི་རི གནས་ 
ཡུལ་དུར་ཁྲོད་བརྒྱད་སོགས་ནས༔ རིག་འཛིན་འདུས་པའི་ལྷ་ཚོགས་རྣམས༔ ཚོགས་ 
ལ་སྤྱན་འདྲེན་གཤེགས་སུ་གསོལ༔ དུར་ཁྲོད་ཚོགས་ཁང་ཉམས་རེ་དགའ༔ མཁའ་ 
འགྲོའི་འདུ་བ་བག་རེ་དྲོ༔ རྣལ་འབྱོར་ཕོ་མོ་དམ་རེ་གཙང༔ འདོད་ཡོན་ཚོགས་མཆོད་ 
མདངས་དང་ལྡནཿ འདིར་གཤེགས་ཚོགས་ལ་བྱིན་ཆེན་ཕོབ༔ མཆོག་དང་ཐུན་མོང་དངོས་ 
གྲུབ་སྩོལཿ གསུམ་པ་ཚོགས་ཕུད་འབུལ་བ་ནི༔ ཧཱུཾ༔ རྩ་གསུམ་རིག་འཛིན་རྒྱ་མཚོ་དང༔ ཌཱཀྐི་ཆོས་ 
སྲུང་དམ་ཅན་ལ༔ འདོད་ཡོན་ལོངས་སྤྱོད་ཚོགས་མཆོད་འབུལ༔ མཆོག་དང་ཐུན་མོང་ 
དངོས་གྲུབ་སྩོལ༔ ག་ན་ཙཀྲ་པཱུ་ཙ་ཁཱ་ཧི བཞི་པ་བཤགས་པ་ནི༔ ཧཱྃ བདག་གི་ཚེ་རབས་ཐོག་ 
མེད་ནསཿ གསང་སྔགས་ཐེག་ཆེན་སྒོར་ཞུགས་ཏེ རྩ་བ་ཡན་ལག་དམ་ཉམས་པཿ འདོད་ 
ཡོན་ཚོགས་ཀྱི་མཆོད་པས་བཤགས༔ བཛྲ་ས་མ་ཡ་ཨཱཿ༔ ལྔ་པ་བསྒྲལ་ཞིང་བསྟབ་པ་ནི༔ ཧཱུྃ༔ མ་ 
རིག་ལས་ཉོན་གཟུང་འཛིན་གྱིས༔ བསྐྱེད་པའི་བདག་འཛིན་རཱུ་ཏྲ་ཀུན༔ གཟུགས་ལ་ 
ཕོབ་ཅིག་ནྲྀ་ཏྲི་ཛཿ རྣམ་ཤེས་ཆོས་དབྱིངས་ཀློང་དུ་ཕཊ༔ གཟུགས་ཕུང་ཚོགས་ཀྱི་འཁོར་ 
ལོར་རོལཿ༔ རཱུ་ཏྲ་སརྦ་ཧ་ལ་པཉྩ་པཱུ་ཙ་ཁཱ་ཧི༔ དྲུག་པ་ལྷག་མ་བསྔོ་བ་ནི༔ ཧཱུྃ༔ དཀྱིལ་འཁོར་ 
ཆེན་པོའི་མུ་རན་ལ༔ གནས་པའི་དབང་ཕྱུག་གིང་ལིངྐ༔ ལྷག་མའི་གཏོར་མ་འདི་བཞེས་ 
ལ༔ རྣལ་འབྱོར་སྒྲུབ་པའི་བར་ཆད་སྲུངས༔ ཨུཥྞི་ཊ་བཱ་ལིཔྟ་ཁཱ་ཧི༔ ཧཱུྃ༔ བཞེངས་ཤིག་ 
རིག་འཛིན་འདུས་པའི་ལྷ༔ ཆོས་ཀྱི་དབྱིངས་ནས་སྐུར་བཞེངས་ལ༔ བྱང་ཆུབ་བསྒྲུབ་ 
པའི་བར་ཆད་ཐུལ༔ སྣོད་བཅུད་འབྱུང་བའི་རྒུད་པ་སོལ༔ རྩ་རླུང་དབང་ཐང་ཉམས་པ་ 
གསོས༔ སྒྲུབ་པའི་འབྲས་བུ་མཆིས་པར་མཛོད༔ བརྒྱད་པ་ཆད་བྲོ་བྱ་བ་ནི༔ ཧཱུྃ སྔོན་ཚེ་འོག་
226

༄༅། །ཟབ་གཏེར་ཆོས་ཀྱི་མཛོད་ཁང༌།
མིན་བདེ་ཆེན་ཞིང༔ ལྷ་གནས་གསུམ་སོགས་ཉམས་དགའ་བར༔ གསང་ཆེན་རྒྱུད་སྡེའི་ 
གནས་བསྟན་ཚེ༔ རྡོ་རྗེ་ཐེག་པའི་བཀའ་སྲུང་རྣམས༔ དམ་ཚིག་གཉན་པོའི་གྲལ་དུ་བཞག 
བར་དུ་གངས་ཅན་བོད་ཀྱི་ཡུལཿ སློབ་དཔོན་པདྨ་ཐོད་ཕྲེང་གིས༔ གསང་སྔགས་ཆོས་ 
འཁོར་བསྐོར་བའི་ཚེ༔ སྲིད་པའི་ལྷ་སྲིན་ཆེ་དགུ་ཡི༔ སྲོག་སྙིང་ཕྲོགས་ཏེ་རྩིས་སུ་ཕབཿ 
ཐ་མ་འོད་གསལ་དག་པའི་ཞིང༔ བདེ་བ་ཆེན་པོའི་ཕོ་བྲང་དུ༔ རིག་འཛིན་པདྨ་དབང་ 
ཆེན་ལ པད་འབྱུང་དྲི་མེད་འོད་ཟེར་གྱིས༔ ཀློང་ཆེན་ཟབ་རྒྱའི་དབུགས་དབྱུང་ཞིང༔ ཡེ་ 
ཤེས་དབྱིངས་ཀྱི་མཁའ་འགྲོ་མས༔ ཀློང་གསལ་བརྡ་རིས་སྤྲད་པའི་ཚེ༔ གཟའ་རྒོད་སྲོག་ 
གི་སྤུ་གྲི་སོགས༔ བཀའ་སྲུང་གཉན་པོས་ཁས་བླངས་བཞིན༔ མཆོད་གཏོར་རྒྱན་ལྡན་ 
འདི་བཞེས་ལ༔ ལས་བཞིའི་ཕྲིན་ལས་འགྲུབ་པར་མཛོད༔ དགུ་པ་བརྟན་མསྐྱོང་བ་ནི༔ ཧཱུྃ༔ དཔལ་ 
གྱི་བཀའ་ཉན་བོད་ཁམས་སྐྱོང༔ མ་སྲིང་བསྟན་མ་བཅུ་གཉིས་རྣམས༔ འདིར་བྱོན་གཏོར་ 
མའི་བཤལ་ཆུ་བཞེས༔ བཅོལ་བའི་འཕྲིན་ལས་འགྲུབ་པར་མཛོད༔ མ་མ་ཧྲིང་ཧྲིང་བ་ 
ལིང་ཏ་ཁཱ་ཧི བཅུ་པ་རྟ་བྲོ་བྱ་བ་ནི༔ ཧཱུྃ༔ རིག་འཛིན་རྒྱལ་བའི་དཀྱིལ་འཁོར་འདིར༔ ལོག་ 
པར་འདྲེན་པའི་དམ་སྲི་ཀུན༔ མནན་ནོ་ཐེག་པ་རིམ་དགུའི་རྒྱ༔ ནམ་ཡང་ལྡང་བར་མ་ 
གྱུར་ཅིག༔ སྟཱཾ་བྷ་ཡ་ནན༔ བཅུ་གཅིག་དངོས་གྲུབ་བླང་བ་ནི༔ ཧོ་རིག་འཛིན་དཀྱིལ་འཁོར་ 
ལྷ་ཚོགས་རྣམས༔ བསྙེན་ཅིང་སྒྲུབ་པའི་དམ་ཚིག་ཐེམས༔ རྡོ་རྗེ་སེམས་དཔེའི་ནམ་ཡང་ 
ལངས༔ དངོས་གྲུབ་སྩོལ་བའི་དུས་ལ་བབ༔ སྐུ་གསུང་ཐུགས་ཀྱི་དཀྱིལ་འཁོར་ནས༔ མི་ 
གནས་ཡེ་ཤེས་གསང་བ་མཆོག༔ རྡོ་རྗེ་གསུམ་གྱིས་བྱིན་རློབས་ལ༔ མཆོག་དང་ཐུན་ 
མོང་དངོས་གྲུབ་ཀུན༔ ད་ལྟ་ཉིད་དུ་ཐོབ་པར་སྩོལཿ ཨོཾ་ཨཱཿཧཱུྃ་བཛྲ་གུ་རུ་པདྨ་ཐོད་ཕྲེང་ 
རྩལ་བཛྲ་ས་མ་ཡ་ཛཿ ཀཱ་ཡ་ཝཱཀྐ་ཙིཏྟ་ཨ༌ལ༌ལ༌སིདྡྷི་ཕ་ལ་ཧཱུྃ བཅུ་གཉིས་ནོངས་པ་བཤགས་པ་
227

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
ནི
ཧཱུཾ༔ རིག་འཛིན་འདུས་པའི་དཀྱིལ་འཁོཪ་དུ༔ མཆོད་རྫས་མ་ཚང་སྒྲུབ་ལ་གཡེལ༔ 
ཏིང་འཛིན་བྱིང་རྨུགས་འཐིབས་ལ་སོགས༔ འགལ་འཁྲུལ་ནོངས་པ་བཟོད་པར་གསོལཿ 
བཛྲ་ ས་ ཏྭ་ སོགས་བརྗོད༔ བཅུ་གསུམ་རྫོགས་རིམ་བསྡུ་བ་ནི༔ ཧོཿ ཆུ་ལ་ཆུ་བུར་རྡོལ་བ་བཞིན༔ རང་ 
ལས་སྤྲུལ་པའི་དཀྱིལ་འཁོར་ལྷ༔ ཡེ་ཤེས་དབྱིངས་སུ་བཛྲ་མུ༔ རྗེས་ཐོབ་སྒྱུ་མའི་ལྷ་སྐུར་ 
ལྡང༔ བཅུ་བཞི་བསྔོ་སྨོན་མཚམས་སྦྱོར་ནི༔ ཧོ༔ དུས་གསུམ་བསགས་པའི་དགེ་རྩ་ཀུན༔ རྣམ་ 
མཁྱེན་གདོད་མའི་རྒྱུ་རུ་བསྔོ༔ བདག་སོགས་འདུས་པར་བཅས་པ་རྣམས༔ ཚོམ་བུ་གཅིག་ 
ཏུ་ སངས་ རྒྱས་ ཤོག༔ ལན་གསུམ༔ བཅོ་ལྔ་བཀྲ་ཤིས་བརྗོད་པ་ནི༔ ཧོ༔ རིག་འཛིན་བརྒྱུད་ པའི་ བྱིན་ 
རླབས་དང༔ དཀོན་མཆོག་གསུམ་གྱི་བདེན་པ་དང༔ གསང་སྔགས་ཟབ་མོའི་རྟེན་འབྲེལ་ 
གྱིས༔ འཇིགས་བརྒྱད་ཞི་བའི་བཀྲ་ཤིས་ཤོགཿ༔ ཚེ་བསོད་རྒྱས་པའི་བཀྲ་ཤིས་ཤོགཿ 
སྣང་བ་དབང་འདུས་བཀྲ་ཤིས་ཤོག༔ འོག་འདྲེན་ཚར་གཅོད་བཀྲ་ཤིས་ཤོགཿ སྣང་ཞེན་ 
ལྷ་སྐུའི་ཕྱག་རྒྱར་རྫོགས༔ སྒྲ་གྲགས་བདེ་ཆེན་སྔགས་སུ་དག༔ དྲན་རྟོག་འོད་གསལ་ 
ཆོས་སྐུར་སྨིན༔ འཇའ་ལུས་ཟང་ཐལ་བཀྲ་ཤིས་ཤོག༔ ཨེ་མ༔ འདི་ལྟར་ཤིན་ཏུ་ཟབ་པའི་གནདཿ༔ 
གཏེར་བཅུད་འདུས་པ་དགོངས་པའི་གཏེར༔ ཀློང་གསལ་དབྱིངས་ཀྱི་ཕོ་བྲང་དུཿ༔ བརྡ་ཚིག་རྡོ་རྗེའི་རོལ་མོར་འཁྲོལ༴ སྙིང་ 
ལ་རྒྱས་བཏབ་སྦ་སྙམ་ཡངཿ༔ རིག་འཛིན་མཁའ་འགྲོའི་བརྡས་བསྐུལ་ནས༔ ལས་ཅན་རྗེས་འཇུག་དོན་དུ་བཀོད༔ སྙིང་ 
ལ་སྦོས་ཤིག་ས་མ་ཡ༔
228

༄༅། །ཟབ་གཏེར་ཆོས་ཀྱི་མཛོད་ཁང་།
ཧཱུྃ༔ ཀློང་ཆེན་སྙིང་གི་ཐིག་ལེ་ལསཿ རིག་འཛིན་གྱི་གབ་བྱང་ 
གནད་ཀྱི་མིག་ཚགས་བཞུགསཿ
བརྡ་བརྒྱུད་རིག་འཛིན་རྒྱ་མཚོར་འདུད༔ རིག་འཛིན་སྒྲུབ་པའི་གབ་བྱང་ནི༔ ལྷ་ལ་ཡེ་ 
ཤེས་སེམས་དཔའ་གབ༔ སྣང་སྲིད་ཟིལ་གནོན་ཐུགས་ཀ་རུ༔ རིག་འཛིན་རྒྱལ་པོ་རྡོ་རྗེ་ 
ཆོས༔ སྐུ་མདོག་བྱེ་རུ་སྣུམ་བསྐུས་ལྟར༔ གསལ་འཚེར་བཀྲག་མདངས་ལྡན་པ་ལ༔ ཞལ་ 
གཅིག་ཕྱག་གཉིས་ཞི་མ་ཁྲོ༔ གཅེར་བུ་རུས་རྒྱན་ཐོར་ཚུགས་ཅནཿ༔ རྡོ་རྗེ་དྲིལ་བུ་བསྣོལ་ 
བའི་པང༔ རྣལ་འབྱོར་སྔོན་མོ་གྲི་ཐོད་ཅན༔ ཆ་ལུགས་ཡབ་འདྲ་གཉིས་ཀ་ཡང༔ ཤིན་ 
ཏུ་ཆགས་པའི་རྣམ་འགྱུར་ཅནཿ ཟག་མེད་བདེ་བ་ཆེན་པོར་སྦྱོར༔ མི་ལ་གཅེས་པ་རྣམ་ 
ཤེས་ལྟར༔ ཕྱག་རྒྱ་རྟགས་ཀྱི་ལྷ་སྐུ་ཀུན༔ ཟིལ་གནོན་ཡེ་ཤེས་སེམས་དཔའ་ནི༔ ཤིན་ 
ཏུ་གསལ་བརྟན་ཐོན་པ་གནད༔ ས་མ་ཡ༔ སྔགས་ལ་གབ་པ་འདི་ལྟ་སྟེ བསྙེན་པ་འབྲུ་ 
འབུམ་སྔོན་སོང་ནས༔ རིག་འཛིན་སྲོག་སྒྲུབ་སྙིང་པོ་ནི༔ ཐོག་མཐའ་ཨོཾ་དང་ཧཱུཾ་བཞག་ 
ནས བར་ན་བཅུ་གཉིས་གྲངས་མཛེས་པ༔ རིག་འཛིན་སྲོག་གི་ཡང་སྙིང་ཡིནཿ ཨོཾ་ཨཱཿ 
ཧཱུྃ་བཛྲ་མ་ཧཱ་གུ་རུ་སརྦ་སིདྡྷི་ཧཱུྃ༔ འབུམ་ཕྲག་བཅུ་གཉིས་དངོས་གྲུབ་ཐོབ༔ ས་མ་ཡ༔ ཏིང་ 
འཛིན་དོ་ལའི་མན་ངག་གབ༔ ལྷ་ལ་གསལ་བརྟན་ཐོབ་པའི་ཚེ༔ ཐུགས་ཀའི་སྔགས་ 
ཕྲེང་གཡས་བསྐོར་ལས༔ སྔགས་ཕྲེང་ལུ་གུ་རྒྱུད་དུ་འཕྲོས༔ ཡེ་ཤེས་སེམས་དཔའི་ཞལ་ 
ནས་ཐོནཿ༔ ཡུམ་གྱི་ཞལ་ཞུགས་སྐུའི་དབྱིབས་བརྒྱུད༔ ཐུགས་ཀའི་བཾ་ལ་གཡོན་དུ་འཁོར༔ 
མཁའ་གསང་ནོར་བུའི་ལམ་བརྒྱུད་དེ༔ འགལ་མེ་ལྟ་བུར་འཁོར་བ་ཡིས༔ ཡབ་ཡུམ་
229

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
བདེ་བ་ཆེན་པོའི་ཉམས༔ བཟོད་དུ་མེད་པར་འབར་བ་ལསཿ༔ ཐུགས་རྗེའི་འོད་ཟེར་ 
ཀུན་ཏུ་འཕྲོས༔ གཙོ་དང་འཁོར་བཅས་ཐམས་ཅད་ཀྱང༔ བདེ་སྟོང་ཡེ་ཤེས་ཉམས་འུར་ 
བས༔ ཅང་ཏེའུ་དྲིལ་བུ་ཁྲོ་ལོ་ལོ༔ ཞལ་ནས་ཧཱུཾ་གླུ་གྱུ་རུ་རུ༔ དབྱིངས་རིག་གཉིས་མེད་ 
བྱང་ཆུབ་སེམས༔ རྩལ་སྣང་དག་པ་རབ་འབྱམས་ཀྱི༔ དཀྱིལ་འཁོར་གཅིག་ཏུ་རྫོགས་ 
པ་ལས༔ རིག་པ་གཏད་དེ་གཡོ་མེད་བཞག༔ གལ་ཏེ་སྣང་སྲིད་སྣོད་བཅུད་ཀྱི༔ དངོས་ 
སྣང་ཞིག་པར་མ་གྱུར་ནཿ དཀྱིལ་འཁོར་འཁོར་ལོའི་འོད་ཟེར་གྱིས༔ སྣོད་བཅུད་སྦྱངས་ 
ཏེ་རང་ལ་བསྟིམ༔ ལྷ་དང་སྣང་བ་ཆོས་ཉིད་གསུམ༔ གཅིག་ཏུ་འདྲེས་པར་མ་གྱུར་བརཿ 
ཏིང་འཛིན་གནད་ཀྱི་འཛིན་ཕུར་གདབ༔ ང་རུ་འཛིན་པའི་ང་རྒྱལ་དང༔ དག་པ་དྲན་པའི་ 
བསྐྱེད་རིམ་དང༔ རྣམ་པ་བཅོས་ནས་གསལ་བ་དེས༔ ཟུང་འཇུག་འབྲས་བུ་འབྱིན་མི་ 
ནུས༔ དབྱིངས་ཀྱི་གསལ་ཆ་ལྷར་ཤར་བས༔ བསོད་ནམས་ཚོགས་ཆེན་འདི་ཡི་རྫོགསཿ 
དེ་ལ་དངོས་ཞེན་རྣམ་དག་པས༔ ཡེ་ཤེས་ཚོགས་ཀྱང་རྫོགས་པ་ཡིན༔ ས་མ་ཡཿ དེ་ཚེ་ 
འབྲས་བུ་ནོད་ཚུལ་གྱི༔ མན་ངག་གབ་པ་འདི་ལྟ་སྟེ༔ ཐ་མལ་ལུས་ལ་ཡེ་ཤེས་ཀྱི༔ ས་ཆོད་ 
རིག་འཛིན་བརྙེས་པའི་ཚུལ༔ རྒྱུད་དང་རྗེས་མཐུན་ཁྱད་པར་གནད༔ སློབ་དཔོན་བཀུར་ 
ཞིང་བསག་སྦྱང་བརྩོན༔ མོས་གུས་གཡོ་བ་གཡོ་ཉམས་ལ༔ དབང་གི་དཀྱིལ་འཁོར་ 
ཡོངས་རྫོགས་ཤིང༔ ཡེ་ཤེས་མཐོང་བས་ས་དང་པོ༔ དམ་ཚིག་མ་ཉམས་དཀྱིལ་འཁོར་ 
ལྷ༔ རང་དུ་ཤེས་པ་ས་གཉིས་པ༔ དཀྱིལ་འཁོར་གཙོ་ལ་སེམས་ཟིན་པ༔ གསུམ་པ་ཡིན་ 
ནོ་རིག་པ་འཛིནཿ༔ དཀྱིལ་འཁོར་ཡོངས་སུ་རྫོགས་པ་ལ༔ སེམས་འཛིན་ཐོབ་པ་ས་བཞི་ 
པ༔ དེ་ལྟར་མན་ཆད་ཐོབ་པའི་ཉམས༔ ཏིང་ངེ་འཛིན་ལ་དགའ་བྲོད་དང འཕེལ་འགྲིབ་ 
རིམ་གྱིས་བརྟན་འགྱུར་ཞིང༔ སྦས་ཚུལ་རྣམ་སྨིན་རིག་འཛིན་ནོ༔ དེ་ལས་དཀྱིལ་འཁོར་
230

༄༅། །ཟབ་གཏེར་ཆོས་ཀྱི་མཛོད་ཁང་།
འཁོར་ལོ་ནི༔ གསལ་བར་ཟིན་པས་ས་ལྔ་པ༔ རླུང་སེམས་གདེང་ཐོབ་ལྟ་བས་ཟིནཿ༔ རྟེན་
པའི་སྒྱུ་འཕྲུལ་ལས་རིམ་སོགས་དང་རྣམ་པར་བཤད་ཚུལ་མི་མཚུངས་ཀྱང་དོན་གྱི་འཇོག་ཚུལ་
དང་བརྟེན་ 
མཚུངས་པས་རྣམ་གཞག་ཕྱིན་ཅི་མ་ལོག་པ་ཡོད་པས་མན་ངག་གི་དགོངས་པ་ལོངས་པར་བྱ༔ འཁོར་ལོ་རྣམསཿ 
ཤིན་ཏུ་ཕྲ་བའི་རྡུལ་ཕྲན་དུ༔ སྤྱན་གྱི་དཀར་ནག་ཕྲ་མོ་ཚུན༔ མ་འདྲེས་ཀུན་ནས་གསལ་ 
བ་ནི༔ དྲུག་པ་མངོན་དུ་གྱུར་པའོ༔ ཕྱི་ནང་སྣོད་བཅུད་གང་དུ་ཡང༔ རླུང་སེམས་དབྱེར་ 
མེད་སེམས་ཟིན་པས༔ རྡོ་རྗེའི་བཟླས་པས་དུས་འདའ་བ༔ བདུན་པ་རིང་དུ་སོང་བ་སྟེ༔ 
དེ་མན་ཀུན་བཟང་སྤྱོད་པ་ལྔ༔ ཁ་ན་མ་ཐོ་མེད་པར་སྤྱོད༔ གནས་དག་དགོན་པ་བས་ 
མཐའ་བཟུང༔ འཚོ་བ་དག་པ་ཆོས་མཐུན་ཟས༔ གྲོགས་དག་བླ་མ་ཚངས་མཚུངས་ལྡན༔ 
སྡོམ་པ་དག་པ་སོ་ཐར་དང༔ བྱང་སེམས་རིག་འཛིན་ཉེས་མ་གོས༔ ཆོས་དག་བསྐྱེད་ 
དང་རྫོགས་པ་གཉིས༔ གཙོ་བོར་ལྷ་ཡི་ལམ་ཁྱེར་བསླབ༔ དེ་ཡན་ས་ཡི་ལྟག་མ་རྣམསཿ 
སྙན་རྒྱུད་ཡིད་བཞིན་ནོར་བུ་ཡི མ་རྒྱུད་ཨ་ནུའི་ལམ་མཆོག་ལ བརྟེན་ནས་བགྲོད་པ་ 
ལམ་འདིའི་ལུགས༔ འོན་ཀྱང་ལམ་དང་ཉམས་ལྔའི་འགྲོས༔ བསྐྱེད་རིམ་ཤིན་ཏུ་གོམས་ 
པའི་རྟགས༔ ཡེངས་དང་མ་ཡེངས་མེད་པར་འཆར༔ མཉམ་བཞག་རྗེས་ཐོབ་མཐའ་ 
ལས་གྲོལ༔ སྐྱེ་འཆིར་གདིང་ཐོབ་ཚེ་དབང་སྟེ༔ བརྒྱད་པ་མི་གཡོའི་ས་ཡིན་ནོ༔ དེ་ནས་ 
གོམས་པ་བརྟན་པའི་རྟགསཿ ལུས་ལ་ཚོར་བའི་ཟུག་རྔུ་མེད༔ ངག་ལ་བདེན་ཐོབ་ཆོས་ 
རྣམ་ཤེས༔ ཡིད་ལ་མངོན་ཤེས་སྣ་ཚོགས་འཆར༔ མཁའ་འགྲོ་བདེ་གཤེགས་ལུང་ཡང་ 
སྟོན༔ དགྲ་བགེགས་གཉིས་ལ་བདེན་པས་འཇུག༔ དགུ་བཅུ་ཕྱག་རྒྱའི་རིག་འཛིན་ནོ༔ 
དེ་ནས་མཐར་ཕྱིན་ཀུན་ཏུ་འོདཿ༔ དག་པ་རབ་འབྱམས་ཆེན་པོའི་དུས༔ ལྷུན་གྱིས་གྲུབ་ 
པའི་རིག་འཛིན་ཏེ༔ སྣང་བའི་ཆོ་འཕྲུལ་འོད་ལྔར་འཆར༔ ལུས་ངག་ཡེ་ཤེས་འོད་གསལ་
231

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
སྐུ༔ རྣམ་པར་རྟོག་པ་རྩད་ནས་ཆོདཿ༔ རིག་པ་ཆོས་སྐུ་འགྱུར་མི་སྲིད༔ བདག་དུ་ལྟ་བའི་ 
ས་བོན་ཞིག༔ མངོན་པར་ཤེས་པ་གཉིས་ཀ་འཆར༔ སྐྱེ་འཆི་གནད་གཅོད་སྡུག་བསྔལ་ 
མེད༔ སྐུ་ལྔ་ལྷུན་གྲུབ་རིན་ཆེན་སྦུབས༔ ལོངས་སྐུ་ཆེན་པོའི་སྣང་བ་འཆར༔ ས་མ་ཡ༔ 
བསྐྱེད་རྫོགས་ཟབ་ཟབ་གྲངས་མང་ཡངཿ༔ ལམ་གྱི་གནད་དང་ས་ཡི་ཆོད༔ སྦས་དོན་བཙན་ 
ཐབས་མན་ངག་གནད༔ རྒྱུད་སྡེའི་ཡང་སྙིང་འདི་མེད་ན༔ ཀུན་བརྟགས་བསྐྱེད་རིམ་འབད་ 
བསྒོམས་ཀྱང༔ གནས་སྐབས་མངོན་ཞེན་དགག་པ་ཙམ༔ ཡང་ན་བདུད་དང་རུ་ཏྲར་ 
གོལཿ ཟུང་འཇུག་མིང་དུ་ཟད་པའི་ཚེ༔ རྟགས་མཚན་བློ་ཡི་སྣང་བ་ལ༔ ཡེ་ཤེས་ལྷ་ནི་ 
འགྲུབ་བོ་སྙམ༔ འདོད་ཡོན་བདུད་ཀྱི་ཆོ་འཕྲུལ་ལ༔ རིག་པ་འཛིན་པའི་ས་ནོན་སྙམ༔ 
སྔགས་ཀྱི་བསྟན་པ་ཉམས་པའི་ཚེ༔ རང་བྱུང་རྡོ་རྗེ་འཇིགས་མེད་གླིང༔ འབྲེལ་ཚད་དོན་ 
དང་ལྡན་པར་ཤོག༔ ས་མ་ཡ༔ རྒྱ་རྒྱ་རྒྱ༔ གུ་ཧྱ༔ དྷ་ཐིམཿ
232

༄༅། །ཟབ་གཏེར་ཆོས་ཀྱི་མཛོད་ཁང༌།
༄༅། །སྒྲུབ་བརྒྱུད་ཤིང་རྟ་བརྒྱད་ཀྱི་བསྟན་རྒྱས་སྨོན་ལམ།
༄༅། །གྲངས་མེད་བསྐལ་པ་མང་པོའི་གོང་རོལ་ནས། །སྙིང་རྗེའི་ཐུགས་བསྐྱེད་དྲག་ 
པོ་ཁུར་བཞེས་ཏེ། །རྩོད་ལྡན་མུན་པའི་ཞིང་འདི་ཡོངས་བཟུང་བ། །སྟོན་མཆོག་ཐུབ་པའི་ 
དབང་པོ་དགོངས་སུ་གསོལ། །གང་གི་ཐེག་མཆོག་སྙིང་པོའི་རིང་ལུགས་ནི། །བསིལ་ 
ལྡན་ཁ་བའི་ལྗོངས་འདིར་དར་བ་ལ། །སྒྲུབ་བརྒྱུད་ཤིང་རྟ་བརྒྱད་ཅེས་ཡོངས་གྲགས་པའི། ། 
བསྟན་དང་བསྟན་འཛིན་ཕྱོགས་མཐར་རྒྱས་གྱུར་ཅིག །རྒྱལ་བསྟན་སྤྱི་དང་ནང་རྒྱུད་ཡོ་ 
ག་གསུམ། །ཁྱད་པར་འོད་གསལ་རྡོ་རྗེ་སྙིང་པོའི་སྲོལ། །འཛིན་སྐྱོང་སྤེལ་བའི་ལམ་བཟང་ 
ཟླ་མེད་པ། །མཚོ་སྐྱེས་རྒྱལ་བའི་བསྟན་པ་རྒྱས་གྱུར་ཅིག །དྲི་མེད་བསླབ་པ་གསུམ་གྱིས་ 
རྒྱུད་བསྡམས་ཤིང་། །ཐུབ་དབང་སྤྱན་གཟིགས་སྒྲོལ་མ་མི་གཡོ་བ། །མི་ཕྱེད་གཏན་གྱི་ 
སྐྱབས་སུ་ཉེར་བསྟེན་པའི། །ཇོ་བོ་བཀའ་གདམས་བསྟན་པ་རྒྱས་གྱུར་ཅིག །ཁྱད་པར་ 
ཨ་ཏི་ཤ་ཡི་རིང་ལུགས་མཆོག །བཤད་སྒྲུབ་དྲི་མ་མེད་པས་འཛིན་མཁས་ཤིང་། །འདུལ་ 
འཛིན་གཙང་མས་ནོར་འཛིན་འགེངས་ནུས་པའི། །རི་བོ་དགེ་ལྡན་བསྟན་པ་རྒྱས་གྱུར་ 
ཅིག །འཇམ་དཔལ་ཡེ་ཤེས་སེམས་དཔའི་ཐུགས་རྗེའི་གར། །གོང་མ་རྣམ་ལྔའི་ཐུགས་ 
དགོངས་སྙིང་པོའི་མཐིལ། །ཀྱཻ་རྡོར་ལམ་འབྲས་ཉམས་ལེན་གཙོར་བྱེད་པའི། །དཔལ་ 
ལྡན་ས་སྐྱའི་བསྟན་པ་རྒྱས་གྱུར་ཅིག །གྲུབ་ཆེན་ན་རོ་པ་དང་མཻ་ཏྲི་པའི། །བརྒྱུད་པའི་ 
བཀའ་སྲོལ་ཐབས་ལམ་ཆོས་དྲུག་དང་། །གྲོལ་ལམ་ཕྱག་རྒྱ་ཆེན་པོ་ཉམས་བཞེས་པའི། ། 
འགྲོ་མགོན་བཀའ་བརྒྱུད་བསྟན་པ་རྒྱས་གྱུར་ཅིག །གཞན་ཡང་ཞི་བྱེད་ཤངས་པ་ཇོ་
233

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
ནང་དང་། །བསྙེན་སྒྲུབ་ལ་སོགས་རིས་སུ་མ་ཆད་པའི། །རྣམ་དག་རྒྱལ་བའི་བསྟན་པ་ 
ཇི་སྙེད་ཀུན། །སྲིད་པའི་མཐར་ཡང་ཡོངས་སུ་རྒྱས་གྱུར་ཅིག །མཆོག་གསུམ་རྩ་གསུམ་ 
སྲུང་མའི་བྱིན་རླབས་དང་། །ཆོས་ཉིད་རྣམ་དག་ཆོས་ཅན་རྟེན་འབྲེལ་མཐུས། །བདག་ 
གི་ཡིད་ལ་སྨོན་པའི་རེ་འབྲས་ཀུན།།མ་ལུས་ཡོངས་སུ་འགྲུབ་པར་མཛད་དུ་གསོལ། །
ཞེས་དམ་པའི་སྐྱེས་ཆེན་སྡེ་དགེ་བཀྲ་ཤིས་རྡོ་རྗེས་བསྐལ་བ་ལ་རྐྱེན་བྱས་ཏེ་ངག་དབང་བློ་གྲོས་མཚུངས་མེད་པས་སྨྲས་
པའོ།། །།
234

༄༅། །ཟབ་གཏེར་ཆོས་ཀྱི་མཛོད་ཁང་།
མཐུ་མ་དགོངས་པ་ཨ་པ་ལ། ཐུམའི་སྲོག་ 
ཨཽ མཱ ཨི
ཚང་
หཨམདང 
བརླགརུང 
ཀཁགགུ2ཁགབྱུང 
ལགསསབདཝཱལ ང 
པན་
པ་
རཁ་
ཛཱན
ཨནཱནཱཛྫནྟི?གར་པནྟ 
ཝངན་དྷམསིནྟུ
ཚུལ
༧ བངསམ
ཡཛ
atuvwal
༣བླ་མདཡོད་ར་ 
ག་ཡུལ། རྨངའི་ 
པོར་དར་དཀར་པོ་ 
ཅན་གྱི་རྫས་ཀྱིས་ 
དྲིབ་བྱའོ།
27
235

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
༈༔ བླ་མ་དགོངས་པ་འདུས་པ་ལས། ལི་མ་གྱི་སྲོག་༣བོར་བ་ཞུགས། 
ཨཱདྷབབ
ཛྲཀྲོ
ཏཧཡཀྲྀབ 
༣ཨཾབ
ཛྭམཧཱཀྲོཀཁགང་
ཏཧཡཙྩཧཱི
ཛྭཝགུཡ 
ནུ
༦ཚཁདངབདང ཨནཱ
དེ༔ཨོཾ
ཨཱིཝནྟཾ 
བཛྲམ༴བརྟེན
ཧཱཀྲོཀནོ་ཏཿཧྱམི་jའབྲལ་
བཛྲགུརུ
དཔོ
ཧུལཱཔདྨསྟོད་ཚརབར
ཐཱ
ཧུལུཏཱི
འབྲེང
བོབྷི
ཙིརྣལ
ཏྟཾ
མཛཱནསི
དྡྷིཕལཧཱུྃ
མཧཱསུ
ཕཊ
དྷརྨ
ཁ
;སྭཱ
ཧཱ་
ཨཀསནྟི 
yegཔུནམ་;hཎེསི
དྡྷི
2hs
སྐྱ
༈ རྩིབས་ཀྱི་ཡི་གཚང་ ༈ ཡི་དམ་གྱི་སྲོག་ 
བདང་ཡིགའསྲུར་འ་བཀྲལ་བ་ ་འཁོར་དར་དམཇམོ་ལ་ 
ལུང་ཅན་གྱི་དཔེ་ལ་ལྟོས།。ནཔོ་ཆེ་བརྒས་བའི་ལུ་ཁས་ 
FLEhuTཡཏྠ
བྲིས།28
236

༄༅། །ཟབ་གཏེར་ཆོས་ཀྱི་མཛོད་ཁང༌།
༄།བླམ་དགོངསཔ་འདུས་པ་ལས།འཕྲིན་ལས་མཁའགྲོ་ལསྦྱོར་གྱི་ཁ་ཁོར་བཞུཊ
ཨ་ནཱ
ཨུཨཱུ, རཧྰུྃ
དྷི་ཨེ
་བརདྷཝཀནིཨེ་ 
༔བྷནྟི
ཧཱསཙི
ཏྟམསོས
ཨམ་དུང ཏྟམEdསྭཱདུང ཧཱ
ཧཱཧཱུྃཡུཁབྷཱམཨཽ
ཕལཁབྷཱ
ཛྲམཛྲམ༔
ལཡང སེདྷི ཧཱ
སརྦཀསྶ༢:མོ རབཎྚཀྲོདྷཤནྟི
བཛྲ 
༢ཡསརྦཀརྨ 
mཝཱཧཱ;བྷ 
དེཔ�
ཀཧཱིགལ 
ཀཊྛཱནཱཙབྱུང
ཏརིནིསརྦཀརྨལེ
སཀམཧརིནིང་ 
ཙྩཡ ཎྷཱཨཱ་ 
ཀྐིནི་
ཉྩབྷཝནཕམཙའབ་
ལཡ ནྟརགྒིནཱཛཧྲི་ཏུ རིབ་
ཨཇིག༡ལབརྔུ
བཛ྄སཐམཱསཡཀཡདང་ 
ཊྛིབུཏུ 
Grཀྐཐཱཔོ་
ཀིནི 
, ཨཱཿསཕརིནིཡེ་
ཱ༡༥.༠ཀྐཙི
མཆཕུརཝིལོ
ཀནི སོ བ་
དོ$rནོ ཏྟནི
ཙནིཛཚར་གུརཐོ
ཏྠིཀྭ
ཛྲཔིརོཔཏཨམིབར་ཕལང ཝཧཱུྃཨཏྲིཾཛ྄_Slpjptuརཧཱི●
ཨོདསུ ཏྟིབས
ཛཱནས་ཐཡ
ཨཱ %མམཙིsu རངཕལན
ཡལཎྞཱ©
ཏིཏུབྷཝན། ཏྭཱམཱརཏྟས
་ཧཱུྃཆཝདྷོ་ོཎྷཝ
$སམཡསྲེག 
དུངདུར་བྷུག 
མམ་ཝཨདྷཙནིཨི
ཏྟཾ ཏྟནི
མཱམུ
ཏཀྑར
སུ
ཡུལཡཨསུཔུཡནཱི
།ཎཱནཡོདྷིདཱི 
སྔསཔཏྟི
མཁརཕལཎཱ 
ན
24 ༄།འཕྲིན་ོ་དང་ཟིབནས་ང་དབང་བའི་སྐལ་་ཀྱི་
བྲིས་བར་བྱའོ།
237

༄༅། །གུ་རུ་ཞི་དྲག་གི་སྒྲུབ་ཐབས་གཅེས་བཏུས།
238

༄༅། །ཟབ་གཏེར་ཆོས་ཀྱི་མཛོད་ཁང་།
ཕྱོགས་བཅུའི་འགྲོ་ཁམས་རྒྱ་མཚོ་ཇི་སྲིད་པ། །
དེ་སྙེད་རྒྱལ་ཀུན་ངོ་བོ་པདྨ་ཡི། །
ཕྲིན་ལས་བྱེད་པོར་བདག་ཉིད་གྱུར་ནས་ཀྱང༌། ། 
སྲས་བཅས་རྒྱལ་བའི་སྤྱོད་ལ་འཇུག་པར་ཤོག །
ཅེས་མི་ཕམ་པས་སོ། །
ཡི་གེ་ཉི་ཤུ་རྩ་དྲུག་པ་འདི་དཔེ་ཆའི་ནང་དུ་བཞག་ན་དཔེ་ཆ་དེར་ཅི་འདྲར་ 
བགོམས་ཀྱང་ཉེས་པ་མི་འབྱུང་བར་འཇམ་དཔལ་རྩ་རྒྱུད་ལས་གསུངས་སོ། །
239

ཟབ་གཏེར་ཆོས་ཀྱི་མཛོད་ཁང༌།
The text collections of lotus bom. 
伏藏深法宝库
དཔེ་ཚོགས་སྤྱིའི་བློ་འདྲི་ཡུལ། འཆི་མེད་རིག་འཛིན།
丛书顾问:齐美仁增
དཔེ་ཚོགས་སྤྱིའི་ཁ་བྱང་འདོགས་མཁན། འཆི་མེད་རིག་འཛིན།
丛书公题名: 齐美仁增
དཔེ་ཚོགས་སྤྱིའི་ཡོན་སྦྱོར་བ། དཀོན་མཆོག་ཚེ་རིང༌།
丛书施主: 贡乔才让
དཔེ་ཚོགས་སྤྱིའི་གཙོ་སྒྲིག་པ། གཡུ་ཚ་པད་ཁོ།
丛书主编:叶察白考
དཔར་བསྐྲུན་ཕྱོགས་ཀྱི་ལག་རོགས། འཇིགས་མེད་རྡོ་རྗེ། ཀྲང་ཁྲིན།
印刷助理: 久美多杰 章成

ཟབ་གཏེར་ཆོས་ཀྱི་མཛོད་ཁང་།
རྩོམ་པ་པོ། མཁའ་འགྲོ་ཡེ་ཤེས་མཚོ་རྒྱལ་སོགས།
གཙོ་སྒྲིག་པ། གཡུ་ཚ་པད་ཁོ།
རྩོམ་སྒྲིག་འགན་འཁུར་བ། ཀུན་ཐར་མཚོ།
རྒྱབ་ཤོག་མཛེས་བཟོ། ཀུན་ཐར་མཚོ།
དཔེ་སྐྲུན།ཀྲུང་གོ་རྒྱལ་སྤྱིའི་སྐད་ཡིག་དཔེ་སྐྲུན་ཁང༌།
པར་ཁང་།སི་ཁྲོན་ཅ་ཁྲོང་པར་འདེབས་འགན་འཁྲི་ཚད་ཡོད་སྤྱི་གཉེར་ཁང་།
དེབ་ཚད།170mm230mm1/16
དཔར་ཤོག 175.5
པར་གཞི།༢༠༡༦ལོའི་ཟླ་༤པར་པར་གཞི་དང་པོ་བསྒྲིགས།
པར་ཐེངས།༢༠༡༦ལོའི་ཟླ་༤པར་པར་ཐེངས་དང་པོ་བཏབ།
པར་གྲངས། 01-3000
དཔེ་རྟགས། ISBN: 978-988-12632-3-0
དཔེ་རིན། 210.00

图书在版编目(CIP)数据
伏藏深法宝库:藏文/(唐)益西措等著。 中国世界语出版社, 2016.4
ISBN:978-988-12632-3-0
I. ①伏II. ①益III.①藏传佛教—藏文-藏语IV
中国版本图书馆CIP数据核字(2016) 第263230号
伏藏深法宝库
作者喀卓·益西措嘉等著 
责任编辑 格他磋 
主 编 叶察白考
封面设计格他磋
技术设计叶察白考
出版发行中国世界语出版社
印刷四川嘉创印刷有限责任公司
开170mm×230mm 1/16
175.5
印字
350-T-
版2016年4月第1版
印次2016年4月第1次印刷 
印数 01-3.000
标准书号ISBN: 978-988-12632-3-0
定价 210.00(全1-10册)
版权所有翻印必究
དཔེ་སྐྲུན་གྱི་བདག་དབང་འདི་གར་ཡོད་པས་པར་བཤུས་བྱས་ན་ཁྲིམས་ཆད་ཕོག་ངེས།

སྣང་བ་ཡབ་ཀྱི་རང་བཞིན་རཱ་ཧུ་ལ།

༈ ཟུང་འཇུག་ཐུགས་རྗེ་བཛྲ་ས་དྷུ་རྩལ།

མཚོ་སྐྱེས་པདྨའི་དཔེ་ཚོགས།
The text collections of lotus born.
སློབ་དཔོན་ཆེན་པོ་པདྨ་འབྱུང་གནས་ 
ལྷོ་ནུབ་སྲིན་པོའི་གླིང་དུ་གཤེགས་ནས་ལོ་ 
༡༡༣༩ འཁོར་བའི་རྗེས་དྲན་དུ་བསྐྲུན།
This book was printed on
time of the 1139 anniversary
of the coming of Padmasambhava
in the Southwest Land of the
Rakshasa.
བ༵&#t+FI&PLN#JF 1139 #

Q2319
རྒྱལ་བསྟན་སྤྱི་དང་ནང་རྒྱུད་ཡོ་ག་གསུམ། །
ཁྱད་པར་འོད་གསལ་རྡོ་རྗེ་སྙིང་པོའི་སྲོལ། །
འཛིན་སྐྱོང་སྤེལ་བའི་ལམ་བཟང་ཟླ་མེད་པ། ། 
མཚོ་སྐྱེས་རྒྱལ་བའི་བསྟན་པ་རྒྱས་གྱུར་ཅིག ། 
ངག་དབང་བློ་གྲོས་མཚུངས་མེད་པས།
ISBN 978-988-12632-3-0
9789881 263230
༼:210.007ü(Ł1-10)

