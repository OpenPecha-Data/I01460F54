༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:W8LS73765ImageGroup: 18LS73785
LCCN:n/aISBN:9789881263230
Title:
ཟབ་གཏེར་ཆོས་ཀྱི་མཛོད་ཁང།
zab gter chos kyi mdzod khang /
Author:
གླིང་པ
པདྨ་
pad+ma gling pa
Descriptor:In/a
Original Publication:mtsho skyes pad+ma'i dpe tshogs/;n/a
Place:Isi khron/
Publisher:krung go'i rgyal spyi'i skad yig dpe skrun khang/
Date:2016
Volume:19
Total Volumes:20
TBRC Pages:2
Introductory Pages:In/a
Text Pages:In/a
Scanning Information:Scanned at Tibetan Buddhist Resource Center, 1430 Massachusetts Ave, 5th Floor 
Cambridge, MA 02138.

ཟབ་གཏེར་ཆོས་ཀྱི་མཛོད་ཁང༌།
༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས་
རིག་འཛིན་གསང་ལམ་བགྲོད་པའི་ལམ་ཡིག་བཞུགས་སོ། །
སྤྲུལ་པའི་གཏེར་ཆེན་རྣམས་ཀྱི་ཞལ་གདམས་གཅེས་བཏུས།
3100
ཟབ་གཏེར་
ཆོས་ཀྱི་མཛོད་ཁང་།
མཚོ་སྐྱེས་པདྨའི་དཔེ་ཚོགས།
ཀྲུང་གོ་རྒྱལ་སྤྱིའི་སྐད་ཡིག་དཔེ་སྐྲུན་ཁང་།

མཚོ་སྐྱེས་པདྨའི་དཔེ་ཚོགས།
Guru Padma Publication Series
ཕྱི་རབས་ཀྱི་སྐྱེས་བུ་རྣམས་པདྨ་བདག་གི་རྗེས་སུ་ 
འབྲངས་ནས་ཆོས་གང་ལ་འཇུག་ཀྱང༔
སངས་རྒྱས་ཀྱི་བྱང་ཆུབ་ཆེན་པོ་མྱུར་དུ་ཐོབ་པར་བྱེད་ 
པའི་ལམ་ཕྱིན་ཅི་མ་ལོག་པར་སྤྱོད་ཅིག༔ 
དོན་རྒྱ་ཆེ་བ་ཟབ་ལ་སྤྱོད་ཅིག༔
ཡང་དག་པར་རྫོགས་པའི་སངས་རྒྱས་ཀྱི་བཀའ་ཐ་དག་
དང་ལྡན་པར་སྤྱོད་ཅིག༔
ཐེག་པ་རིམ་པ་དགུའི་དོན་གང་ཟག་གཅིག་གི་རྒྱུད་ལ་ 
ཡར་ལྡན་དུ་རྫོགས་པར་སྤྱོད་ཅིག༔
སྤྱད་བྱ་སྤྱོད་བྱེད་གང་ཡང་མ་གྲུབ་པར་ཤེས་པའི་ཚུལ་
གྱིས་སྤྱོད་ཅིག༔
གཏེར་ཆེན་སངས་རྒྱས་གླིང་པས།
伏藏深法宝库

༄༅། །ཨོཾ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས་
རིག་འཛིན་གསང་ལམ་བགྲོད་པའི་ལམ་ཡིག་བཞུགས་སོ། །
མཚོ་སྐྱེས་༌པདྨཚོགས་འ

གུ་རུ་ཤཱཀྱ་སེང་གེ

༄༅། །དཔེ་སྐྲུན་གསལ་བཤད།
༄༅། །དཔེ་སྐྲུན་གསལ་བཤད།
ཨོ་རྒྱན་ཆོས་ཀྱི་རྒྱལ་པོ་ལ་ཕྱག་འཚལ་ལོ། །
གསང་ཆེན་སྨིན་བྱེད་དབང་གི་རིམ་པ་མནོས་ཟིན་པའི་སྔགས་རིག་པ་འཛིན་པ་དག་གིས་བསྙེན་ 
སྒྲུབ་ལས་གསུམ་ལ་འཇུག་པའི་སྔོན་ནས། ཆེས་གལ་ཆེན་གྱིས་བསླབ་བྱའི་ཡུལ་ནི། བསྐྱེད་རྫོགས་
རང་གཞུང་སོགས་ལ་ཐོས་བསམ་གྱིས་གོམས་འདྲིས་གནད་སྨིན་བྱ་བ་གལ་ཆེ་ཞིང་། དེ་དག་གི་
གཞུང་ལུགས་ཀྱང་རྙིང་ཕྱོགས་ལ་མཚོན་ན་རྒྱ་ཆེ་ཞིང་དཔངས་མཐོ་བ་བཞུགས་མོད། སྤྲོས་པ་
ལྷུར་ལེན་པ་ལ་དེ་ཙམ་དུ་མི་དགྱེས་པར། ཐུན་མིན་ཟབ་པ་ཀུ་སཱ་ལིའི་ལུགས་ཀྱིས་གདན་ཐོག་ 
གཅིག་ན་དངོས་གྲུབ་ཐོབ་པར་འདོད་པའི་རྣལ་འབྱོར་ཕོ་མོ་ཚོར། སྟབས་བདེ་ཞིང་ལམ་མྱུར་བ། 
ཐབས་མང་ལ་གནད་འཕིག་པའི་སྒོས་ཆོས་ནི། ཌཱ་ཀྐིའི་ཞལ་གྱི་དྲོད་རླངས་ཐོ་ལེ་བ། །མཚོ་སྐྱེས་ 
རྒྱལ་བའི་བསྟན་པ། ཞེས་པ་བཞིན། ཉེ་བརྒྱུད་གཏེར་མའི་ཆོས་སྐོར་འདི་དག་བརྒྱུད་པས་བར་མ་ 
ཆོད་པ་དང༌། གཞན་ལག་མ་བརྒྱུད་པས་ཉམས་བསླད་མེད་པ་སོགས་ཀྱིས། ཨོ་རྒྱན་ཆེན་པོ་ 
དངོས་བཞུགས་ཀྱི་འདྲ་འབགས་སུ་ངེས་ལ། སྨོན་ལམ་གཏད་རྒྱས་བཏབ་པའི་སྦས་ཆོས་ཟབ་མོ་ 
འདིའི་རང་ལམ་ནི། ལྟ་སྒོམ་སྤྱོད་གསུམ་གང་གི་ཆ་ནས་བྱིན་རླབས་ཀྱི་ཚན་ཁ་གཞན་དང་མི་ 
འདྲ་བས། རྟེན་འབྲེལ་གྱི་གལ་གནད་མ་འཆུགས་པར་ཉམས་སུ་བླངས་ན། སྙིགས་དུས་ཚེ་ཐུང་ 
གཅིག་ལའང་རིག་འཛིན་གོང་མ་རྣམས་ཀྱི་རྗེས་ཤུལ་ཟིན་ཐུབ་པ་ཨོ་རྒྱན་རྡོ་རྗེ་འཆང་གི་ཐ་ཚིག་ 
འཁྲུལ་མེད་ཡིན་ཕྱིར། རྗེས་འཇུག་སྐལ་ལྡན་བགྲང་གིས་མི་ལང་བས་ཀྱང་དེ་དེ་བཞིན་གྲུབ་པའི་ 
རྟགས་མཚན་མངོན་དུ་གྱུར་ནས་ས་བླ་མཐོན་པོར་གཤེགས་པའི་རིག་འཛིན་གྱི་ཕྲེང་བ་བར་མ་ཆད་ 
པར་བྱོན་དང་འབྱོན་གྱིན་ཡོད་པ་གསལ་དུ་ཞུ་མི་དགོས་སོ། །
གཅིག དུས་བསྟུན་དཔར་སྐྲུན་གྱི་གཏམ། རིན་ཐང་གི་ལྟ་བའི་མགོ་རྟིང་ལོག་པའི་དུས་རབས་འདིར། 
ཕྱི་ནང་གི་རྐྱེན་སྣ་ཚོགས་ཀྱི་དབང་གིས། གནའ་དེང་གི་མིའི་ལྟ་ཚུལ་ལམ་ཀུན་སྤྱོད་ཀྱི་བར་ལ་ཧེ་
1

༄༅། །དཔེ་སྐྲུན་གསལ་བཤད།
བག་ཆེན་པོ་ཞིག་འབྱུང་གིན་ཡོད་པས། ཡ་མཚན་གྱི་གནས་འོས་པ་རྣམས་ལ་ཡ་མཚན་དུ་མི་འཛིན་
ལ༑ ཕྱིའི་རྣམ་པའི་རྗེས་སུ་རྒྱུག་པར་སྤྲོ་བ་ནི་ད་ལྟའི་མིའི་སྣང་ཚུལ་ཞིག་རེད། སྤྱི་པ་ནང་བཞིན། 
རང་རེའི་རྙིང་དགོན་འགའ་རེས་ཀྱང་རང་ཚུགས་འཆོར་བའི་བཟོ་ལྟ་འདྲ་བོ་མངོན་གྱིན། གནའ་ 
དེང་མི་མཚུངས་པར་རང་ལུགས་ཐུན་མོང་མདོ་ལུགས་ལྟ་བུའི་ཕྱག་བཞེས་གནང་གིན་འདུག་པ་ 
དང་། སློབ་གཉེར་པ་ཕོན་ཆེན་བསྡུས་ཚད་ཀྱི་གཞུང་དང་དེང་གི་བསམ་བློ་གསར་བའི་ཚིག་གི་ 
བསླུ་བྲིད་ཕྱོགས་སུ་ལྷུང་དྲགས་པ་ལས། དཔེར་ན། ད་ལྟ་ལད་ཟློས་རང་བཞིན་ཅན་གྱི་རྩོམ་གསར་ 
ཕུང་སུམ་པ་ཞིག་དར་བའི་ཤུགས་རྐྱེན་གྱིས། སྲོལ་རྒྱུན་མེ་ལོང་མའི་སྲོག་གཏིང་ནས་ཟ་སྟེ་འགྲོ་བ་ 
བཞིན། བཀའ་གཏེར་སྤྱི་དང་། ལྷག་ཏུ་སྔ་འགྱུར་བསྟན་པའི་རྩ་ལག་མཁན་སློབ་ཆོས་གསུམ་གྱིས་ 
གཙོས་རིག་འཛིན་བརྒྱུད་པའི་ཕ་ཆོས་གཙང་མ་དང་། དེ་ལས་ཟབ་མོ་གཏེར་གྱི་ཆོས་སྐོར་རྣམས་ 
ལ་དེ་ཙམ་སྤྲོ་སྣང་མེད་ཚོད་འདྲ་བོ་ལྷགས་ཡོང་བ་མཐོང་གིན་འདུག
རྙིང་མ་རྙིང་མའི་ཕ་ཆོས་ལ་སློབ་སྦྱོང་དང་དར་སྤེལ་གཙིགས་ཆེན་བྱེད་མ་ཐུབ་ན་ཕྱོགས་གཅིག་
ནས། ནོར་བུ་རང་ལ་ཡོད་དུས། །ནོར་བུས་ནོར་ཉམས་མ་ཆོད། །ནོར་བུ་དགྲ་ལག་ཤོར་ཚེ། ། 
འགྱོད་ཀྱང་བྱ་ཐབས་དཀའ་འོ། །ཞེས་པ་བཞིན། འཛམ་གླིང་གོ་ལ་ཅན་གྱི་དུས་རབས་འདིར། 
གཞན་གཡོ་དང་སྒྱུ་ལ་སྤྱངས་ཤིང་འཇབ་བུ་ལ་མཁས་པའི་དམིགས་ཡུལ་ཅན་མང་པོས། ངེད་ཅག་
གཞན་ཞིག་ལ་མགོ་འཁོར་ཏེ་གཡེངས་པའི་གྲུ་ཟུར་ནས། རང་གི་གཅེས་པའི་ཕུགས་ནོར་དེ་ཉིད།
སྡེ་པ་ཚོས་ཆབ་སྲིད་ཀྱི་དགོས་མཁོ་སོགས་སུ་བཀོལ་ཏེ་མགོ་རྙོག་དང་དཀྱོག་བཤད་ཀྱིས། ཕྱི་
ནང་གི་རྒྱལ་ཁབ་མང་པོ་ཞིག་ཏུ། མིའི་རིགས་ཀྱིས་འཐེན་འཁྱེར་བྱེད་པའི་རིག་གནས་ཀྱི་འཚོང་ 
རྫས་ཤིག་ཏུ་བསྒྱུར་ཚར་རྗེས། དེ་དག་གི་དགོས་མཁོར་རང་ལུགས་སྔ་འགྱུར་རྣམ་དག་གི་ཆོས་འབྱུང་དང་། བརྒལ་ 
ལན། དོགས་སེལ། ལོ་རྒྱུས་སོགས་བརྡ་འཕྲིན་གྱི་ལམ་ནས་གང་ལ་གང་འཚམས་ཀྱིས་ཁྱབ་བསྒྲག་དང༌། དཔར་བསྐྲུན་བྱ་བ་ནི་ 
ཆེས་གལ་ཆེན་དུ་མཐོང་། རང་ཅག་འགྱོད་པའི་ཤུགས་རིང་འདོན་ཡང་དེ་དུས་འཕྱིས་ཚར་བ་ཨེ་ཡིན་ 
སྙམ་ཞིང་། ཤེས་ལྡན་དག་གིས་དཔྱད་པར་ཞུ།
གང་ལྟར། གནས་བབ་དེའི་རིགས་ལ་ཤུགས་སྣོན་དང་ཕན་ཐོགས་ཅུང་ཟད་ཙམ་རེ་ཨེ་ཡོང་སྙམ་
2

༄༅། །དཔེ་སྐྲུན་གསལ་བཤད།
ཁུལ་གྱིས། སྐབས་འདིར་ཡང་། རྙིང་མའི་ཕ་ཁྱིམ་དྲོན་མོ་ལ་གཞི་བཅས་ནས་བཞུགས་པ་རྣམས་དང་།
མིན་ཀྱང་ཨོ་རྒྱན་ཆེན་པོའི་རིང་ལུགས་སུ་དགྱེས་པའི་བསྒྲུབ་བརྒྱུད་གཞན་གྱི། ད་ལྟའི་དང་། ཕྱིས་ 
འབྱུང་གི་རིག་འཛིན་ཕོ་མོའི་སྡེ་སྤྱི་ལ་ཞབས་འདེགས་ཅུང་ཟད་སྒྲུབ་སྙམ་གྱི་བློས། ཨོ་རྒྱན་རྗེ་
འབངས་འདུས་པའི་ཞལ་ཆེམས་རྒྱ་མཚོ་ལྟ་བུ་ལས། ཆིག་བརྒྱུད་དམིགས་བསལ་བ་མ་ཡིན་པའི་ 
རིགས་ཏེ་གྲོལ་ལམ་དང་འབྲེལ་ཆེ་ཞིང་། དྲང་ངེས་ཅི་རིགས་དང་། ཐབས་ལམ་སྐོར་ནས་ཀྱང་རྟེན་འབྲེལ་གྱི་ 
རྫས་དོད་ཙམ་ཡོད། གཙོ་བོ་སློབ་དཔོན་པདྨ་ལས་བརྒྱུད་པའི་བསྐྱེད་རྫོགས་རྩ་རླུང་གེགས་སེལ་ 
བོགས་འདོན་ཞུ་བ་ཞུས་ལེན་གྱི་རིགས་ཅུང་ཟད་ལྟ་བདེ་བའི་ཕྱིར་གཅེས་བཏུས་མཁོ་འདོན་བྱས་ 
ཡོད་པ་ལགས་ན། རྣམ་པ་ཚོར་ཟབ་ཆོས་ཉམས་བཞེས་ཀྱི་ཐད་ལ་ཕན་ཅུང་ཟད་རེ་ཐོགས་པའི་རེ་ 
སྨོན་ལྕི་ལ། སྔ་འགྱུར་རྩ་གསུམ་ལྷ་དང་སྲུང་མས་དེ་དེ་བཞིན་དུ་འགྲུབ་པའི་མཐུན་འགྱུར་དང་ 
ཤིས་པ་སྩོལ་ཅིག་གུ། དེ་ཡང་ཇི་སྐད་དུ། འཇམ་པའི་དབྱངས་དངོས་ཀུན་མཁྱེན་མི་ཕམ་རྒྱ་ 
མཚོས། དུས་ཀྱི་སྙིགས་མ་མུན་ལྟར་བདོ་ན་ཡང་། །རྒྱལ་དབང་པདྨའི་ཕྲིན་ལས་ཟླ་ལྟར་གསལ། ། 
གསང་སྔགས་སྙིང་པོའི་འོད་ཟེར་ཉི་མ་ལྟར། །གསལ་བས་ས་གསུམ་བཀྲ་ཤིས་འབྱུང་བར་ཤོག ། 
ཅེས་པ་བཞིན། རང་ཉིད་ལ་བཀའ་ཆད་དང་འཁུ་ལྡོག་ཙམ་ལ་རྒྱུ་མཚན་དུ་མ་བྱས་པར། པདྨའི་ 
བསྟན་ལ་ཞེན་ཆགས་ཕྲན་བུ་རེ་ཡོད་ཁུལ་གྱིས་དཔར་བསྐྲུན་བགྱིས་པ་ལགས་སོ། །
གཉིས། ཞལ་གདམས་ཕྱོགས་བསྒྲིགས་ཀྱི་ཆེ་བ། གཏེར་ནས་ལེན་མཁན་དག་མཁས་གྲུབ་གཉིས་ལྡན་ 
ཡིན་པའི་ཆེ་བ། བླངས་ཟིན་གཏེར་ཆོས་རྣམས་རང་བཟོ་དང་གཞུང་དཀྲུགས་སྣོན་འཕྲི་སོགས་
ཀྱིས་བཅོས་བསྒྱུར་མ་བྱས་པས་བྱིན་རླབས་རང་སོར་གནས་པའི་ཆེ་བ། གཏེར་སྣ་རེ་རེ་ཕྱོགས་སུ་ 
བསྒྲིགས་པ་ཙམ་མ་ཡིན་པར་རིས་མེད་མཁས་གྲུབ་རྣམས་ཀྱི་གསུང་གཞི་གཅིག་ཏུ་འདུ་ཐུབ་པས།
བྱིན་རླབས་ཀྱི་དྲོད་རླངས་འཐིབས་པའི་ཆེ་བ། དེ་དག་ཀྱང་ལོ་རྒྱུས་དང་རྣམ་ཐར་རྐྱང་བ་ཙམ་
མ་ཡིན་པར། ཡིད་བཞིན་ནོར་བུ་ལྟ་བུའི་ཟབ་པའི་ཞལ་གདམས་ཞུས་ལན་སྐོར་དང༌། ཡང་ཟབ་
མན་ངག་གི་རིམ་པ་རྣམས་ཀྱིས་གཏམས་ཡོད་པས། གཅིག་ཤེས་ཀུན་གྲོལ་གྱི་ལྟ་བ་རྟོགས་པའི་ཆེ་
བ༑ དེ་འང་ལྟ་བ་ཡས་འབིབས་དང་སྤྱོད་པ་མས་འཛེགས་ཀྱི་ཐབས་མཆོག་རྣམས་ཡར་ལྡན་དུ་
3

༄༅། །དཔེ་སྐྲུན་གསལ་བཤད།
ཚང་བས་མདོ་སྔགས་ཟུང་དུ་འཇུག་པའི་ཆེ་བ། ཆོས་སྒོ་བརྒྱད་ཁྲི་བཞི་སྟོང་གི་ཟབ་གནད་མཐའ་ 
དག་འདིར་འདུ་བས། བཀའ་དང་དགོངས་འགྲེལ་གྱི་གཞུང་ཀུན་ཚང་བའི་ཆེ་བ། ཐེག་པ་གཞན་ 
གྱི་རིང་ལམ་བཞིན་དཀའ་ཚེགས་སོགས་ཡུན་རིང་ལ་ལྟོས་མི་དགོས་ཤིང༌། ལམ་མྱུར་ལ་འགལ་ 
རྐྱེན་མེད་པར་བདེ་བླག་ཏུ་ཚེ་གཅིག་གིས་འཇའ་ལུས་ཆོས་སྐུར་གཤེགས་པའི་ཉིང་དགོས་བསྟན་
པས། བྱིན་རླབས་ཆོད་ཁམ་ཆེ་ཞིང་ཐབས་རྨད་དུ་བྱུང་བའི་ཆེ་བ། གལ་ཏེ་ས་ལྒང་འདིར་རྐྱེན་སྣ་ 
ཚོགས་ཀྱིས་བསྟན་པ་གཞན་ བཀའ་དང་བསྟན་བཅོས་སོགས། ཀུན་རྩ་བརླག་ཏུ་འགྱུར་ཡང་། ཟབ་མོ་ 
གཏེར་གྱི་ཆོས་འདི། གཏེར་སྟོན་དག་གི དགོངས་པ་ཆོས་ཉིད་གཉུག་མའི་སྒྲོམ་དུ་ཉལ་བས། 
ནམ་ཡང་གཞོམ་གཞིག་འཇིག་ཀུན་བྲལ་བའི་ཆེ་བ། འདི་དད་པའི་སྒོ་ནས་ལྟ་ཀློག་དང་འབྲི་མཆོད་ 
ཉམས་བཞེས་བྱེད་མཁན་དག་ལ་འགལ་རྐྱེན་དང༌། བར་གཅོད་འབྱུང་པོ་སོགས་ཀྱིས་རྟག་ཏུ་ 
འཚེ་མི་་ནུས་པས། ཚངས་པའི་འཁོར་ལོ་དང་ཆོས་མཚུངས་པའི་ཆེ་བ། གཞན་ཡང་དཔེ་ཚོགས་ 
འདིར། སྣོད་བཅུད་སྐྱེ་འཇིག་གི་བྱུང་བ་བརྗོད་པ་དང༌། དུས་གསུམ་འགྱུར་ལྡོག་གི་རྣམ་གཞག་ 
ལུང་དུ་སྟོན་པ་སོགས་སྣང་སྲིད་གཏན་ལ་འབེབས་པའི་ལེགས་བཤད་ཀྱི་སྐོར་དང་། གཏེར་དང་
གཏེར་འདོན་དག་གི་དགག་སྒྲུབ་དོགས་སེལ། དག་ཞིང་དང་ས་སྤྱོད་སོགས་ཉུལ་བའི་གཟིགས་ 
སྣང་། སངས་རྒྱས་ཀྱི་བསྟན་པའི་བར་ཆད་བསལ་ཐབས། ཁོར་ཡུག་དང་སྐྱེ་འགྲོར་བརྟན་འཇགས་ 
ཞི་བདེ་སྐྲུན་ཐབས། ལུགས་གཉིས་བླང་དོར་གྱི་བསླབ་བྱའི་ཉིང་ཁུ། མཆོག་དང་ཐུན་མོང་གི་དངོས་ 
གྲུབ་སྒྲུབ་ཚུལ་སོགས་སྣ་ཚོགས་བསྟན་པས། འདོད་འབྱུང་ཡིད་བཞིན་ནོར་བུ་དབང་གི་རྒྱལ་པོ་ 
ལྟ་བུའི་ཆེ་བ་སྟེ། ཞིབ་པར་བཀའ་གཏེར་རྣམས་གོང་བསྒྲིགས་ནས་ཤེས་པར་བྱའོ། །
གསུམ། སྔགས་ཀྱི་སྟོན་པ་དེའི་ཕྲིན་ལས། བླ་མའི་མཆོག་གུ་རུ་པདྨ་ལ་བྱས་ན་ལམ་གཞན་དང་སངས་ 
རྒྱས་གཞན་ལས་ལྷག་པའི་བྱིན་རླབས་སྟོབས་ལྡན་ཡོད་པ་ནི། སྤྱིར་སྙིགས་མའི་དུས་ཀྱི་ལྷ་སྐལ་ཡིན་
པས་དང་། བྱེ་བྲག་བོད་ཡུལ་འདིར་སངས་རྒྱས་ཀྱི་བསྟན་པ་རིན་པོ་ཆེའི་རྨང་གཞི་ཐོག་མར་ཚུགས་ 
པའི་བདག་རྐྱེན་གྱི་གཙོ་བོ་སློབ་དཔོན་ཆེན་པོ་ཁོང་གི་ཐུགས་རྗེ་ཁོ་ན་ཡིན་པས་རྟེན་འབྲེལ་གྱི་གལ་ 
གནད་དང་། མ་ཟད་སློབ་དཔོན་ཆེན་པོ་འདི་རྒྱལ་བ་ཀུན་གྱི་ཐུགས་སྲས་མཆོག་ཏུ་ངེས་པས་རྩ་
4

༄༅། །དཔེ་སྐྲུན་གསལ་བཤད།
གསུམ་ཀུན་འདུས་ཀྱི་ངོ་བོ་ཡིན་པ་སོགས་ཀྱིས་སོ། ། གཞན་དུ། ལྷོ་གླིང་གཅིག་པུ་འདིར་ཡང་། 
སྤྲུལ་པའི་གཏེར་ཆེན་བརྒྱ་རྩ་དང༌། འགྲོ་འདུལ་གཏེར་ཕྲན་སྟོང་རྩ། ཡང་གཏེར་བྱེ་བ་ས་ཡ་ 
སོགས་བྱོན་དང་འབྱོན་འགྱུར་ཇི་སྙེད་རྣམས་ཀྱང་ཁོང་གི་རྣམ་འཕྲུལ་ཉག་གཅིག་ལས་མ་འདས་ཤིང་། 
དུས་ཀྱི་དབང་དུ་ན། ཚེ་ལོ་བཅུ་བའི་བར་དུ་གསང་སྔགས་བསྟན་པ་ནས། ཚེ་ལོ་ཡར་འཕེལ་ 
བརྒྱད་ཁྲིའི་སྐབས་སུ་འང་། བྱམས་པ་འཇིག་རྟེན་དུ་འབྱོན་ཚེ། སློབ་དཔོན་ཉིད་རྒྱལ་སྲས་འགྲོ་ 
བ་ཀུན་འདུལ་བྱ་བར་གྱུར་ཏེ་སྐལ་ལྡན་རྣམས་ལ་གསང་སྔགས་ཀྱི་ཆོས་འཁོར་བསྐོར།གཞན་
ཡང་བསྐལ་བཟང་གི་སངས་རྒྱས་སྟོང་དང༌། འཁོར་ལོས་སྒྱུར་རྒྱལ་སྟོང་ལ་སོགས་པ་འང་། སློབ་ 
དཔོན་ཆེན་པོ་འདིའི་རྣམ་པར་འཕྲུལ་པ་ཁོ་ན་ཡིན་པར་གསུངས་པ་དང་། ཉེ་བའི་གདུལ་ཞིང་
འདིའི་དབང་དུ་ན། དཔལ་མཉམ་མེད་ཇོ་བོ་རྗེ་དང་། རྗེ་བདག་ཉིད་ཆེན་པོ་བློ་བཟང་གྲགས་པ། 
འཇམ་དབྱངས་ས་སྐྱ་པཎྜི་ཏ་སོགས་ཕལ་མོ་ཆེའང་སློབ་དཔོན་ཆེན་པོ་ཁོང་དང་ཐུགས་རྒྱུད་གཅིག་ 
པའི་བྱིན་རླབས་ཡིན་ཏེ། ཨོ་རྒྱན་བཀའ་ཐང་བསྡུས་པ་ལས། ཐུབ་པའི་ལུང་བསྟན་མདོ་ཁམས་ 
སྒང་ཞིག་ཏུ༔ ཨ་ཏི་ཤ་ཡི་སྤྲུལ་པ་བློ་བཟང་གྲགས༔ སྐྱེས་བུ་དེར་བྱོན་བོད་ལ་བདེ་སྐྱིད་འཆ 
དེ་དུས་དཀར་ཕྱོགས་རྣམས་ཀྱང་སྤོབས་པ་མཐོ༔ ཞེས་དང༌། དེ་དུས་ང་ཡི་སྤྲུལ་པ་ས་སྐྱ་ཞེས༔ 
སྟོད་ཀྱི་ཕྱོགས་སུ་ཡབ་མིང་འཇམ་དཔལ་དང༔ ཡུམ་མིང་སྒྲོལ་མ་ཞེས་བྱའི་སྲས་སུ་འཁྲུངས༔ འགྲོ་ 
མགོན་འཕགས་པ་ཀུན་དགའ་རྒྱལ་མཚན་ཞེས༔ ང་ཡི་ལྷ་ཁང་རྣམས་ཀྱང་ཞིག་གསོས་བྱེད༔ གསང་ 
སྔགས་བསྟན་པ་དར་ཞིང་རྒྱས་པར་བྱེད༔ ཅེས་དང་།
བཀའ་གདམས་གླེགས་བམ་ལས། བླ་མ་དྲི་མ་མེད་པས། རྒྱལ་བུ་དཀོན་མཆོག་འབངས་ལ་ 
གསུངས་པ། འདི་ནས་སྐྱེ་བ་གཞན་གྱིས་མ་ཆོད་པར། །བོད་ཁམས་མགོན་མེད་ཡུལ་དུ་ཐུགས་ 
རྗེས་ཟུང༌། །བོད་ནི་རྒྱལ་པོ་དག་ལ་ཚད་མར་འཛིན། །མི་དབང་མཛོད་ལ་བོད་ཁམས་བདེ་བ 
སྐྱོངས། །ཨོ་རྒྱན་ཡུལ་དུ་ཇི་སྐད་སྨྲས་པ་བཞིན། །བདག་ཀྱང་གནས་དེར་ལྷ་འདྲེ་འདུལ་དུ་འགྲོ། ། 
ཞེས་གསུངས་པ་དེ་ཨོ་རྒྱན་རིན་པོ་ཆེ་དང་། སྤྲུལ་པ་གཅིག་ནི་རྒྱ་གར་གནས་ལ་འགྲོ། ། ཞེས་ 
གསུངས་པ་དེ་ཇོ་བོ་རྗེ་དང་། སྤྲུལ་པ་གཅིག་ནི་བལ་པོའི་མཐིལ་དུ་འགྲོ། །ཞེས་གསུངས་པ་དེ་པཎྜི་
5

༄༅། །དཔེ་སྐྲུན་གསལ་བཤད།
ཏ་པདྨ་བཛྲ་དང་། སྤྲུལ་པ་གཅིག་ནི་མདོ་ཁམས་སྨད་ལ་འགྲོ། །ཞེས་གསུངས་པ་དེ་རྗེ་བདག་ཉིད་ 
ཆེན་པོ་ཡིན་པར་ལུང་བསྟན་པ་ལྟ་བུའོ། ། མདོར་ན། ཚིག་བདུན་གསོལ་འདེབས་ཀྱི་རྣམ་བཤད་པདྨ་ 
དཀར་པོ་ལས། བསིལ་ལྡན་གྱི་ཡུལ་འདིའི་གསར་རྙིང་རིས་མེད་ཀྱི་བསྟན་འཛིན་ཕལ་མོ་ཆེ་གུ་རུའི་ 
རྣམ་འཕྲུལ་དུ་ལུང་བསྟན་ཅིང་། གང་ཟག་མཁས་གྲུབ་དམ་པ་ཕལ་ཆེ་བ་ལ་ཞལ་བསྟན་ཅིང་བྱིན་
གྱིས་བརླབས་ལ་གདམས་པ་གནང་བ་སོགས་ཚད་མེད་དེ་སོ་སོའི་རྣམ་ཐར་སོགས་ལས་གསལ།
དམིགས་བསལ་བོད་གངས་ཅན་འདིར་ཨོ་རྒྱན་གྱི་སྤྲུལ་པ་འདི་ལྟར་མང་བའི་རྒྱུ་མཚན་ཡང་། སྔོན་
ཆོས་རྒྱལ་ཁྲི་སྲོང་ལྡེའུ་བཙན་གྱིས་གསོལ་བ་བཏབ་པའི་རྟེན་འབྲེལ་དང་། གཞན་སློབ་དཔོན་རིན་པོ་
ཆེས་བོད་འབངས་ཐུགས་རྗེས་སྐྱོང་བའི་བཀའ་མི་འགྱུར་བའི་དན་རྟགས་དང༌། བོད་འབངས་
རྣམས་ཀྱིས་གུ་རུ་རིན་པོ་ཆེ་མི་བརྗེད་པའི་དྲན་ཐོར་སློབ་དཔོན་ཉིད་ཀྱི་བྱིན་རླབས་དང་སྨོན་ལམ་
གྱི་སྟོབས་ལས་བྱུང་བ་ཁོ་ནར་ངེས་པ་སོགས་ཞིབ་ཆ་ཕྱེ་དགོས་སོ། །
ཞེས་དེབ་ཕྲེང་འདིའི་དཔེ་སྐྲུན་གསལ་བཤད་ཀྱི་ས་བཅད་མ་སྟོངས་ཙམ་དུ་གཙོ་སྒྲིག་པས་བྲིས། 
ཉེས་འགལ་ཅི་མཆིས་རྩ་གསུམ་ལྷ་ལ་སྙིང་ནས་མཐོལ་བཤགས་དང་བཟོད་གསོལ་ཞུས་པ་ཡིན།
བཞི། མཇུག་ཏུ་ཞུ་རྒྱུར། རང་ལ་མཚོན་ན་ན་ཚོད་ཡོལ་ཀྱང་ཤེས་ཡོན་ནར་མ་སོན་པའི་མི་བུ་ཕལ་ 
པ་ཞིག་ཡིན་པས། དཔེ་ཚོགས་འདི་སྒྲིག་ཞུས་སོགས་ཀྱི་སྐབས་སུ་ཁ་ཤོར་མིག་ཤོར་གྱིས་ལྷག་ཆད་
ནོར་འཁྲུལ་གྱི་ཉེས་པ་ཤིན་ཏུ་མང་པོ་བསགས་ཡོད་ངེས་དང་། མ་ཚད་ཉེ་ལམ་མིག་ལའང་འོད་ 
རླབས་ཀྱིས་ཤུགས་ཆེན་གཙེས་དྲགས་པའི་སྟེང་། དཔེ་རྙིང་ལ་ལ་ཤིན་ཏུའང་ཁ་མི་གསལ་བས་དང་། 
བརྡ་རྙིང་དང་སྐུང་ཡིག་མང་བ། མགྱོགས་བྲིས་དང༌། ཕྱག་རིས་ལ་ལ་ཧ་ཅང་གཟུགས་རྫོབ་པ་ 
སོགས་ཀྱིས་ད་དུང་རྨང་གཞིའི་སྐྱ་ཐིག་ཙམ་ཞིག་ལས་ཚད་ལྡན་ཡང་དག་ཅིག་ཡོང་ཐུབ་མེད་པ་སྨོས་ 
མེད་ཡིན་པས། ཤེས་ལྡན་ཀློག་པ་པོ་ཚོས་ཕྲན་ལ་གུ་ཡངས་བརྩེ་གཟིགས་ཀྱི་སྒོ་ནས། ཡིན་ངེས་
དག་བཅོས་ཀྱི་མཆན་བུ་འདེབས་རོགས་ཞུ་རྒྱུ་དང༌། རྣམ་པ་ཚོའི་ཤེས་ཡོན་གྱི་མཛུབ་སྟོན་འོག 
ཟབ་གཏེར་ཆོས་ཀྱི་མཛོད་ཁང་འདི། མ་འོངས་པར་གཏེར་མའི་ཕྱོགས་ཀྱི་མ་དཔེ་དག་ཤོས་ཤིག་
6

།དཔེ་སྐྲུན་གསལ་ ཤད།
ཏུ་འགྱུར་ཐུབ་པར་སྙིང་ནས་སྨོན་པ་ཡིན་ནོ། །ཞེས་ཡི་གེ་སྒྲིག་སྦྱོར་པས།
7

།དཀར་ཆག
དཀར་ཆག
༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས་ 
རིག་འཛིན་གསང་ལམ་བགྲོད་པའི་ལམ་ཡིག་བཞུགས་སོ། །
སྤྲུལ་པའི་གཏེར་ཆེན་རྣམས་ཀྱི་ཞལ་གདམས་གཅེས་བཏུས།
ཨོཾ༔ ཐུགས་རྗེ་ཆེན་པོ་ངན་སོང་ཀུན་སྐྱོབ་ཀྱི་ལྷ་ཁྲིད་ཞུས་ལེན་ཆེན་མོ་བཞུགས་སོ
གཏེར་ཆེན་རྡོ་རྗེ་གླིང་པ།༼༣༽
ཐུགས་རྗེ་ཆེན་པོ་ངན་སོང་ཀུན་སྐྱོབ་ཀྱི་ཟབ་ཁྲིད་རྒྱབ་ཡིག་ཞུས་ལན་གསལ་བྱེད་སྒྲོན་མེ་ 
བྱ་བ་ཞི་ལྷག་དབྱེར་མེད་དབང་པོ་འབྲིང་ལ་གདམས་པའི་ཞུས་ལན་ཞེས་བྱ་བ་བཞུགས་སོ
གཏེར་ཆེན་རྡོ་རྗེ་གླིང་པ།༼༣༠༽
ཨ༔ ཐུགས་རྗེ་ཆེན་པོ་ངན་སོང་ཀུན་སྐྱོབ་ཀྱི་ཆོས་སྐོར་ལས༔ ལུས་ངག་ཡིད་གསུམ་སྨྲ་བ་གཅོད་ 
པའི་གདམས་པ་དུག་གསུམ་གཅོད་པའི་སྤུ་གྲི་བྱ་བ་བཞུགས་སོ
གཏེར་ཆེན་རྡོ་རྗེ་གླིང་པ།༼༥༣༽
ཧཱུཾཿ ཆོས་འདིའི་རྒྱབ་ཆོས་ཞུས་ལེན་རིན་ཆེན་ཕྲ་བཀོད་ཡང་ཟབ་ཐུགས་ཀྱི་ཉིང་ཁུ་བཞུགས་སྟོ༔
གཏེར་ཆེན་རྡོ་རྗེ་གླིང་པ།
1

༄༅། །དཀར་ཆག
༄༅ བཀའ་རྫོགས་པ་ཆེན་པོ་བླ་མ་བདེ་མཆོག་འཁོར་ལོ་ལས༔ ལོ་ཙཱ་བ་འཁོན་ཀླུ་ཡི་དབང་ 
པོའི་ཞུས་ལན་བཞུགས་སོ གཏེར་ཆེན་ཁམས་པ་ཉི་མ་གྲགས་པ།༼༡༣༠༽
ཨཿ དམ་ཆོས་སྙིང་པོ་སྐོར་ལྔ་ལས༔ ཞལ་གདམས་སྙིང་པོ་འདུས་པ་བཞུགས་སོ༔
མཆོག་གྱུར་བདེ་ཆེན་གླིང་པ།༼༡༥༥༽
ཨ༔ བླ་མ་དགོངས་པ་འདུས་པ་ནོར་བུ་པདྨའི་ཕྲེང་བ་ལས༔ ཚེ་སྒྲུབ་རྒྱལ་བ་འདུས་པའི་བསྟན་སྲུང་ 
ཤ་ཟ་ཁ་མོ་ཆེའི་ལོ་རྒྱུས་དང་ལྷ་སྲས་དམ་འཛིན་རྒྱལ་པོ་ལ་ཞལ་གདམས་རིན་པོ་ཆེ་ 
ནན་ཆགས་སུ་གསུངས་པ་བཞུགས་སོ ཨོ་རྒྱན་ཞིག་པོ་གླིང་པ།كرمعاملا ا 
ཧཱུཾཿ ཞལ་ཐིམ་ཡོན་ཏན་གཏེར་མཛོདཿ ས་མ་ཡཱ༔ རྒྱ་རྒྱ་རྒྱ༔
པདྨ་རྒྱལ་པོ་ཡེ་ཤེས་རོལ་པ་རྩལ།༼༡༧༨༽
༄༅ སྡིག་པ་སྙིང་འཛིངས་ཀྱི་མན་ངག་རྩ་བ་སློབ་དཔོན་པདྨས་མཛད་པ་བཞུགསཿ
རྒྱ་སྟོན་རྡོ་རྗེ་འོད་འབར། རྒྱ་ཞང་ཁྲོམ།༼༢༠༢༽
ཊཿ ཞུས་ལན་གསེར་གྱི་ཐུར་མ་ཞེས་བྱ་བ་ཁྱད་པར་གྱི་ཆོས་བཞུགས་སོ༔
རྒྱ་སྟོན་རྡོ་རྗེ་འོད་འབར། རྒྱ་ཞང་ཁྲོམ།༼༣༡༤༽
ཊཿ རྡོ་རྗེ་ཕག་མོའི་ཟབ་ཁྲིད་ལས༔ ཨུ་རྒྱན་གྱི་ཞལ་གདམས་ནོར་བུའི་ཕྲེང་བ་བཞུགསཿ
པདྨ་ཚེ་དབང་རྒྱལ་པོ།༼༢༢༦༽
༄༅། །སངས་གླིང་བཀའ་ཐང་གི་ཤྲཱི་སེང་ཧའི་ཞལ་གདམས་ཀྱི་དྲིས་ལན་ཉུང་ངུ་རྣམ་གསལ་ 
བཞུགས་སོ། ། ཀརྨ་མཁན་པོ་རིན་ཆེན་དར་རྒྱས།༼༢༤༦༽
༄༅། །བླ་མའི་ཐུགས་སྒྲུབ་བར་ཆད་ཀུན་སེལ་གྱི་ཞལ་གདམས་སྙིང་གི་བྱང་བུ་ལས་བདེ་ཆེན་རྒྱལ་
པོའི་ཐབས་ལམ་གྱི་སྨར་ཁྲིད་བདེ་ཆེན་ཟང་ཐལ་ཞེས་བྱ་བ་བཞུགས།
ཀརྨ་མཁན་པོ་རིན་ཆེན་དར་རྒྱས།༼༣༤༨༽
2

།དཀར་ཆག
༄༅། །སཱཙྪའི་ཆོ་ག་མཚོ་སྐྱེས་མ་ཧཱ་གུ་རུའི་ཞལ་ལུང་གི་ཟུར་རྒྱན་ཟིན་བྲིས་བལྟས་ཆོག་ཏུ་བཀོད་
པ་ཡིད་ཆེས་སུམ་ལྡན་ཞེས་བྱ་བ་བཞུགས་པའི་དབུ་ཕྱོགས་ལགས་སོ། །
ཀརྨ་མཁན་པོ་རིན་ཆེན་དར་རྒྱས།༼༣༥༣༽
༄༅། །རིན་པོ་ཆེ་གཏེར་གྱི་མཛོད་ཆེན་པོ་ལས་འཕྲོས་པའི་གཏམ་ཉུང་གསལ་དྲང་པོར་བརྗོད་པ་
ལྷའི་རྔ་སྒྲ་ཞེས་བྱ་བ་བཞུགས་སོ། །འཇམ་དབྱངས་བློ་གྲོས་རྒྱ་མཚོ། ༼༣༦༣༽
3

༄༅། །ཟབ་གཏེར་ཆོས་ཀྱི་མཛོད་ཁང་།
༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་
པོ་གཅེས་བཏུས་རིག་འཛིན་གསང་ལམ་ 
བགྲོད་པའི་ལམ་ཡིག་བཞུགས་སོ། །

༄༅། །ཟབ་གཏེར་ཆོས་ཀྱི་མཛོད་ཁང་།
ཨོཾ ༔ཨཱཎྷསྶཀླེགཐཎྜགསཱ༔ ཐུགས་རྗེ་ཆེན་པོ་ངན་སོང་ཀུན་སྐྱོབ་ཀྱི་
ལྷ་ཁྲིད་ཞུས་ལེན་ཆེན་མོ་བཞུགས་སོ
ཨཿ ཤྭFIKJ*0ཀླnÉ ཨོཾ་མ་ཎི་པདྨེ་ཧཱུྃ་ཧྲཱི༔ སློབ་དཔོན་ཆེན་པོ་པདྨ་ 
འབྱུང་གནས་ཞེས་བྱ་བ༔ སྐུ་ཕྱག་རྒྱ་ཆེན་པོ་མཆོག་གི་དངོས་གྲུབ་ཐོབ་པ༔ གསུང་ 
དམ་ཆོས་སྒོ་མོ་ཀུན་གྱི་བཀའ་ཡོད་པ༔ ཐུགས་རིག་པ་རྩལ་གྱི་དབང་ཐོབ་པ་ 
དེ་ལ༔ བདག་འདྲ་ཤེལ་དཀར་བཟས༔ མཚན་བཅས་ལྷའི་བསྒོམ་རིམ་ཞུས་པཿ 
ཨེ་མ་ཧོཿ སློབ་དཔོན་ཆེན་པོ་ལགས༔ སྤྱིར་དབང་པོའི་ཁྱད་པར་གྱིས༔ ཐེག་ 
པའི་ཁྲིད་ཚུལ་མང་ཡང༔ དགོས་སུ་ངས་ཐུགས་རྗེ་ཆེན་པོའི་ཞི་ཁྲོ་སྒོམ་པ་དངཿ
གཞན་ཡང་ལྷ་བསྒོམ་པ་ལ་བརྟེན་ནས་ལམ་དུ་བླང་སྟེ ཉམས་སུ་བླང་བའི་ 
གདམས་ངག་ཞུ་འཚལ་ཞེས་ཞུས་པས༔ སློབ་དཔོན་གྱིས་བཀའ་བསྩལ་པ༔ འོ་ 
ལྷ་ལྕམ་ཤེལ་དཀར་ཁྱོད་ཉོན་ཅིག༔ ཡི་དམ་གྱི་ལྷ་མ་བསྒོམས་ན་དངོས་གྲུབ་མི་ 
ཐོབ་པས་འདི་ཤིན་ཏུ་ཟབ༔ དེ་ཡང་ཡི་དམ་གྱི་ལྷ་བསྒོམ་པ་ལ་གང་ཟག་བློ་ཆུང་ 
བས་རིམ་གྱིས་བསྒོམ་པ་དང༔ གང་ཟག་བློ་ཆེ་བས་གཉིས་མེད་གསལ་སྟོང་དུ་ 
བསྒོམ་པ་གཉིས་ཡིན༔ དང་པོར་བློ་ཆུང་རྣམས་ལ༔ ལམ་སྦྱོང་རིན་པོ་ཆེ་ལ་ 
བསླབ་ནཿ སྒྲུབ་པ་པོ་གནས་གང་ན་འདུག་ཀྱང༔ རང་གི་དྲི་ཆུའམ་བུམ་ཆུས་ 
གདོང་བཀྲུས་ལ་བདེ་བའི་སྟན་ལ་རྡོ་རྗེའི་སྐྱིལ་ཀྲུང་ངམ༔ སེམས་དཔའི་དཀྱིལ་
ཀྲུང་གིས་འདུག་སྟེ ཁམས་གསུམ་སེམས་ཅན་ཐམས་ཅད་སྡུག་བསྔའ ལས་
འདོན་པར་བྱ་བའི་ཕྱིར༔ བདག་ཉིད་ཡི་དམ་གྱི་སྐུ་བསྒོམ་སྙམ་པའི་བྱང་ཆུབ་
3

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
སྔོན་དུ་སོང་བས༔ སེམས་ཅན་ཐམས་ཅད་ལ་སྙིང་རྗེའི་སེམས་དང༔ སྡུག་བསྔལ་ 
ལས་བྲལ་བར་བྱ་སྙམ་པའི་བསམ་པ་དང༔ བདེ་བ་དང་འཕྲད་ན་དགའ་བའི་ 
དགའ་བ་དང༔ བདེ་དང་མི་འབྲལ་བའི་བཏང་སྙོམས་རྣམས་བསྒོམ་པར་བྱའོ༔
དེ་ནས་རང་བསྐྱེད་རིམ་ལྟར་གསལ་བཏབ་ལ༔ དེའི་ཐུགས་ཀར་པདྨའི་ཟླ་བའི་ 
སྟེང་དུ༔ ས་བོན་གང་ཡིན་པར་བསམས་ལ༔ དེ་ལས་བྱུང་བའི་འོད་ཀྱིས་ཕྱོགས་ 
བཅུ་ན་བཞུགས་པའི་སངས་རྒྱས་དང་བྱང་ཆུབ་སེམས་དཔའ་དང༔ བླ་མ་
མདུན་གྱི་ནམ་མཁའ་ལ་དམིགས་ལ་ཕྱག་འཚལ་བ་དང༔ མཆོད་པ་འབུལ་བ་ 
དང༔ སྡིག་པ་བཤགས་པ་དང༔ དགེ་བ་ལ་རྗེས་སུ་ཡི་རང་བ་ལ་སོགས་བྱས་ལཿ 
མཎྜལ་དབུལ༔ གསོལ་བ་གདབ༔ བསྔོ་བ་བྱ༔ རྟེན་རྣམས་རང་ལ་ཐིམ་སྟེ དེ་
ཡང་མི་དམིགས་པར་ལྷང་ངེར་བཞགཿ དེ་བསོད་ནམས་ཀྱི་ཚོགས་གསོག་པའི་ 
ཡན་ལག་ཡིན་གསུངས༔ ཨོཾ་མ་ཎི་པདྨེ་ཧཱུྃ་ཧྲཱིཿ
ཡེ་ཤེས་ཀྱི་ཚོགས་བསག་པ་ནི༔ རང་གི་སྙིང་ཁའི་ས་བོན་ལས༔ འོད་འཕྲོས་ 
བདག་གི་ལུས་ངག་ཐམས་ཅད་ཀྱང་འོད་ཀྱི་གོང་བུར་གྱུར༔ ཕྱོགས་བཅུར་འཕྲོས༔ 
སྣོད་བཅུད་ཀྱང་འོད་དུ་གྱུར༔ སྣོད་ཀྱི་འོད་བཅུད་ལ་འདུས༔ ལུས་ཀྱང་མེ་ 
ལོང་ལ་ཧས་བཏབ་པ་ལྟར་འདུས༔ དེ་པདྨའམ་ཉི་ཟླ་ལ་འདུས༔ དེ་ས་བོན་ལ་ 
འདུས༔ ས་བོན་ཡང་སྐྲའི་རྩེ་མོ་རྩམ་ལ་འདུས༔ དེ་ཡང་མི་དམིགས་པ་སྟོང་པ་ 
ཉིད་དུ་ལྷང་ངེ་བསྒོམ༔ དེས་རྟག་མཐའ་བསལ་བ་ཤེས་བྱའི་དྲི་མ་བསལ་བ་བྱ་ 
བ་ཡིན༔ དེར་བསྒོམ་པས་སྐྱོ་ན་བཟླས་པ་བྱ་སྟེ༔ དེ་ཡང་རྡོ་རྗེ་ཤུབ་བུའི་བཟླས་ 
པ་ནི མཐོང་རྐས་ཐོས་རྩམ་བྱ རྡོ་རྗེ་དབྱངས་ཀྱི་བཟླས་པ་ནི འཛབ་ 
དབྱངས་སུ་གྲགས༔ རྡོ་རྗེའི་བཟླས་པ་ནི༔ ཡིད་རླུང་གི་འབྱུང་འཇུག་གིས་
4

༄༅། །ཟབ་གཏེར་ཆོས་ཀྱི་མཛོད་ཁང་།
བཟླའོ༔ འཁོར་ལོ་ལྟ་བུའི་བཟླས་པ་ནི ཁ་ནས་ཐོན་ལྟེ་བར་ཞུགས༔ སྙིང་ཁའི་ 
ས་བོན་ལ་ཐིམ་པར་བསམ་མོ༔ ཕྲེང་བ་ལྟ་བུའི་བཟླས་པ་ནི༔ ཐུགས་ཀའི་ས་བོན་ 
ལ་སྔགས་ཀྱི་ཕྲེང་བས་བསྐོར་ནས་ཡི་གེ་ལ་སེམས་རྩེ་གཅིག་ཏུ་དམིགས་ཏེ་བཟླས་ 
པར་བྱའོ༔ སྒྲ་ལ་དམིགས་པའི་བཟླས་པ་ནི༔ སྔགས་ཀྱི་སྒྲ་དེ་ལ་སེམས་གཏད་ 
གཞན་དུ་སྐད་ཅིག་ཀྱང་མ་ཡེངས་པར་བྱའོ༔ དེ་ནི་ངག་སྔགས་བཟླས་པའི་རིམ་ 
པ་ཡིན་གསུངས་སོ༔ ཨོཾ་མ་ཎི་པདྨེ་ཧཱུྃ་ཧྲཱིཿ འོ་ན་ཐུན་མཚམས་སུ་ཇི་ལྟར་བྱེད་ 
ཞུས་པས༔ སློབ་དཔོན་ཆེན་པོའི་ཞལ་ནས༔ བཟླས་པས་སྐྱོ་ན་རོལ་མོའི་སྒྲ་ 
སྒྲོགས༔ ཉམས་སྒྲིབ་བསང་ཕྱིར་བཤགས་པ་བྱ༔ འཐིབས་པ་བསང་བའི་གར་བྱ༔ 
སྐྱོ་བ་སངས་ཕྱིར་བྲོ་བྱ༔ ཡི་དམ་ལྷ་ལ་བསྟོད་པ་བྱ༔ ཚོགས་འཁོར་བསྐོར༔ ཡ་ 
མཚན་གྱི་གཏམ་བརྗོད༔ དམ་ཚིག་བསྡུ ཡེ་ཤེས་པ་གཤེགསཿ དཀྱིལ་འཁོར་ 
གསུམ་གྱི་ངང་ནས་སྤྱོད་ལམ་བསྐྱང་བར་བྱ་གསུངས་སོ༔ ལར་བོད་ཀྱི་མི་འདི་ 
རྣམས་ལྷ་བསྒོམས་པས་ལུས་སྤྲུལ་སྐུར་གྲོལ་བ་དེ་བཞག་ནས་ཐ་མལ་གྱི་སྤྱོད་པ་ 
བྱེད༔ སྔགས་བཟླས་པས་ངག་ལོངས་སྐུར་གྲོལ་བ་དེ་བཞག་ནས༔ ལོང་གཏམ་ 
བཟླའོ༔ སེམས་མ་བཅོས་པར་བཞག་པས༔ ཆོས་སྐུར་གྲོལ་བ་དེ་བཞག་ནས༔ 
ཙབ་ཙུབ་མང༔ ཤེས་རབ་ཆུང་ལ་ལོག་ལྟ་ཆེ གོ་བ་ཆུང་ལ་གསར་འགྲོག་ཆེ 
མགོ་ཐོན་ཉུང་ལ་རྩོམ་པ་མང༔ རྒྱ་བོད་ན་སྔགས་ལ་མ་ཎི་ལས་ཟབ་པ་མེད༔ སྤྲང་ 
པོའི་ཆོས་ཟེར་ངོ་ཚ་བྱེད་དུ་ཡོངཿ ཁྱོད་རང་གོང་སྙན་རྒྱུན་དུ་སྐྱེལ་ན་དེ་ལྟར་ 
རྨིས྄་ཨང་གསུངས་སོ༔ ཨོཾ་མ་ཎི་པདྨེ་ཧཱུྃ་ཧྲཱིཿ
སློབ་དཔོན་གྱི་ཞལ་ནས༔ སྒྲུབ་མཆོད་ལ་སོགས་བྱེད་ན༔ རྟེན་མདུན་དུ་བཀྲམཿ 
དེའི་མདུན་དུ་དྲི་ཞིམ་ཆུས་མཎྜལ་བྱུགས༔ སྐད་ཅིག་གིས་ལྷའི་ང་རྒྱལ་གྱིས་འོད་
5

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཟེར་སྤྲོས༔ སྐུ་གསུམ་ཕྱོགས་བཅུ་ནས་གདན་དྲངས༔ རྟེན་རྣམས་ལ་བསྟིམས༔ 
ཕྱི་ཕྱོགས་བཅུའི་བདེ་གཤེགས་རིག་འཛིན་ཐམས་ཅད་བསྐོར་ནས་འཁྱིལ་ལེར་ 
འདུག་པར་བསམ་ལ༔ རང་གིས་ཅི་འབྱོར་གྱིས་མཆོད༔ བདུན་རྣམ་དག་ལ་ 
སོགས་བྱ༔ གསོལ་བ་གདབ༔ གཏོར་མ་བཏང༔ སཱཙྪ་གདབ༔ སྐོར་བ་བྱའོ་ 
གསུངས༔ བཀའ་ཀློག་པ་དང༔ ཁ་འདོན་བྱེད་པར་འདོད་ན༔ རང་གི་ལྕེ་སྐད་ 
ཅིག་གིས་སྟོང་པའི་ངང་ལས་ཧཱུྃ་དུ་གྱུར༔ དེ་ལས་རྡོ་རྗེ་རྩེ་ལྔ་པར་བསམས་ལ 
རྡོ་རྗེའི་རྩེ་ལས་ཁ་འདོན་གང་ཡིན་གྱི་སྒྲ་དེ་ཐོན་པས༔ ལྷ་དང་ལྷ་མིན་རིགས་ 
དྲུག་གང་ཡིན་གྱི་དབང་པོའི་སྐད་དུ་ལྷང་ལྷང་གྱུར་པ་ཐོས་པས༔ སེམས་ཅན་ 
ཐམས་ཅད་ཀྱིས་གོ་སྟེ འཁོར་བ་ལས་སྒྲོལ་བར་བསམ་པ་ཡིན་གསུངས༔ ཨོཾ་མ་ 
ཎི་པདྨེ་ཧཱུྃ་ཧྲཱིཿ ལྷ་ལྕམ་གྱིས་ཞུས་པ༔ བསྐྱེད་རིམ་དེ་ལ་རྫོགས་རིམ་གྱི་རྒྱས་ཇི་ 
ལྟར་གདབ་ལགས་ཞུས་པས༔ སློབ་དཔོན་ཆེན་པོའི་ཞལ་ནས༔ རྫོགས་རིམ་ 
བསྒོམ་པར་འདོད་པའི་རྣལ་འབྱོར་པས༔ རང་ལྷ་སྐུར་བསྒོམ་པའི་ཐུན་སྟོང་ 
པའི་ཚེ༔ ཡེ་ཤེས་པ་གཤེགས་སུ་གསོལ༔ རིག་པ་འོད་དུ་ཞུ་ནས༔ ཡི་དམ་ལྷའི་ 
ས་བོན་འོད་དུ་གྱུརཿ ཧཱུཾ་རིམ་གྱིས་འདུས་ནས་ཐིག་ལེར་གྱུར༔ ཐིག་ལེ་དེ་ཡང་ 
རིམ་གྱིས་ཕྲ་བར་གྱུར་ནས་སྟོང་པར་གནས༔ དེའི་ངང་ལས་ཆོས་ཐམས་ཅད་དེ་
ཁོ་ན་ཉིད་སྟོང་གསལ་མི་རྟོག་པ་ཡོད་མེད་ཀྱི་མཐའ་དང་བྲལ་བ་ལ་གནས་པར་
བྱའོ༔ ཡང་ན་ཁྲིད་ཡིག་གམ༔ བླ་མའི་ངོ་སྤྲོད་ལྟར་གསལ་བར་བྱེད་པ་ཡིན་ 
གསུངས༔ དེ་ལྟར་གང་ཟག་དེས་ཞག་རེ་ལ་ཐུན་བཞིར་ཉམས་སུ་བླངས་པསཿ 
ཚེ་འདི་ཉིད་ལ་ཕྱག་རྒྱ་ཆེན་པོའི་རིག་འཛིན་ཐོབ་སྟེ་མངོན་པར་རྫོགས་པར་
སངས་རྒྱས་པ་ལ་ཐེ་ཚོམ་མེད་གསུངས དེ་རྣམས་ནི་གང་ཟག་དབང་པོ་ཐ་མའི་
6

༄༅། །ཟབ་གཏེར་ཆོས་ཀྱི་མཛོད་ཁང་།
དོན་དུ་རིམ་གྱིས་བསྒོམ་པ་ལ་གདམས་པའི་ཞུས་ལན་ནོ༔ ས་མ་ཡཱཡཱཿ རྒྱ་རྒྱ་རྒྱ
ཕགྒམྦཐཱ༔ ཨོཾ་མ་ཎི་པདྨེ་ཧཱུྃ་ཧྲཱི༔ སློབ་དཔོན་ཆེན་པོ་ལ༔ 
ལྷ་ལྕམ་གྱིས་ཞུས་པ༔ གང་ཟག་དབང་པོ་རབ་ཀྱིས་ཇི་ལྟར་བསྒོམ་པ་ལགས་ཞེས་ 
ཞུས་པསཿ བཀའ་བསྩལ་པ༔ རབ་ཀྱིས་བསྒོམ་པ་ནི༔ རིམ་གྱིས་བསྐྱེད་པ་མ་ 
ཡིན༔ སྙིང་པོའམ་ཚིག་བརྗོད་དྲན་པ་ཙམ་གྱིས་ཆུ་ལས་ཆུ་བུར་རྡོལ་བའི་ཚུལ་ 
དུ་སྐད་ཅིག་གིས་རང་བྱུང་དུ་གསལ་བ་ནི༔ སྤྱན་དྲངས་པ་ཡང་ཡིན༔ བདག་
ལྷར་གསལ་བ་དེ་དབྱིངས༔ སྣང་ལ་རང་བཞིན་མེད་པ་དེ་ཡེ་ཤེས་ཡིན༔ དབྱེ་ 
བ་མེད་པ་དེ་དབྱིངས་དང་ཡེ་ཤེས་དབྱེ་བ་མེད་པ་ཡིན༔ ཀུན་རྫོབ་ཏུ་མ་འགག་ 
པ་ལྷར་སྣང་བ་ཡིན༔ ལྷ་སྣང་ལ་རང་བཞིན་མེད་པ་དེ་ངོ་བོ་སྟོང་པ་དེ་དོན་ 
དམ་ཡིན༔ དེ་གཉིས་དོན་དམ་དང་ཀུན་རྫོབ་དབྱེར་མེད་པའོ༔ སྟོང་པ་དེའི་ 
ངོ་བོ་གསལ་བ་དེ་རང་བཞིན་རྒྱན་ཆ༔ ཕྱག་རྒྱ་དང་བཅས་པ་དེ་ཐུགས་རྗེ་ཡིན༔ 
ལྷ་ཡབ་ཏུ་སྣང་བ་ཐབས༔ ཡུམ་དུ་སྣང་བ་ཤེས་རབ༔ ཐབས་ཤེས་རབ་དབྱེར་ 
མེད་པ་ཡིན༔ ལྷར་སྣང་བ་དེ་བདེ་བ༔ རང་བཞིན་མེད་པ་དེ་སྟོང་པ༔ བདེ་ 
སྟོང་དབྱེར་མེད་ཡིན༔ ལྷར་སྣང་བ་དེ་རིག་པ༔ རང་བཞིན་ངོ་བོ་སྟོང་པ་དེ་ 
སྟོང་པ༔ རིག་སྟོང་དབྱེར་མེད་ཡིན༔ ལྷར་སྣང་བ་གསལ་བ༔ རང་བཞིན་མེད་ 
པས་སྟོང་པ༔ གསལ་སྟོང་དབྱེར་མེད་ཡིན༔ དེ་ལྟར་གསལ་བ་དེ་སྐུ་སྣང་ལ་ 
རང་བཞིན་མེད་པས་བསྒྲེས་རྒུད་མི་མངའ༔ གསུང་ལ་འགག་པ་མེད་པས་སྙིང་ 
པོ་རྒྱུན་མི་ཆད༔ ཐུགས་ལ་སྐྱེ་ཤི་མེད་པས་ཆོས་ཉིད་རྒྱུན་མི་ཆད༔ འགྲོ་ཉལ་ 
འདུག་འཆག་སྤྱོད་ལམ་གང་བྱེད་ཀྱང༔ དཀྱིལ་འཁོར་གསུམ་དང་མི་འབྲལ་ 
བར་གསལ་བ་དེ་དབང་པོ་རབ་ཀྱི་ཉམས་ལེན་ཡིན༔ ཤིན་ཏུ་དཀའ༔ སྔོན་
7

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
སྦྱངས་ལས་འཕྲོ་ཅན་འགའི་སྤྱོད་ཡུལ་ཡིན་མོད༔ སྙིགས་མའི་སེམས་ཅན་ཉོན་ 
མོངས་པ་ནི་རགས༔ གཉེན་པོ་ནི་ཞན༔ བསྐྱེད་རིམ་མ་བསྒོམས་པ་ནས་རྫོགས་ 
རིམ་སྒོམ་འདོདཿ གཉིས་ཀ་མེད་པར་ལས་སྦྱོར་རྩོམ་འདོད༔ ལུང་མེད་པར་ 
དབང་བསྐུར༔ དབང་མ་ཐོབ་པར་གདམས་པ་སྟོན༔ ཁ་ལ་དགེ་སྡིག་ལས་ 
འདས་ཟེར༔ སེམས་ཀྱིས་ཚེར་མ་ཞིག་ཟུག་པའི་རྐྱེན་མི་ཐེག༔ སྒོམ་མི་དགོས་ 
ཟེར་དད་པ་ཅན་རེ་རེ་ཡོད་ན་དྲེད་དུ་འཇུག ཚོགས་དྲུག་ལྷུག་པ་ཡིན་ཟེར་གྱི་ 
ཁྱི་ཕག་ལྟ་བུའི་སྤྱོད་པ་བྱས་ནས༔ གསང་སྔགས་ཆུ་ལྟར་གློདཿ༔ བསྒོམ་མེད་ཡིན་ 
ཟེར་ནས་གྲོང་ཁ་ཁྱི་ལྟར་གཡུགས་པ་མནར་མེད་དམྱལ་བར་སྐྱེ་ཞིང༔ བསྟན་ 
པའི་རུ་ཏྲ་མང་པོར་སྐྱེས་དོགས་ཡོད་པསཿ འདི་ལྟར་ཤེས་པ་ཉུང་གསུངས༔ ཨོཾ་ 
མ་ཎི་པདྨེ་ཧཱུྃ་ཧྲཱི༔
སློབ་དཔོན་ལ་ལྷ་ལྕམ་གྱིས་ཞུས་པ༔ ཡི་དམ་གྱི་ལྷ་བསྒོམ་པ་ལ་སེམས་ཟིན་ 
པ་འདི་ཉུང་བས༔ སེམས་ཟིན་པའི་གདམས་པ་ཞིག་ཞུ་ཞུས་པས༔ བཀའ་ 
བསྩལ་པ༔ དང་པོ་ལྷ་གསལ་བར་བྱ་བའི་མན་ངག་ལ༔ མདུན་དུ་བསྒོམས་ཀྱང་ 
རུང་༔ བདག་ལྟར་བསྒོམས་ཀྱང་རུང༔ བླ་མའི་བཀའ་དྲིན་ཐོབ་ནས བླ་མས་ 
སློབ་མ་ལ་དབང་བསྐུར༔ བགེགས་བསྲུངས་པ་བྱས་ཏེ༔ ཤེས་པ་བློད་པའི བྲིས་ 
སྐུ་ལེགས་པ་ཞིག་མདུན་དུ་བཀྲམ༔ སྟན་བདེ་བ་ལ་འདུག་སྟེ༔ ཅི་ལ་ཡང་མི་ 
རྟོག་པར་དར་ཅིག་བཞགཿ དེ་ནས་གཟུགས་ལ་དབུ་ནས་ཞབས་སུ་དར་ཅིག་ 
བལྟ༔ ཞབས་ནས་དབུར་བལྟ༔ ཡང་ངང་ལ་གློད༔ དེས་ལྟར་ཞག་གསུམ་བཞིར་ 
བྱས་པས༔ རྨི་ལམ་དུའང་ལྷ་དེ་ལམ་ལམ་བྱུང་ན་འབྱོངས་པའི་རྟགས་ཡིནཿ མི་ 
གསལ་ན་གཟུགས་བརྙན་ལ་བལྟས་ཏེ་རྣམ་རྟོག་འགྱུ་བ་བཅད་ཅིང་བསྒོམ༔ དེ་
8

༄༅། །ཟབ་གཏེར་ཆོས་ཀྱི་མཛོད་ཁང་།
ལ་ཉམས་ལྔ་འཆར༔ གཡོ་བའི་ཉམས་བྱ་བ་སེམས་མི་གནས་པར་རྟོག་པ་ཇེ་མང་ 
དུ་སོང་བ་དང༔ སེམས་ཟིན་པ་རི་གཟར་གྱི་ཆུ་ལྟ་བུ་དང༔ བསྒོམ་པའི་ཉམས་ 
བྱ་བ་རེས་ལྷའི་རྣམ་པ་ཝལ་ཝལ གསལ་བ་ནི་རྫིང་ཆུས་བཀང་བ་ལྟ་བུའོ༔ དེ་ 
ནས་ལྷར་གསལ་བ་དེ༔རྒྱང་རིང་ཐུང་གང་དུ་འདུག་ཀྱང་གསལ་ཞིང་ཐུན་སུམ་ 
ཆའམ༔ ཕྱེད་རྩམ་དུ་གནས་ནུས་ཤིང་རྟོག་པ་རགས་པ་མི་འགྱུ་ན་ཐོབ་པའི་ཉམས་ 
སོ ལྷར་གསལ་བ་མི་རྟོག་པ་མི་འགྱུ་བར་ལྷར་གསལ་བ་ལ་ཐུན་ཡང་ ནུས་པ་ནི་
བརྟན་པའི་ཉམས་ཏེ་རི་རབ་ལྟ་བུའོ༔ དེ་ནས་ཉིན་མཚན་ཕྱེད་པར་གནས་ན་ 
མཐར་ཕྱིན་པའི་ཉམས་སོ༔ སླར་རྣལ་འབྱོར་པ་རང་གི་ཉམས་དང་སྦྱོར༔ ལྷ་མི་ 
གསལ་བ་ལ་ཡུན་རིང་ན་ཁམས་འཁྲུགས༔ སུན་དབྱུང༔ཏིང་ངེ་འཛིན་ལ་བོགས་ 
མི་ཐོནཿ༔ རྟོག་པ་སླར་མང་དུ་སོང་བའང་འབྱུང སྤྱིར་ཐུན་ཆུང་བ་བསལ་བ་ 
གལ་ཆེ༔ སྣང་བ་དང་བཅས་པ༔ ཉིན་པར་དང་མར་མེ་ཡོད་དུས་བསྒོམཿ 
གཉིད་སད་མ་ཐག་དང༔ མྱས་མྱོས༔ རབ་རིབ་ལ་མི་སྒོམ༔ ཉིན་མོ་ཐུན་བརྒྱད་ 
དུ་བསྒོམ་ཞིང༔ མཚན་མོ་སྙིར་ཚིམ་པར་སློག་པ་གནད་ཡིན༔ གཉིད་ཚིམ་པར་ 
ལོག་པ། སྒོམ་པ་སྟོང་པའི་ཚེ༔ གློ་བུར་དུ་ལྡང་ན་ཏིང་ངེ་འཛིན་འཆོལ་བས་ 
དལ་བུས་གསལ་བ་ལ་གཏོང་གསུངས་སོ ཨོཾ་མ་ཎི་པདྨེ་ཧཱུྃ་ཧྲཱིཿ ལྷ་གསལ་བ་དེ་ 
ཡུན་རིང་དུ་གཏོང་བའི་ཐབས་ཤིག་ཞུ་ཞུས་པས༔
བཀའ་བསྩལ་པ༔ དེ་ནི་གོང་ལྟར་གསལ་ཐེབས་པ་དང༔ བཟླས་པའི་ཐུན་ 
གྱིས་ཕྱེས་ཏེ༔ ནང་དབུགས་ཀྱི་གྲངས་ཀྱིས་ཚད་གཟུང༔ ཆུ་ཚོད་ཀྱི་དགོས་པས་ 
ཁམས་མི་ཟློག་པའོ༔ བསྒོམ་ཚད་ཟིན༔ ཏིང་ངེ་འཛིན་བོགས་ཆེ་བའོ༔ གྲངས་ 
ཕྲེང་བ་ལ་ཡིད་ཀྱིས་གཟུང་བའོ༔ རིམ་གྱིས་ཐུན་རྗེས་ལ་བརྟགས་ཏེ་ངལ་བསོ་
9

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
བའོ༔ གྲིབ་ཚད་ནི་ཉིན་གཅིག་ལ་ཐུན་དྲུག་ཏུ་བཅད་ལ༔ སྒྲིབ་ཚད་དེར་སླེབས་ 
པ་དང་ངལ་བསོའོ༔ མདོར་ན་ཐུན་བརྒྱད་བསྒོམ༔ བརྒྱད་ངལ་བསོ་བའོ༔ དེ་ 
ནས་ཐུན་ཇེ་རིང་ལ་གྲངས་ཉུང་དུ་བཏང་སྟེ་བསྒོམ་མོ༔ དེ་ནས་ཉི་མ་དང༔ ཞག་ 
དང་༔ ཟླ་བ་དང༔ ལོར་གནས་ནུས་སོ༔ མདོར་ན་ཐུན་ཇི་ལྟར་རིང་ཡང་མི་སུན་ 
ཅིང༔ གསལ་བ་རྟོག་པ་མི་འགྱུ་བའི་ངང་ལས་ཡུན་རིང་དུ་བག་གིས་བསྲིང་ངོ
དེ་ལྷར་གསལ་བ་ལ་ཡུན་རིང་པར་བྱ་བའི་མན་ངག་གོ༔ ས་མ་ཡཱ༔ རྒྱ་རྒྱ་རྒྱ༔
ཨོཾ་མ་ཎི་པདྨེ་ཧཱུྃ་ཧྲཱི༔
ཡང་ཞུས་པ༔ ལྷ་བསྒོམ་པ་དེ་ལ་འགྱུར་བའི་ཐབས་ཇི་ལྟར་བཅོས་ཞུས་པསཿ 
བཀའ་བསྩལ་པ༔ དེ་ལ་སྐྱོན་བཟུང་བ་དང༔ བཅོས་ཐབས་གཉིས་ཡིན་གསུངས༔ 
དང་པོ་ལ་སྤྱིའི་སྐྱོན་དང༔ ཁྱད་པར་གྱི་སྐྱོན་གཉིས་ཡིན༔ སྤྱིའི་སྐྱོན་དམིགས་ 
པ་བརྗེད་པ་དང༔ ལེ་ལོ་དང༔ དོགས་པ་དང༔ བྱིང་བ་དང༔ རྒོད་པ་དང༔ མི་ 
རྩོལ་བའོ༔ དེ་ལ་བརྗེད་པ་ནི༔ བསྒོམ་པ་ཡེངས་པའོ༔ ལེ་ལོ་ནི་བཏང་སྙོམས་སུ་ 
བཞག་པའོ༔ དོགས་པ་ནི་གོལ་སར་ལྷུང་དོགས་པའོ༔ བྱིང་བ་ནི་རྐྱེན་གྱིས་བྱིང་ 
བ་དང་རང་བཞིན་གྱིས་བྱིང་བའོ༔ རྒོད་པ་ནི་རྐྱེན་གྱིས་རྒོད་པ་དང་རང་བཞིན་ 
གྱིས་རྒོད་པ་དང༔ ཆེད་དུ་བྱས་པས་རྒོད་པའོ༔ རྩོལ་བ་ནི་ལྷར་གསལ་བཞིན་ 
དུ༔ ཆོག་མ་ཤེས་ཏེ་གསལ་བཏབ་པས་སླར་རྟོག་པ་ཅན་ནོ༔ ཁྱད་པར་གྱི་སྐྱོན་ 
ནི༔ ལྷ་སྒོམ་པའི་ཚེ་རབ་རིབ་ཀྱི་སྐྱོན་དང༔ མགོ་མཇུག་ལོག་པ་དང༔ སྒྲིབ་པ་ 
དང་༔ སྐུའི་འགྱུར་ཚད་དང༔ ཆ་ལུགས་འགྱུར་བ་དང༔ དབྱིབས་འགྱུར་བ་ 
དང༔ གྲངས་དང༔ བཞུགས་ཚུལ༔ སྐུ་མདོག༔ ཁ་དོག་འབའ་ཞིག་ཏུ་སྣང་བ་ 
དང༔ དབྱིབས་སྣ་ཚོགས་སུ་འགྱུར་བ་དང༔ འཕྲེད་ལ་འདུག་པ་དང༔ རིམ་
10

༄༅། །ཟབ་གཏེར་ཆོས་ཀྱི་མཛོད་ཁང་།
པར་ཕུབ་པ་དང༔ སྐྱོན་བཅུ་གཉིས་པོ་སྤང་གསུངས་སོ༔ སྐྱོན་དེ་རྣམས་སེལ་ 
བའི་ཐབས་ཞུ་ཞུས་པས༔ གསུངས་པ༔ སྤྱིར་སྐྱོན་བདུན་ལ་སྤོང་བའང་བདུན་ཏེ། 
བརྒྱད་བརྟེན༔ དམིགས་པ་རྗེད་པ་ལ་དྲན་པ་བརྟེནཿ ལེ་ལོ་ལ་དད་པ་དང་ 
བརྩོན་འགྲུས་བརྟེན༔ དོགས་པའི་གཉེན་པོར་རྟོགས་པ་བརྟེན༔ བྱིང་བ་ལ་བྲོད་ 
པ་བརྟེན༔ ཁྲུས་བྱ༔ འཁྲུལ་འཁོར་བྱ༔ རྒོད་ན་འཁོར་བ་ལ་སྐྱོ་བ་སྐྱེ༔ སེམས་ 
དྲན་པས་གཟུང༔ དམིགས་པ་ལ་བདག་ མེད། ༔ བྱིང་རྒོད་ལ་ཤེས་བཞིན་གྱི་བྱ་ 
ར་བརྟེན༔ རྩོལ་བ་འདོད་ན་བཏང་སྙོམས་བརྟེན༔ མི་རྩོལ་བར་བརྩོན་འགྲུས་ 
བསྐྱེདཿ༔ ཁྱད་པར་གྱི་བཅོས་ནི༔ རབ་རིབ་མག་མོག་ལ༔ སྟོང་ཉིད་མི་རྟག་པ་ 
བསྒོམས་པའི་རྗེས་ལ་བྲིས་སྐུ་ལ་ཞིབ་ཏུ་བལྟས་ལ་བསྒོམ༔ འགྱུར་བ་ལ་སྐུ་དེ་ 
སྤྲོས་པ་ཅན་ཤིན་ཏུ་བརྟན་པ༔ སྣ་བུག་ནས་ཕོ་རོག་ཐོན་འདུག་བྱེད་པ༔ ཡན་ 
ལག་ལ་བྱ་དང་ལུག་དང༔ རི་དྭགས་རྩེ་བ ལྡེར་སོ་ལྟ་བུ་རི་རྩམ་བསྒོམ ཁ་ 
དོག་འགྱུར་བ་ལ༔ ཁྲག་མཁྲིས་ལ་སོགས་པ་ཁམས་ཀྱི་ཚ་བས༔ སེར་པོ་དང་ 
དམར་པོ་ལ་སོགས་པར་འགྱུར་བ་ཡོད༔ དེ་ལ་ཁམས་གསོ་བཅོས་ཁ་བྱའོ༔ སླར་ 
གྱི་གང་བློ་ལ་མི་བདེ་བ་དེ་ལ༔ ཕུར་ཚུགས་སུ་ནན་ཆགས་བྱས་པས༔ སྐྱོན་ཐོན་ 
པ་ཡིན་ནོ༔ སྟོང་ཉིད་མི་རྟོག་པ་དང༔ ལྷ་སྐུ་ལ་སེམས་གཏད་ཅིང༔ སྒོམ་པ་ 
སྤེལ་བས༔ མདངས་གཅིག་གིས་འདོན་པ་གནད་ཆེ་གསུངས་སོ
ལྷ་དེ་ལམ་དུ་ལོངས་ནས་སྐྱོན་མེད་དུ་གསལ་ན༔ མི་རྟོག་པ་དང་ཕྲལ་ལངས་ 
པ༔ ཉལ་བ༔ ལངས་པ༔ འདུག་པ༔ གན་རྐྱལ༔ ཁ་སྦུབས༔ རི་ཐང༔ ཉེ་བ༔ རིང་ 
པ༔ རྡོའི་སྟེང༔ ཆུའི་དཀྱིལ༔ གང་དུའང་བསྒོམ་བཏུབ་ན་ལམ་དུ་ལོངས་པ་ཡིན་ 
གསུངས་སོ༔ འོ་ན་ལྷ་དང་བསྲེ་ན་ཇི་ལྟར་བསྲེ་ཞུས་པས༔ སློབ་དཔོན་གྱིས་
11

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
གསུངས་པ༔ དེ་ཡང་ལྷ་དེ་སློང་པ་དང༔ རང་ལ་བསྟིམས་ནས༔ སྐུ་རྒྱན་གཅིག་ 
པའམ༔ དཀྱིལ་འཁོར་དང༔ ཞིང་ཁམས་གང་ཡིན་རྫོགས་པར་བསྒོམ༔ ལྷ་དོན་ 
ལ་སྦྱར་ན༔ བདག་ཉིད་ཀྱི་རྟོག་པའི་ལྷ་དེ་བརྟན་པ་དང༔ རང་གི་སེམས་ལྷ་ 
སྐུར་ལམ་ཤར་བ་ལསཿ༔ དོན་རིག་པ་ཀ་དག་གི་དབྱིངས༔ ངོ་བོ་ཉིད་དེ་གང་ 
ནས་ཀྱང་མ་འོངས༔ གར་ཡང་མ་སོང༔ སྣང་ལ་རང་བཞིན་མེད་པ་གཉིས་ 
མེད་ཀྱི་སྐུར་ཤེས་པར་བྱ༔ དེ་ལྟར་དོན་ལ་སྦྱངས་པའི་རྣལ་འབྱོར་པས༔ བསྒོམ་ 
པའི་དམ་ཚིག་དྲུག་བསྲུངས་ཏེ༔ མན་ངག་སྟོན་པའི་བླ་མ་ལ་གདུང་བ་རྒྱུན་མི་ 
གཅད་པ་དང༔ ཏིང་ངེ་འཛིན་མཐུན་པ་བརྟེན་པ་དང༔ མི་མཐུན་པ་དོར་བ་ 
དང༔ སྤྱོད་ལམ་ཀུན་ནས་མི་གཡེང༔ ཏིང་ངེ་འཛིན་ཡལ་བར་མི་འདོར་བ་ 
དང༔ ཡི་དམ་གྱི་ལྷ་མི་སྤོང་བར༔ མཐར་དབྱུང་བ་དང༔ ལྷ་སྒོམ་པ་བསང་བ་ 
དང༔ ཡི་དམ་ལྷ་ལ་སྤོང་ལེན་གྱི་སེམས་སྤོང་བ་དང༔ ལྷ་གང་བསྒོམས་ཀྱང་ 
སངས་རྒྱས་ཐམས་ཅད་བསྒོམ་པ་ཡིན སངས་རྒྱས་ཀྱང་རང་སེམས་ཀྱི་ངོ་བོ་ 
རྟོགས་པ་ལས་ལོགས་ན་མེད༔ ཡི་དམ་ཡང་སེམས་ཀྱི་ཆོ་འཕྲུལ་ཡིན༔ དེ་རྣམས་
ལྷ་དང་བསྲེ་ཞིང་ལྷ་དོན་ལ་སྦྱོར་བའི་མན་ངག་ཡིན་གསུངས་སོ༔
ཡང་ཞུས་པ༔ ལྷ་བསྒྲུབས་པསཿ༔ སྒྲུབ་རྟགས་དང་མཚན་མ་ཇི་ལྟར་ཡོད་ 
ལགས་ཞུས་པས༔ སློབ་དཔོན་གྱིས་གསུངས་པ༔ རྟགས་ལ་རྨི་ལྟས་དང༔ དྲོད་ 
རྟགས་དང༔ མཚན་ལྟས་དང༔ རྟགས་སོ མཚན་ལྟས་ལྔ་ནི༔ དུ་བ་ལྟ་བུ་དང 
སྨིག་རྒྱུ་ལྟ་བུ་དང སྲིན་བུ་མེ་ཁྱེར་ལྟ་བུ་དང༔ སྤྲིན་མེད་པའི་ནམ་མཁའ་ལྟ་བུ་ 
དང༔ དེ་རྣམས་ཉམས་ཀྱི་དཔེའོ༔ རྨི་ལྟས་ནི༔ སངས་རྒྱས་དང༔ བྱང་ཆུབ་ 
སེམས་དཔའ་རྣམས་སྐུ་སོ་སོར་མཐོང་བ་དང༔ སངས་རྒྱས་དང་བདག་མཚུངས་
12

༄༅། །ཟབ་གཏེར་ཆོས་ཀྱི་མཛོད་ཁང་།
པར་མཐོང་བ་དང༔ བདག་ལྷར་གསལ་བའི་སྐུ་མདུན་རྒྱབ་མེད་པར་མཐོང་བ་ 
དང༔ སངས་རྒྱས་དང་བྱང་ཆུབ་སེམས་དཔའ་ཐམས་ཅད་ཀྱིས་བདག་ལྷར་ 
གསལ་བ་ལ་ཕྱག་འཚལ་ཞིང་མཆོད་པ་བྱེད་པར་མཐོང་བ་དང༔ སངས་རྒྱས་ 
རྣམས་ཀྱིས་ཆོས་ཟབ་མོ་སྟེར་བ་དང བཤད་པ་རྨི༔ གཅེར་བུར་ཕྱུང་ནས་ 
མཆོངས་ན་བག་ཆགས་སྒྲིབ་པ་དག་པའི་རྟགས༔སྐས་ལ་འཛེག་པ་ལམ་སྣ་
ཟིན་པའི་རྟགས༔ སེངྒེ་གླང་པོ་ལ་བཞོན་པ་ས་ནོན་པའི་རྟགས༔ གཟུགས་བརྙན་ 
འཛུམ་པ་ལ་སོགས་ལུང་སྟོན་པའི་རྟགས་དང་༔ ཉམས་དགའ་བ་བྱིན་ཆེ་བ༔ 
གཟེངས་མཐོ་བ༔ སྤོབས་པ་སྐྱེ་བ༔ ཤེས་རབ་འབར་བ༔ སེམས་ལས་སུ་རུང་བཿ 
མི་དང་འཕྲད་པར་མི་དགའ་བ༔ བློ་སྣ་ཐུང་བ་འབྱུང༔ ལུས་བདེ་བ༔ ཡང་བ་ 
མདངས་དང་ལྡན་པ༔ ནད་ཉུང་བ༔ ཚེ་རིང་བ༔ ཆོས་སྤྱོད་གཅིག་པུ་ལ་ཞུགས་ 
སྙིང་འདོད་པ་ནི་སྐུས་བྱིན་གྱིས་བརླབས་རྟགས་ཡིན་ནོ༔ ངག་སྙན༔ ནུས་པ་ཆེ་ 
བ ལོང་གཏམ་སྤོང་པ༔ ཚིག་ཆོས་ཀྱི་ཀློང་བརྡོལ་བ༔ ཆོས་ཀྱི་ཐང་མ་བརྡལ་ 
བ་རྨི༔ ཐུགས་ཀྱི་རྟགས་སུ་ཤེས་པ་བདེ་བ་གསལ་བ༔ གཏེར་རྙེད་པཿ ཉམས་ 
རྟོགས་རྒྱས་པ༔ རྟེན་འབྲེལ་མངོན་ཤེས་འཆར་བ༔ བསྟན་འཆོས་རྩོམ་པ༔ ཆོས་ 
བརྒྱད་དང་འཇིག་རྟེན་ལ་ཞེན་པ་ཆུང་བ༔ ཕྱི་ནང་གི་ཆོས་ལ་མ་རྨོངས་པའོ 
ཉི་ཟླ་ཤར་བ༔ ཟམ་པ་བཙུགས་པ༔ བུད་མེད་རྒྱན་ཅན་མང་པོས་ཤ་ཆང་བཟའ་ 
བཏུང་བྱིན་པའོ
དེ་ཡང་དང་པོ་བསྙེན་དུས་སུ༔ མ་སྲིང་ཁྱེའུ བུས་པོས་ལུང་སྟོན་པ༔ རྩིག་ 
རྨང་བཏིང་བཿ༔ དར་ཕྱར་བ༔ ཐོག་ཕུབ་པ༔ ཆུ་བཅུས་པའམ་དྲངས་པ༔ རྫིང་ 
སྐྱིལ་བ༔ གཡུ་རྙེད་པ༔ རྒྱན་གོས་རྒྱན་པ་འོང སྒྲུབ་པའི་དུས་སུ༔ མིས་འདུད་
13

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
པ ཕྱག་འཚལ་བ༔ ནོར་དབུལ་བ༔ ཁྲི་བརྩེག་པ༔ ཕྱག་མཚན་རྙེད་པ༔ བཅུད་ 
འཐུངས་པཿ མེ་ཏོག་འཐུ་བ་འོང་ངོ༔ དྲོད་ལ་ཕྱི་ནང་གསང་བ་གསུམ་ལས༔ 
ཕྱིའི་དྲོད་སྐུ་ཕྱག་མཚན་མཐོང་བ་རྣམས་ཡིན༔ ནང་གི་དབུགས་ཕྱི་ནང་རྒྱུ་བ་ 
མི་ཚོར་བ་དང༔ ལུས་ཡང་བ༔ རྒས་རྒུད་མེད་པ་ཡིན༔ གསང་བའི་དུག་ལྔ་ཡེ་ 
ཤེས་སུ་ཤར་བའོ༔ རྟགས་ལ་གསུམ་སྟེ ཕྱི་ནི་འོད་དང༔ སྐུ་འཕར་བ་དང༔ སྒྲ་ 
དང༔ དྲི་དང༔ མེར་འབར་བ་དང༔ བྷན་དྷ་འཕར་བ་དང༔ ཁམས་རྒྱས་པའོ༔ 
ནང་ནི་སྔར་བས་བྱམས་སྙིང་རྗེ་ཆེ་བ་དང༔ ཆགས་པ་ཆུང༔ དག་སྣང་སྐྱེ་བ་ 
དང དམ་ལ་གནས༔ མཆེད་ལ་གདུང་བ་ཆེ༔ རེ་དོགས་ལས་གྲོལ༔ བདུད་ལ་ 
ཉམ་ང་མེད་པ་འབྱུང་བའོ༔ སླར་འབར་བ་གསུམ་དང༔ འདུ་བ་གསུམ་འབྱུང་ 
ངོ བཟང་རྟགས་ལ་དགའ་བྲོད་མི་བྱ༔ རེ་དོགས་དང་བྲལ་བར་གློད་པ་ཡིན་ 
གསུངས་སོ༔ ཨོཾ་མ་ཎི་པདྨེ་ཧཱུྃ་ཧྲཱིཿ
ཡང་ཞུས་པ༔ བསྒོམ་པ་ལ་ཡོན་ཏན་རང་ཅི་ཡོད་ལགས་ཞུས་པས༔ བཀའ་ 
བསྩལ་པ༔ སྒོམ་པས༔ སྒྲིབ་པ་བྱང༔ ཚོགས་སྐྱེ་བ་ཡིན་ཏེ༔ ངོ་བོ་རྣམ་པར་སྨིན་ 
པའི་རིག་འཛིན་དང༔ ཚེ་ལ་དབང་བ་དང༔ ཕྱག་རྒྱ་ཆེན་པོ་ལྷུན་གྱིས་གྲུབ་པ་ 
ཐོབ༔ མཐར་ཐུག་སྐུ་གསུམ་འདུ་འབྲལ་མེད་པའི་ངང་དུ་མངོན་པར་སངས་རྒྱ་ 
བ་ཡིན་གསུང་སོ༔ ཡང་ཞུས་པ༔ གདམས་ངག་ནན་དུ་ལམ་སྦྱོང་དགོས་པར་ 
གསུངས་འདུག་པས་ལྷ་བསྒོམས་པས་ས་ལམ་ཇི་ལྟར་ནོན་ཞུས་པས༔ གསུངས་ 
པ༔ ལྷའི་དལ་བསྒོམ་པ་ལ་ལམ་བཞི༔ བསྙེན་པ་སྦྱོར་ལམ༔ ཉེ་བསྙེན་མཐོང་ 
ལམ༔ སྒྲུབ་པ་སྒོམ་ལམ༔ སྒྲུབ་པའི་ངོ་བོ་རྫོགས་རིམ་མཐར་ཕྱིན་པའི་ལམ་མོ༔ 
སྦྱོར་ལམ་ལ་བཞི༔ དྲོདཿ༔ རྩེ་མོ༔ བཟོད་པ༔ ཆོས་མཆོག༔ སྙིང་རྗེ་སྒྱུ་མ་ལྟ་བུ་
14

༄༅། །ཟབ་གཏེར་ཆོས་ཀྱི་མཛོད་ཁང་།
དྲོད་ཡིན༔ སྐྱེ་བ་མེད་པས་རང་བཞིན་གསལ༔ གསལ་བཞིན་མི་རྟོག་པས༔ ཉི་ 
མའི་དྲོད་ཀྱིས་སེམས་ཅན་ལ་ཁྱབ་པ་ལྟ་བུ་ཡིན༔ དེ་ཉིད་ལས་སུ་རུང་བས་ཐེག་ 
པ་ཆེ་ཆུང་ཤན་ཕྱེད་དེ་དྲོད་ཐོབ་བོ༔ རྟགས་ཀྱང་ལུས་ལ་སྲོག་ཆགས་མི་གནས་ 
པ་ལ་སོགས་པ་ཕྱི་ནང་གི་དྲི་མ་དག་པ་དང འདུ་བ་རྣམ་བཞིའི་ནད་དང་བྲལ་
བ་དང༔ ལུས་ཀྱི་བཟོད་པ་ཐོབ་པ་ལ་སོགས་ཕྱིར་མི་ལྡོག་པའི་རྟགས་བཅུ་གཅིག་ 
འབྱུང་ངོ༔ རྩེ་མོ་ནི༔ ཕྲ་མོའི་ཏིང་ངེ་འཛིན་ཡུལ་གསུམ་གསལ་བར་བསྒོམས་ 
པས༔ ཉོན་མོངས་པ་ཕྱིའི་ཡུལ་ལ་མི་སྐྱེ༔ ཕྱི་འབྱུང་ལྔའི་གནོད་པས་མི་ཚུགས་ 
པ་འབྱུང༔ སྣང་སེམས་འདྲེས་པའི་རྟགས་སོ༔ བཟོད་པ་ནི༔ ཞི་ཁྲོའི་ལྷ་ཚོགས་ 
ཚོམ་བུ་ལ་བསླབ༔ དེ་བསྒོམས་པ་དང༔ སངས་རྒྱས་སྟོང་གི་དཀྱིལ་འཁོར་ཡན་ 
ཆད་སྐད་ཅིག་ལ་གསལ་བ་འབྱུང༔ བཟོད་པ་ཐོབ་པས༔ བྱེ་མ་གསེར་དུ་སྒྱུར་ 
བ་དང༔ ས་སྐམ་ལས་ཆུ་འབྱུང་བ་དང༔ སོལ་བ་ལས་ལྗོན་ཤིང་སྐྱེ་བ་ལ་སོགས་ 
སེམས་ལ་རང་དབང་ཐོབ་པ་འབྱུང་ངོ༔
ཆོས་མཆོག་ནི༔ ཤིན་ཏུ་བརྟན་པར་གྱུར་ནས་ཡོ་བྱད་ཅི་ཡོད་ཚོགས་སུ་བསྐོར་ 
ཏེ༔ ཆོས་ཉིད་བདེ་བ་ཆེན་པོར་ཉམས་སུ་བླངས་པ་ཡིན༔ དེ་ཏིང་ངེ་འཛིན་ 
རྩལ་ཆེ་བས༔ ཚེ་ལ་དབང་བའི་རིག་འཛིན་ཐོབ༔ ཟླ་བ་དྲུག་པ་བཅུ་གཉིས་ 
སམ༔ བཅུ་གཅིག་གིས་དབང་སྒྱུར་གྱི་རིག་འཛིན་ཐོབ་སྟེ༔ ཚེ་ཉི་ཟླ་དང་མཉམཿ 
ལོ་བརྒྱ་བརྒྱ་ཕྱིར་བསྲིང་ནུས་སོ༔ རྩལ་ཆུང་ན་རྣམ་པར་སྨིན་པའི་རིག་འཛིན་ 
ཐོབ་སྟེ བར་མ་དོ་ལ་ཡི་དམ་ལྷའི་སྐུ་ཇི་བཞིན་དུ་གྱུར་ཏེ༔ སྐུ་རྟེནཿ གསུང་ 
རྟེནཿ ཐུགས་ཀྱི་རྟེན་བཞག་སྟེ་སངས་རྒྱས་སོ༔ ཉེ་བསྙེན་མཐོང་ལམ་ནི ལྷག་ 
པའི་ལུས་ནི་ཡེ་ཤེས་ཀྱི་ལུས་སུ་གྲུབ་ནས༔ ཟག་པ་ཟད༔ ལུས་མ་བོར་བར་ཚེ་ལ་
15

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
དབང་བའི་རིག་འཛིན་སྐྱེ་ཤི་མེད་པའི་གཡུང་དྲུང་ཐོབ་སྟེ༔ མངོན་པར་ཤེས་པ་ 
ལྔ་དང༔ ཆོ་འཕྲུལ་བཞི་ཐོབ་ནས་དོན་གྱི་ཆོས་ཉིད་མངོན་དུ་བྱས༔ མཐོང་ལམ་ 
དུ་ཆོ་འཕྲུལ་བསྟན༔ བསྐལ་པ་གྲངས་མེད་པར་སྤྲུལ་ཏེ༔ གཞན་དོན་དོན་ 
མཛད་ཅིང༔ ཆགས་པ་མེད་པར་སྤྱོད་དེ་སྤྲུལ་སྐུ་ལ་ཆོས་ཉནཿ༔ ཟག་མེད་ཀྱི་ 
ལམ་ལས་ཕྱིར་མི་ལྡོག་པའོ༔ སྒྲུབ་པ་སྒོམ་ལམ་ནི༔ འཇའ་ཚོན་ལྟ་བུའི་སྐུ་ཕྱག་ 
རྒྱ་ཆེན་པོར་གྱུར་ནས༔ དོན་གྱི་ངོ་བོ་ཉམས་སུ་ལེན་པའོ༔ དེའང་མཉམ་གཞག་ 
དེ་རྒྱལ་བའི་དགོངས་པ་དང་ཁྱད་པར་མེད་ཀྱང༔ རྗེས་ཤེས་ཀྱི་ཁྱད་ཀྱིསཿ
འདིར་མི་གཡོ་བའི་ཏིང་ངེ་འཛིན་ལ་གནས་པ་ནི་ཕྱག་རྒྱ་ཆེན་པོའི་རིག་འཛིན་ 
ཡིན་ནོ༔ དེའང་མཉམ་བཞག་ལས་མ་གཡོས་པར་ཆོ་འཕྲུལ་སྣ་ཚོགས་བཀྱེ་ནས 
གཞན་དོན་མཛད་ཅིང༔ ལོངས་སྤྱོད་རྫོགས་པའི་དགོངས་པ་བརྡའི་སྒོ་ནས་ 
ཆོས་ཉན་པ་ཡིན༔ སྒྲུབ་པ་ཆེན་པོར་མཐར་ཕྱིན་པའི་ལམ་ཡིན༔ ལྷུན་གྱིས་གྲུབ་ 
པའི་རིག་འཛིན་ནི༔ ཕྱག་རྒྱ་ཆེན་པོ་དང༔ ཁྱད་པར་དུ་སངས་རྒྱས་ཀྱི་ཆེ་བའི་ 
ཡོན་ཏན་དང་མཉམ་ཡང༔ རྩལ་བོགས་ཐོབ་མ་ཐོན་གྱི་ཁྱད་ཡོད་པས༔ ལྷུན་ 
གྱིས་གྲུབ་པའི་རིག་འཛིན་སྐད་ཅིག་ལ་བོགས་ཐོནཿ༔ རྒྱལ་ཚབ་བདུད་བརྟུལ༔
ཆོས་སྟོན་ནོ༔ ལམ་ཐར་པ་རྡོ་རྗེ་ལྟ་བུའི་ཏིང་ངེ་འཛིན་ཐོབ་ནས་རྩོལ་བ་མེད་
པའི་ཆོ་འཕྲུལ་གྱིས་རང་བཞིན་གྱིས་དོན་མཛདཿ༔ ཆོས་སྐུ་དྲི་མ་མེད་པ་ཐོབ་པ་ 
ཡིན་ནོ༔ དེ་རྣམས་བསྙེན་སྒྲུབ་བཞི༔ ལམ་ལྔ་རིག་འཛིན་བཞི༔ སྐུ་བཞིའི་ཐོབ་ 
ལུགས་ཡིན་ནོ༔ ཨོཾ་མ་ཎི་པདྨེ་ཧཱུྃ་ཧྲཱིཿ
ཡང་ཞུས་པ༔ གསང་སྔགས་ལམ་ཉེ་བར་གསུངས་ན༔ ལམ་ཐོད་རྒལ་དུ་སྒྲུབ་ 
ཐབས་མ་མཆིས་སམ་ཞུས་པས༔ སློབ་དཔོན་གྱིས་གསུངས་པ༔ ལམ་ཐོད་བརྒལ་
16

༄༅། །ཟབ་གཏེར་ཆོས་ཀྱི་མཛོད་ཁང་།
དུ་སངས་རྒྱས་པའི་ཐབས་ནི གང་ཟག་སྐལ་བ་ཅན་འགའི་སྤྱོད་ཡུལ་ཡིན་ཏེ་ 
ཟུར་དུ་ཤེས་སོ༔ འདི་ལ་ཁྱད་པར་རྣལ་འབྱོར་པ་སྦྱོར་ལམ་དང༔ མཐོང་ལམ་ 
སྒོམ་ལམ་གསུམ་ཅིག་ཆོད་དུ་ཁྱེར་ནས་མཐར་ཕྱིན་པ་ཡོད༔ རིམ་པས་མི་བསྒྲོད་ 
པར་མཐོང་ལམ་དུ་གྲོལ་བའང་ཡོད༔ ཁ་ཅིག་བསྒོམ་ལམ་དུ་གྲོལ་བའང་ཡོདཿ 
ཁ་ཅིག་རིམ་གྱིས་གྲོལ་བའང་ཡོད༔ ཤེས་རབ་དང་བླ་མའི་བྱིན་རླབས་དང༔ རང་ 
གི་ཏིང་ངེ་འཛིན་དང༔ གདམས་པའི་ཟབ་གནད་དང༔ བརྩོན་འགྲུས་དང 
སྔོན་གྱི་སྦྱངས་པའི་ཁྱད་པར་གྱིས་ཡིན་གསུངས་སོ༔ འབྲས་བུ་སྔགས་ཀྱི་ལུགས་ 
ཀྱིས་སྐྱེ་བ་ཕྱིས་མི་ལེན་པ་གང་ལགས་ཞུས་པས༔ གང་ཟག་བཞི་པོ་དེའི་ལུགས་ 
ཀྱིས༔ ལམ་དུ་ཁྱེར་ལུགས་བཞི་ཡོད༔ དེ་ཉམས་སུ་བླངས་པས་ཚེ་འདིར་ཉོན་ 
མོངས་པའི་ནད་དང་བྲལ་ནས༔ སྐུ་གསུམ་ཐོབ་སྟེ སངས་རྒྱས་པར་འདོད་དེ 
ཡེ་ནས་སྐུ་གསུམ་དབྱེར་མེད་དུ་རྟོགས་པས༔ བླ་མའི་ས་ནོནཿ༔ ཆོས་སྐུ་ལམ་ 
དུ་འཁྱེར་བ་ནི་དབང་པོ་ཡང་རབ་བོ༔ བདེ་བ་ཆེན་པོ་ཐོབ་ཕྱིར་བདེ་བ་ཆེན་པོ་ 
ལམ་དུ་སྦྱངས་ཤིང་སྒོམ་པར་བྱེད་པ༔ འདོད་ཆགས་ལམ་ཁྱེར་གྱི་གདམས་ངག་
ནི་འབྲིང་ངོ༔ འཁོར་ལོ་ཚོགས་ཆེན་གྱི་ས་ནོནཿ༔ གཟུགས་སྐུ་འཐོབ་པར་བྱེད་པ་
ཞེ་སྡང་ཅན་རྣམས་གྲོལ་བ་ལམ་དུ་འཁྱེར་བར་བྱེད་པ་ནི་དབང་པོ་འབྲིང་མཐའོ༔
རིག་འཛིན་བཞི་ཐོབ་པར་འདོད་དམ༔ སྤྲུལ་སྐུ་ཐོབ་པར་འདོད་པས་མཚན་མ་
ཅན་ལྷ་གཅིག་པུ་ལམ་དུ་ཁྱེར་བ་མ་ཡིན༔ ལར་གང་ལ་སྦྱངས་ཀྱང་འབྲས་བུ་ 
ཐམས་ཅད་རང་སེམས་ལ་རྫོགས་པའི་ཕྱིར༔ སངས་རྒྱས་ལོགས་ནས་བཙལ་རྒྱུ་ 
མེད་པར་ཐག་ཆོད་ཅིག་གསུངས༔ ཨོྃ་མ་ཎི་པདྨེ་ཧཱུྃ་ཧྲི༔ སློབ་དཔོན་ལ་ཞུས་པ༔ 
ལྷ་བསྒོམས་པས་འབྲས་བུ་ཡེ་ཤེས་ལྔ་ཐོབ་ཚུལ་གང་ལགས་ཞུས་པས༔ གསུངས་
17

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
པ༔ ལྷ་སྒོམ་པའི་དུས་སུ་རང་རིག་སངས་རྒྱས་ཀུན་གྱི་སྤྱི་གཟུགས་ཅན་འདུས་ 
མ་བྱས༔ མ་སྐྱེས་གདོད་ནས་དག་པ་དེ་ཆོས་དབྱིངས་ཡེ་ཤེས་སོ༔ ལྷ་རུ་ལམ་ 
མེར་གསལ་བ་ལ་འཛིན་པ་མེད་པ་མེ་ལོང་ཡེ་ཤེས་ཡིན་ནོ༔ སྔགས་དང་ལྷ་དང་ 
ཐུགས་གསུམ་དབྱེ་བ་མེད་བཞིན་ རྒད། འདུག་པ་དེ་མཉམ་ཉིད་ཡེ་ཤེས་ཡིན་ 
ནོ༔ རྒྱན་ཆ་ལུགས་སོ་སོར་གསལ་ཀྱང་ཞེན་རྟོག་མེད་པ་སོར་རྟོག་ཡེ་ཤེས་ཡིན་ 
ནོ༔ རྟོག་མེད་ལྷུན་གྲུབ་ཀྱི་སྔགས་གྲགས་སྟོང་དུ་གནས་པས་ནན་ཏན་གྱི་ཡེ་ཤེས་ 
ཡིན་ནོ༔དེ་རྣམས་ཐམས་ཅད་ཀྱང་ངོ་བོ་ཀ་དག་ལས་མ་གཡོས་སོ༔ དེ་ལྟར་
སུས་རྟོགས་པ་དེ་པདྨ་ང་དང་མཉམ་གསུངས་སོ
སྐུ་ལྔ་ནི མ་བཅོས་ངང་དངས་སུ་སང་ངེ་བ་ཀུན་ལ་ཁྱབ་པ་དེ་ཆོས་སྐུའོ 
དེ་ལས་ལྷ་གསལ་སྔགས་གྲག་ཀྱང༔ འཛིན་པ་མེད་པར་ལོངས་སྤྱོད་པས་ལོངས་ 
སྐུའོ༔ རིག་པའི་རྩལ་དམིགས་པ་དང་ཆ་ལུགས་ཅིར་ཡང་སྒྱུར་བས་སྤྲུལ་སྐུའོ༔ 
དེ་ལ་ངང་གིས་འཁོར་འདས་ཐམས་ཅད་གནས་པས་བདེ་བ་ཆེན་པོའི་སྐུ༔ དེ་བཞི་ 
སྣང་སྟོང་སྐད་ཅིག་གི་སྟེང་ན་ཧྲིག་གེ་འདུག་པས་ངོ་བོ་ཉིད་ཀྱི་སྐུའོ༔ སྐུ་ལྔ་ཡེ་ 
ཤེས་ལྔ་ལྷུན་གྱིས་གྲུབ་པའི་སངས་རྒྱས་ཐུགས་རྗེ་ཆེན་པོའི་ངན་སོང་ཀུན་སྐྱོབ་ཅེས་
བྱ་བ༔ སྐུ་ལྔའི་ངོ་བོ་བསྒོམས་པས༔ བཟང་དུ་མི་འགྲོ་ཡང་རྩལ་སྦྱང་དུ་ཡོད་ 
པསཿ རྣལ་འབྱོར་ལམ་པའི་དུས་སུ་ཉམས་སུ་ལེན་པ་ལ་བརྩོན་པས༔ རྣལ་
འབྱོར་པ་ལུས་ཀྱི་རྒྱ་དང་བྲལ་བའི་དུས་སུ༔ སྐུ་ལྔ་ཡེ་ཤེས་ལྔ་པོ་དེ་ཐོབ་པ་མེད་ 
པའི་ངང་དུ་ཐོབ༔ སྣང་དུ་མེད་པའི་ཀློང་དུ་སྣང རྒྱ་རུ་མེད་དེ་རྒྱས་པ་བྱ་བ་ 
ཡིན༔ དེས་སེམས་ཅན་གྱི་དོན་འབྱུང་ཚུལ་ཡང༔ ཉི་མའི་སྙིང་པོ་གཅིག་ལས་ 
མེད་ཀྱངཿ གླིང་བཞིའི་མུན་པ་སེལ་བའམ༔ ཟླ་བ་ནམ་མཁའ་ལས་མ་གཡོས་
18

༄༅། །ཟབ་གཏེར་ཆོས་ཀྱི་མཛོད་ཁང་
ཀྱང༔ ཆུ་སྣོད་སོ་སོར་འཆར་བ་ལྟརཿ རིག་པ་སྤྲོས་བྲལ་ཆོས་སྐུ་དེ དབྱིངས་ 
ལས་མ་གཡོས་ཀྱང༔ ལོངས་སྐུ་དང་སྤྲུལ་སྐུ་ནམ་མཁའི་མཐར་ཀླས་པའི་སེམས་ 
ཅན་ལ་གདུལ་བྱ་གང་མོས་སུ་སྤྲུལ་ནས༔རྟོག་འཛིན་མེད་བཞིན་འགྲོ་དོན་བྱེདཿ
དེ་ཡང་དཔེར་ནཿ༔ ཉི་མ་ལ་འོད་ཀྱི་མུན་པ་གསལ་ལོ་སྙམ་པ་མེད་ཀྱང༔ ངང་ 
གིས་གསལ་བ་ལྟར༔ སྐུ་གཉིས་ཀྱང་འགྲོ་བའི་དོན་བྱེད་པའི་རྟོག་འཛིན་བྲལ་
ངང་ངམ་ཤུགས་ཀྱིས་འགྲོ་དོན་དུ་འབྱུང་བ་ཡིན་ནོ་གསུངས་སོ༔ 
ཨོཾ་མ་ཎི་པདྨེ་ཧཱུྃ་ཧྲཱིཿ ཤེལ་དཀར་བཟའ༴ བོད་ཀྱི་སྔགས་པ་ལ་ཚིག་གི་གྲངས་ 
ལས༔ དོན་གྱི་སྒོམ་མེད༔ གསང་སྔགས་ལ་ཁ་ཁྱེར་བྱེད༔ རྫས་ལ་ཐོ་ཅོའི་སྤྱོད་ 
པ་བྱེད༔ དབེན་པ་གྲོང་དཀྱིལ་དུ་འཆའ༔ སྦྱོར་བ་བྱེད་ཟེར་འདོད་ཆགས་རང་ 
ག་མར་སྤྱོདཿ༔ སྒྲོལ་བ་བྱེད་ཟེར་ཞེ་སྡང་རང་ག་མར་སྤྱོདཿ༔ དགེ་སྡིག་འཆོལ་ 
བར་སྤྱོད༔ མན་ངག་ལ་ཡང་ཟོང་བྱེད༔ སློབ་དཔོན་གྱིས་སློབ་མ་འཚོལ༔ གསང་ 
སྔགས་ལ་རས་སྤྱོད་བྱེད༔ གདམས་ངག་ལ་དཔེ་རྗེས་བྱེད༔ མ་ཎི་ལམ་ཟན་ 
སྒུག་པའི་དུས༔ གདམས་པ་ཟབ་མོ་བཀའ་མ་རྣམས་མཁས་འདོད་ཀྱིས་སླདཿ༔ 
གསང་སྔགས་སྤྱོད་པ་མང་བ༔ སྒྲུབ་པ་ཐོབ་པ་ཉུང་བ༔ ཁེ་ཉེན་དར་བ༔ བྱིན་ 
རླབས་ཡལ་བས་ནུས་པ་མེད་པ༔ བསྟན་པ་ཐབས་ཀྱིས་ནུབ་ཏུ་ཉེ་བ་ཞིག༔ དུས་ 
ཀྱི་ཐ་མ་ལ་འོང་བར་འདུག༔ དེའི་དུས་སུ་སྐལ་ལྡན་ལས་འཕྲོ་ཅན་གྱི་དོན་དུ་ 
བསྙེན་ སྙན། རྒྱུད་ཡི་གེར་བྲིས་ལ་གཏེར་དུ་སྦོས་ཤིག་གསུངས་སོ༔ ཨོྃ་མ་ཎི་པདྨེ་ 
ཧཱུྃ་ཧྲཱིཿ ཐུགས་རྗེ་ཆེན་པོའི་ཞུས་ལན་ལྷ་བསྒོམས་ཏེ་དབང་པོ་ཐ་མ་གྲོལ་བའི་གདམས་ 
པ༔ མུ་ཏིག་གི་ཕྲེང་བ་ཞེས་བྱ་བ་རྫོགས་སོ༔ ཨཱཿཨཱཿ༔ གླགུཾ༔གཏེར་རྒྱ 
སྦས་རྒྱ༔ གཏད་རྒྱ༔ ཟབ་རྒྱ༔ བཀའ་རྒྱའོ༔
19

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཧཱུཾཿ ཐུགས་རྗེ་ཆེན་པོ་ངན་སོང་ཀུན་སྐྱོབ་ཀྱི་ཟབ་ཁྲིད་རྒྱབ་ཡིག་ཞུས་ 
ལན་གསལ་བྱེད་སྒྲོན་མེ་བྱ་བ་ཞི་ལྷག་དབྱེར་མེད་དབང་པོ་ 
འབྲིང་ལ་གདམས་པའི་ཞུས་ལན་ཞེས་བྱ་བ་བཞུགས་སོ༔
ཨོཾ༔ixêzཔྲལཱི$nôཀངྐོ╗ཐོi:lཨཿཀྶཾ༔ ཨོཾ་མ་ཎི་པདྨེ་ཧཱུྃ་ཧྲཱིཿ ཐུགས་ 
རྗེ་ཆེན་པོའི་ལྷ་ཚོགས་རྣམས་ལ་ཕྱག་འཚལ་ལོ༔ ཨུ་རྒྱན་གྱི་སློབ་དཔོན་པདྨ་ 
འབྱུང་གནས་ལ༔ ལྷ་ལྕམ་རྡོ་རྗེ་མཚོ་སྒྲོན་གྱིས་ཞུས་པ༔ སློབ་དཔོན་ཆེན་པོ་ 
ལགས༔ གང་ཟག་དབང་པོའི་ཁྱད་པར་གྱིས༔ གཞི་ལྷག་དབྱེར་མེད་ཉམས་སུ་ 
བླང་བའི་གང་ཟག་ལ་ལྟ་བ་ཇི་ལྟ་བུ་འཚལ་ལགས༔ ཁོ་མོ་ལྕག་ཤེས་རབ་ཞན་ 
གོ་བ་ཆུང་བ་ལ་འདི་གསུང་བར་ཞུ་ཞུས་པ་དང༔ སློབ་དཔོན་གྱིས་བཀའ་བསྩལ་ 
པ༔ ཤེལ་དཀར་ཉོན་ཅིག ལྟ་བ་ལ་མང་ཡང་ལྔ་ཡིན༔ ལྟ་བ་གྲོལ་བ༔ ལྟ་བ་ 
ཡངས་པ༔ ལྟ་བ་དག་པ༔ ལྟ་བ་ཐབས་ཀྱིས་ཟིན་པཿ ལྟ་བ་ཉམས་སུ་མྱོང་བའོ༔ 
དང་པོ་ལྟ་བ་གྲོལ་བ་ནི་སྒྲུབ་མཐའ་ཡིན་ཏེ༔ དཔེར་ན་འཕྲང་གཅིག་བཅད་པསཿ 
ཀུན་གྱི་ལམ་ཁེགས་པ་ལྟར༴ ལྟ་བའི་གནས་ལུགས་རྟག་ཆད་ལས་འདས་པ་བརྟེན་ 
པས༔ ལྟ་བ་དམན་པ་ཤུགས་ལ་ཁེགས་སོ༔ ཡངས་པ་ནི་མཐར་ཐུག་བླ་ན་མེད་ 
པའི་དགོངས་པའོ༔ དག་པ་ནི་གོལ་བའི་སྒྲིབ་པ་གཅོད་པའོ༔ ཐབས་ཀྱིས་ཟིན་ 
པ་ནི་གཞི་ལྷག་ཟུང་འབྲེལ་དུ་སྟོནཿ ཉམས་སུ་མྱོང་བ་མྱང་བྱ་མྱོང་བྱེད་བྲལ་ 
བར་སྟོནཿ༔ དང་པོ་ལྟ་བ་གྲོལ་བ་ནི་གསུམ་སྟེ འཁོར་འདས་ཀྱི་ཆོས་ཐམས་ཅད་ 
སྟོང་པ་ཉིད་དུ་གཏན་ལ་དབབ་པ་དང༔ སྟོང་པར་གོ་བ་དེ་རྒྱུད་ལ་སྦྱར་ཏེ་ཇི་
20

༄༅། །ཟབ་གཏེར་ཆོས་ཀྱི་མཛོད་ཁང་།
ལྟར་ཉམས་སུ་བླང་བ་དང ཉམས་སུ་བླངས་པའི་འབྲས་བུ་དགོས་པའོ༔ དེའི་ 
དང་པོ་སྟོང་པར་བརྟེན་ལ༔ དབབ་པ་ལ་བཞི་ཡིན༔ འཁོར་འདས་ཀྱི་ཆོས་ 
ཐམས་ཅད་དང༔ སེམས་ཅན་བདག་དང༔ བདག་གིར་འཛིན་པ་མ་གྲུབ་པར་ 
སྟོན་པ་ཡིན་ཏེ༔ མུ་སྟེགས་ཀྱིས་བདག་རྟག་པ་བཀག་ནས་ཉན་ཐོས་དང་ཆ་མཐུན་ 
དང་ཉེ་སྟེ སྣང་བ་འདི་རང་གི་སེམས་འཁྲུལ་པ༔ དུང་དཀར་པོ་སེར་པོར་སྣང་ 
བ་བཞིན་གཏན་ལ་ཕབ་པས་ཉན་ཐོས་ཀྱི་ཤེས་པ་ཡུལ་ལས་ལོག་པར་འདོད་
ཁེགས་ཏེ་སེམས་རྩམ་དུ་ཉེ༔ སེམས་ཉིད་འོད་གསལ་སྐྱེ་མེད་སྟོང་པ་ཡིན་པར་ 
གཏན་ལ་ཕབ་པས༔ སེམས་རྩམ་གྱིས་སེམས་རང་རིག་ཏུ་འདོད་པ་བཀག་སྟེ་ 
དབུ་མ་པ་ལ་ཉེ༔ སྣང་སྡོ་རྩམ་ན་སྟོངཿ སྟོང་སྡོ་རྩ་ན་ཆུ་ནང་གི་ཟླ་བ་ལྟ་བུར་ 
སྣང་སྟོང་གཉིས་མེད་དུ་སྟོང་པསཿ༔ དབུ་མ་གདན་གཉིས་སུ་འདོད་པ་བཀག་
པས་ལོག་སྟེ་རང་བཞིན་བབས་ཀྱི་རིག་པ་གསལ་སྟོང་དུ་ཤེས་པསཿ གཞན་གྱི་ 
ཁྱད་དུ་འཕགས་པའོ༔ དེའི་དང་པོ་བདག་མ་གྲུབ་པ་དང༔ བདག་གིར་མ་གྲུབ་ 
པ་གཉིས་སུ་ཕྱེ་ནཿ བདག་མ་གྲུབ་པ་ལ་གསུམ༔ དང་པོ་མི་རྟག་ཐམས་ཅད་གློ་ 
བུར་བ་ཡིན་པའི་ཕྱིར་ན་ཡང་བདག་ཏུ་མ་གྲུབ་སྟེ༔ རང་རང་གི་མིང་དུ་བརྟགས་ 
པ་རྩམ་ལས༔ དཔེར་མི་གཅིག་ལ་མིང་མང་པོ་བཏགས་པ་དང་འདྲ༔ འོ་ན་ 
བདག་དེ་མིང་བདག་ཡིན་ནམ༔ ལུས་བདག་ཡིན་ནམ༔ སེམས་བདག་ཡིན 
མིང་ཡིན་སྙམ་ན་དེ་མིནཿ ཆོས་མིང་དུ་རྒྱུར་ གྱུར། པ་ཡིན༔ འདུས་བྱས་ཡིན༔ 
ལུས་ནི་འདུས་བྱས་བེམ་པོ་ཡིན༔ སེམས་ནི་བྱུང་གནས་འགྲོ་གསུམ་ངོ་བོ་སྟོང་ 
སྟེ སེམས་རང་གིས་རང་ཡང་མི་མཐོང༔ གཞན་གྱིས་ཀྱང་མི་མཐོང་བའི་ཕྱིར་ 
མ་གྲུབ་པའོ༔ བདག་གིར་མ་གྲུབ་པ་ལ་གསུམ༔ དང་པོ་བདག་མེད་པའི་ཕྱིར༔
21

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
བདག་གི་དགྲ་མ་གྲུབ༔ བདག་གི་གཉེན་མ་གྲུབ༔ བདག་གི་ནོར་དང་ཟས་ཀྱང་ 
མ་གྲུབ་པར་སྟོནཿ༔ དེ་ལྟར་དྲུག་གིས་ལེགས་པར་གཞིགས་པས་མུ་སྟེགས་ངན་ 
པའི་གྲུབ་མཐའ་ཁེགས་ཏེ སྤྱིར་མུ་སྟེགས་ལ་གྲུབ་མཐའ་མང་ཡང༔ བདག་ཏུ་ 
འཛིན་པ་དེ་ཐམས་ཅད་ཀྱི་རྩ་བ་ཡིན་པས༔ ཁེག་པར་འགྱུར་བ་འདི་གལ་ཆེའོ
གསུངས༔ སྣང་བ་སེམས་ཀྱི་འཁྲུལ་པ་གཏན་ལ་གང་ལྟར་དབབ་ལགས་ཞེས་ཞུས་ 
པས༔ གསུངས་པ
དེ་ཡང་བཞི་སྟེ༔ སེམས་ཅན་ཐམས་ཅད་ཀྱི་རྒྱུད་ལ་ཆོས་ཉིད་སྟོང་པ་དེ་ཡོད་ 
བཞིན་དུ་སེམས་ཀྱིས་མི་མཐོང་བར་འདུག་པའི་ཕྱིར་ན་ཡང་སྣང་བ་སེམས་ཀྱི་
འཁྲུལ་པ་ཡིན་པར་ཐག་ཆོདཿ བདེན་ཆོས་སུ་མ་གྲུབ་པས་ངོ་བོ་དམིགས་མེད་དེ་ 
སྟོང་གསལ་དུ་ཤར་ཏེ༔ མེད་པ་ཡོད་པར་མཐོང་བའི་ཕྱིར་ན༔ འཁྲུལ་པ་ཡིན་ 
པར་ཐག་ཆོད༔ དབྱར་དགུན་སྟོན་དཔྱིད་ལ་སོགས་འགྱུར་གྱིན་འདུག་པའི་ཕྱིར་ 
ན་ཡང༔ སྣང་བ་སེམས་ཀྱི་འཁྲུལ་པར་ཐག་ཆོད༔ སྣང་བ་ལ་རིགས་དྲུག་གིས་ 
སྣང་ལུགས་སོ་སོར་མཐོང་སྟེ གཅིག་ལ་དུ་མར་བཟུང་བས་ཀྱང འཁྲུལ་པར་ 
ཐག་ཆོད་པ་ཡིན་གསུངས༔ སེམས་ཉིད་འོད་གསལ་དུ་སྟོན་པ་གང་ལགས་ཞུས་ 
པས༔ གསུངས་པ༔ དེ་ལ་ལྔ་ཡིན༔ སེམས་ལ་གྲུ་བཞི་ལ་སོགས་པའི་དབྱིབས་ 
མེད་པ་དང༔ དཀར་དམར་ལ་སོགས་པའི་སྣང་བ་མེད་པ་དང༔ ཤར་ནུབ་ལ་ 
སོགས་གང་ན་གནས་མེད་པ་དང༔ ཕ་མ་ལ་སོགས་རྒྱུས་མ་སྐྱེས་པ་དང༔ རང་ 
གི་མཚན་ཉིད་གང་དུ་འང་མ་གྲུབ་སྟེ༔ འོད་གསལ་སྟོང་ཉིད་སྤྲོས་བྲལ་ཡིན་པར་ 
ཐག་ཆོད་ཅིག་གསུངས་སོ༔ སྣང་བ་དང་སྟོང་པ་དབྱེར་མེད་པ་གང་ལགས་ཞུས་ 
པས༔ གསུངས་པ༔ དེ་ལ་གསུམ་ཡིན་ཏེ༔ སྣང་བ་འདི་དང་པོ་འཇིག་རྟེན་
22

༄༅། །ཟབ་གཏེར་ཆོས་ཀྱི་མཛོད་ཁང་།
ཆགས་རྩམ་ན་ལ་སོགས་གང་ནས་ཀྱང་མ་བྱུང་སྟེ༔ བྱུང་ཁུངས་སྟོར༔ ཐ་མ་ 
འདིར་འགྲོ་ཡང་མེད་དེ༔ ད་ལྟ་སྣང་སྔོ་ བདོ། རྩམ་ན་སྟོང་སྡོ་བ་འདི་ཀ་ཡིན་ཏེ༔ 
ཤེས་རབ་སྙིང་པོ་ལས༔ གཟུགས་སྟོང་པའོ༔ སྟོང་པ་ཉིད་གཟུགས་སོ༔ ལ་སོགས་ 
པ་གསུངས༔ སྣང་བའི་དངོས་པོ་འདི་ལ་བདེན་པོར་སྔར་གྱི་གཅིག་ཁྲིད་དེ༔ གཞན་ 
གཅིག་གསལ་དུ་སྟོང་རྒྱུའམ༔ ཆོས་ཉིད་སྟོང་པ་སྔར་མེད་པ་གཅིག་གསར་དུ་ 
བསྣན་པའམ༔ མེད་པ་ཡོད་པར་སྟོང་རྒྱུ་ལ་སོགས་མི་རྙེད་དེ༔ སྣང་སྟོང་གཉིས་ 
མེད་ཀྱི་དོན་དེ་ལ་བྱེད་དེ༔ ཐམས་ཅད་དང་ཕྲལ་ཏེ ཕྱིན་ཅི་མ་ལོག་པའི་ཡང་ 
དག་པ་ལ༔ ཡང་དག་ཉིད་ལ་ཡང་དག་ལྟ་བ་ཡིན༔ གཉིས་མེད་ཀྱི་དོན་ཡང་ 
དག་པ་དེ་མཐོང་དུས་གཉིས་སྣང་གི་རྟོག་པ་དེ་ལས་རྣམ་པར་གྲོལ་བའོ༔ དེ་ལྟར་ 
ཆོས་ཐམས་ཅད་སྟོང་པ་ཉིད་དུ་གཏན་ལ་ཕེབས་པས༔ ཡོད་པར་འཛིན་པའི་ 
མཐའ་ཐམས་ཅད་དང་བྲལ་བ་ཡིན༔ རྣམ་རྟོག་གསལ་སྟོང་དུ་བརྟེན་པས༔ མེད་ 
པའི་མཐའ་ཐམས་ཅད་དང་བྲལ་བར་ཐག་ཆོད་ཅིག་གསུངས༔ འོ་ན་དེ་ཉམས་ 
སུ་ཇི་ལྟར་བླང་ལགས་ཞེས་ཞུས་པས༔
བཀའ་བསྩལ་པ༔ ཡོད་པ་ལ་ལྟོས་ན་མེད་པ་མ་གྲུབ༔ མེད་པ་ལ་ལྟོས་ན་ཡོད་ 
པ་མ་གྲུབཿ༔ ཡོད་མེད་གཉིས་ཀ་མ་གྲུབ་སྟེ གཉིས་ཀ་ལ་ལྟོས་པའི་དབུས་མ་ 
གྲུབ༔ མེད་པ་དེ་ཡོད་པའི་ཟླ་གྲངས་རྩམ་ཡིན དེ་ལྟར་ཐམས་ཅད་མ་གྲུབ་ 
པས་འཁོར་བ་མ་གྲུབ༔ འཁོར་བ་མ་གྲུབ་པས་དེ་ལ་ལྟོས་པའི་མྱང་འདས་མ་གྲུབ་ 
བོ༔ དེ་ལྟར་མཐའ་ཐམས་ཅད་ལས་གྲོལ་བའི་དོན་དེ་ཉིད་ལ་ཞེན་པའམ༔ འདོད་ 
པའམ༔ འཛིན་པ་གང་ཡང་མེད་པར་ཕྱོགས་སུ་མ་ལྷུང་སྤྲོས་པ་མེད་དེ་ཉམས་ 
སུ་ལེན་པ་ཡིན༔ དེ་རྟོགས་ཤིང་ ཐོག པ་ལ་འབྲས་བུ་ཆོས་སྐུ་ཟེར་བའི་སྒྲ་བོ་ཆེ་
23

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
དེ་ཐོབ་པ་ལགསཿས༔ ལར་དུས་སྙིགས་མའི་མཐའ་ལ་རྡོ་རྗེ་སློབ་དཔོན་བདུད་དུ་ 
བབས༔ བསྒོམ་འཕྲོ་ལ་བྱ་བ་འཆོལ་བའང༔ ཡི་དམ་ལྷ་བདུད་དུ་བབས བར་ 
ཆད་ཡི་དམ་དུ་སྤྲུལ་ནས༔ ལུང་སྟོན་ཆོས་བཤད་ལ་དགའ་སྤྲོ་སྐྱེ་བ་འོངཿ རིག་ 
པ་ཡེ་ཤེས་བདུད་དུ་བབས་ཏེ་སངས་རྒྱས་དང་སེམས་ཅན་གཉིས་མེད་ཡིན༔ སྡིག་
པ་སྤང་དུ་མེད༔ དགེ་བ་བྱར་མེདཿ ཕན་གནོད་མེད་ཟེར་བ་འོང༔ ཆོས་བདུད་ 
དུ་བབས་པ་རྫོགས་པ་ཆེན་པོ་སྐད་ཟེར་ཏེ༔ ཟ་ཉལ་འགྲོ་འདུག་གང་བྱེད་ཀྱང་ 
ཐིག་ལེ་ཉག་ཅིག་ཡིན་ཟེར་ཏེ་མུ་སྟེགས་པ་ཁ་ཅིག་འོང༔ མཁའ་འགྲོ་བདུད་དུ་ 
བབས་པ་གསང་སྔགས་སྐད་ཟེར་ནས སྡོམ་པ་ཆུ་ལ་འཕོ༔ ཐིག་ལེའི་ཡོན་ཏན་ 
མེད་པར་གཉིས་ཕུང་མནར་མེད་དུ་འགྲོ་དགོས་པ་ཡོང ལྟ་བ་མཐའ་བྲལ་དུ་ 
སྟོན་པ་དེ་འདི་ལགས་ཀྱིས་ཉམས་སུ་མྱོང་བར་གྱིས་གསུངས་སོ༔ ཨོཾ་མ་ཎི་པདྨེ་
ཧཱུྃ་ཧྲཱིཿ
ཡང་ཞུས་པ༔ ལྟ་བ་ཡངས་པ་དེ་གང་ལྟ་བུ་ལགས༔ ཞེས་ཞུས་པས་བཀའ་བསྩལ་ 
པ༔ ལྟ་བ་ཡངས་པ་ལ་ལྔ་ཡིན༔ དངོས་པོའི་གནས་ལུགས་ལ་བསམ་དུ་མེད་ 
ཅིང༔ དེ་ལ་ཚིག་གིས་མཚོན་དུ་མེད་པ་ཡིན་ཏེ༔ ཡུམ་ལས༔ སྨྲ་བསམ་བརྗོད་ 
མེད་ཤེས་རབ་ཕ་རོལ་ཕྱིན༔ ཅེས་གསུངས་པ༔ ཕྱི་ནང་མེད་པ་ཡིན་ཏེ མདོ་ 
ལས༔ ཕྱི་དང་ནང་ཀུན་ཆོས་ཀྱི་དབྱིངས༔ ཞེས་གསུངས༔ ཕྱོགས་རིས་མེད་པ་ 
ཡིན་ཏེ ཀློང་གསལ་ལསཿ༔ ཕྱོགས་རིས་མེད་པ་ལྟ་བ་ཡངས་པའི་ཀློངཿ ཞེས་ 
གསུངས༔ ཆགས་ཐོགས་མེད་པ་ཡིན་ཏེ༔ གསང་ཏིག་ལས༔ ཆགས་དང་ཐོགས་ 
པ་མེད་པས་ཞེན་པ་གྲོལ༔ ཞེས་གསུངས༔ དེར་གང་མ་ཤོངས་པ་མེད་པ་ཡིན་ 
ཏེ གནད་རྒྱུད་ལས༔ རྒྱ་ཆེ་རབ་ཟབ་ཐེག་མཆོག་ཡངས་པའི་ལམཿ༔ ཞེས་
24

༄༄༅། །ཟབ་གཏེར་ཆོས་ཀྱི་མཛོད་ཁང་།
གསུངས་སོ༔ འོ་ན་འཁོར་འདས་ཀྱི་ཆོས་ཐམས་ཅད་མི་བདེན་ན༔ དགེ་སྡིག་ 
གང་སྤྱད་ཀྱང་འདྲའམ༔ ཞུས་པས་བཀའ་བསྩལ་པ༔ ཁྱེད་བུད་མེད་འདི་དེ་ 
འདྲ་ཁོ་ན་ཟེར༔ དེ་ཀ་བྱུང་གིས་དོགས་པས་ལྟ་བ་དག་པ་བྱ་བ་དགོས་པ་ཡིན་ 
གསུངས༔ གང་ལགས་ཞུས་པས༔ གསུངས་པ༔ དེ་ལ་བཞི་ཡིན༔ དང་པོ་སྡིག་ 
པའི་ལས་དག་དགོས༔ སྟོང་ཉིད་ལ་མ་གོས་ཀྱང་གཉིས་སྣང་ལ་ངན་སོང་དུ་ 
སྐྱེས་དོགས་ཡོདཿ༔ ཉོན་མོངས་པས་འཁོར་བའི་ས་བོན་བཏབ་དོགས་ཡོད༔ གསུམ་ 
པ་གཟུང་འཛིན་དག་དགོས༔ ཉན་ཐོས་སུ་མི་འགྲོ་བའི་དགོས་པ་ཡོད༔ བཞི་པ་ 
དེ་གསུམ་ཀ་དག་པས་ལས་ཐམས་ཅད་ཁྱད་དུ་མི་གསོད་པ་ཡིན་ཏེ༔ གོང་གི་ 
དྲི་མ་དེ་རྣམས་ཀྱིས་བཏུམས་ནས་སངས་རྒྱས་མི་ཐོབ་པས་དེ་རྣམས་དག་པས་
འབྲས་བུ་སྐུ་གསུམ་ཐོབ་པ་ཡིན་གསུངས་སོ༔ ལྟ་བ་ཐབས་ཀྱིས་འཛིན་པ་དེ་གང་ 
ལགས་ཞེས་ཞུས་པས༔ གསུངས་པ༔ དེ་ལ་བཞི་ཡིན༔ སེམས་གནས་པར་བྱ་ 
བའི་གདམས་ངག་དང་གཅིག༔ ལྟ་བའི་དགོས་པ་ཐམས་ཅད་ཐབས་ཀྱིས་ཟིན་ 
ཀྱང་བརྟག་དགོས་པས༔ བརྟགས་ཀྱི་གདམས་ངག་དང་གཉིས༔ འདོད་པ་དང་ 
མི་འདོད་པ་ངོས་གཟུང་བ་དང་གསུམ༔ དྲོད་ཚད་ཀྱི་གདམས་ངག་དང་བཞིའོ༔ 
གསུངས༔ ལྟ་བ་ཉམས་སུ་མྱོང་བ་དེ་གང་ལགས་ཞུས་པས༔ གསུངས་པ༔ དེ་ལ་ 
བཞི་ཡིནཿ ལྟ་བའི་མཐར་ཐུག་ཁས་ལེན་ཐམས་ཅད་དང་བྲལ་བ་གཅིག་ཡིན་ཏེ 
གསེར་ཐོ་རྩ་རྒྱུད་ལས༔ ཡོད་དང་མེད་ཡོད་མིན་མེད་མིན༔ ཞེས་ཅི་ཡང་ཁས་ 
མི་ལེན་པ་ལ༔ ཀླན་ག་སུས་ཀྱང་བྱ་མི་ནུས༔ ཞེས་གསུངས་པས༔ འདི་ལྟ་བུ་ 
གཅིག་ཡིན་ཅེས་བརྗོད་དུ་མེད་དེ ཕྱོགས་སུ་མ་ལྷུང་བ༔ རྒྱ་གར་ཡང་མ་ཆད་ 
པ༔ ངོ་བོ་གང་དུ་འང་མ་གྲུབ་པའོ༔ བསྒོམ་པའི་མཐར་ཐུག་ཡིད་ལ་མི་བྱེད་པ་
25

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཐམས་ཅད་དང་བྲལ་བ་གཅིག་ཡིན༔ སྤྱོད་པའི་མཐར་ཐུག་བླང་དོར་ཐམས་ཅད་ 
དང་བྲལ་བ་གཅིག་ཡིན་ཏེ སེམས་ལུང་ལས༔ མི་ལེན་མི་སྤོང་སྙོམས་པའི་རྒྱལ་ 
པོར་གནས༔ ཞེས་གསུངས་སོ༔ ཉམས་ཀྱི་མཐར་ཐུག་མྱོང་རྒྱུ་མེད་པ་ཞིག་ཡིན་ 
ཏེ དམིགས་གཏད་མེད་པའི་མདོ་ལས༔ གང་ཡིད་ལ་བྱེད་པ་ནི་མི་དགེ་བའོ 
གང་ཡིད་ལ་མི་བྱེད་པ་ནི་དགེ་བའོ༔ གསུངས་ཏེ༔ འདི་ལྟར་མྱོང་ཞེས་བརྗོད་ 
དུ་མེད་པ་ཞིག་ཡིན༔ ལར་ཐམས་ཅད་དྲིལ་ན༔ བློ་ངོ་བོ་ཉིད་རིག་ཐོག་ཏུ་ལྷང་ 
ངེ་གྲོལ༔ སེམས་འགྱུ་རྟོག་ཆོས་ཉིད་དུ་གྱུར་པ༔ སྣང་བ་སྐྱེ་མེད་དུ་ཤེས་པ༔ མ་ 
བསྒོམས་ཀྱང་དེ་ལས་ཡེངས་པ་མེད་པ༔ མ་བཀག་གཟུང་འཛིན་དང་བྲལ་བ༔ 
ཤེས་པ་ཡན་པར་བཏང་ཡང་དངོས་པོ་ལ་མ་ཞེན་པ༔ སྤྲོས་བྲལ་མི་གཡོ་བ་ལ་ 
ཐམས་ཅད་རང་གསལ་བ༔ ཆོས་ཐམས་ཅད་བདེན་མིན་ཉིད་རིག་སྟོང་དུ་ཐིམ་ 
པ་ལ་མ་རྨོངས་པ༔ རྟོག་འཛིན་ཐམས་ཅད་འགགས་པ་ལ་ཡེ་ཤེས་རྒྱུན་ཆད་ 
མེད་པ༔ སྣང་རིག་གསལ་ལ་ངོས་གཟུང་མེད་པ༔ རྐྱེན་གྱིས་རྣམ་རྟོག་ཏུ་སྣང་ 
བ་ལ་དེའི་ངོ་བོ་རང་བཞིན་མེད་པར་ཤེས་པ༔ སྟོང་པ་བདག་མེད་པ༔ སྤྲོས་ 
མེད་དུ་ལྷང་ངེ་བ་དེ་རྟོགས་པ་ལ་ལྟ་བ་མྱོང་བ་ཞེས་བྱ་བ་ཡིན་ཏེ སྐད་ཅིག་ 
མ་གཅིག་ལ་ཏིང་ངེ་འཛིན་གཅིག་ལ་མི་གནས་གནས་མིན་ཉོན་མོངས་མ་ཆད༔ 
ཁ་ལྟ་མཐོ་ལ་དོན་ལྟ་དམའ་བ་མང་བ་ཡིན་གསུངས་སོ༔ ལྟ་བ་གཏན་ལ་ཕབ་ 
པའི་ཞུས་ལན་ནོ༔ ས་མ་ཡཱ༔ རྒྱ་རྒྱ་རྒྱ [[2འྲ། 
ཨོཾ་མ་ཎི་པདྨེ་ཧཱུྃ་ཧྲཱི༔ ལྟ་བ་དེ་ལ་སྤྱོད་པ་ཇི་ལྟ་བུ་འཚལ་ལགས་ཞུས་པས༔ 
གསུངས་པ༔ ཉོན་ཅིག་ཤེལ་དཀར་རྡོ་རྗེ་མཚོ༔ སྤྱོད་པ་ལ་གསུམ་ཡིན༔ འཇིག་ 
རྟེན་པ་ཐམས་ཅད་དང་མི་མཐུན་པའི་སྤྱོད་པ་དང༔ ཉན་ཐོས་དང་རང་རྒྱལ་
26

།ཟབ་གཏེར་ཆོས་ཀྱི་མཛོད་ཁང་།
ཐམས་ཅད་དང་མི་མཐུན་པའི་སྤྱོད་པ་དང༔ རྟོགས་པ་ཕུལ་དུ་ཕྱིན་པའི་སྤྱོད་ 
པའོ༔ ལྟ་བ་རྣམ་པར་དག་པ་དང༔ སྤྱོད་པ་རྣམ་པར་དག་པ་གཉིས་འབྲེལ་དགོས༔ 
སྤྱོད་པ་དེ་ལུང་རིགས་པ་དང་འབྲེལ་དགོས་པས༔ འབྲེལ་པ་གལ་ཆེ་གསུངས༔ 
འཇིག་རྟེན་པ་དང་མི་མཐུན་པའི་སྤྱོད་པ་དེ་གང་ལགས་ཞུས་པས༔ གསུངས་པ༔
འཇིག་རྟེན་པ་ཐམས་ཅད་ཚེ་འདིའི་བདེ་སྐྱིད་ཐོབ་པར་འདོད་ལ༔ གང་ཟག་ 
སྒྲུབ་པ་པོ་འཁོར་བའི་འབྲས་བུ་མི་འདོད་པའི་ཕྱིར་འཇིག་རྟེན་པ་དང་མི་མཐུན་ 
པའི་སྤྱོད་པ་ཡིན་ཏེ༔ དེ་ལ་ལྔ་ཡིན་གསུངས༔ ཡུལ་དམན་པ་གཅེས་པར་འཛིན་ 
པ་བྱ་བ་དང༔ སེམས་ཀྱི་དྲི་མ་བརྒྱད་དང་བྲལ་བའི་སྤྱོད་པ་དང༔ རྐྱེན་ངན་ 
བྱང་ཆུབ་ཀྱི་ལམ་དུ་སྒྱུར་བའི་སྤྱོད་པ་དང འཇིག་རྟེན་པའི་ཕུན་སུམ་ཚོགས་ 
པ་ལ་སྙིང་རྗེ་སྐྱེད་པ་དང༔ འགྲོ་བ་གཞན་གྱི་འཁྲུལ་པ་ལ་མི་རྟག་པ་བསྒོམ་པའོ་ 
གསུངས༔ ཡུལ་དམན་པ་གཅེས་པར་གང་ལྟར་འཛིན་པ་ལགས་ཞེས་ཞུས་པསཿ 
གསུངས་པ༔ དེ་ལ་གསུམ༔ སངས་རྒྱས་པས་སེམས་ཅན་གཅེས་པར་བཟུང་ 
དགོས༔ ཅིའི་ཕྱིར་ན་སེམས་ཅན་མགུ་ན་སངས་རྒྱས་མཉེས་ཏེ སངས་རྒྱས་ 
མཉེས་པས་སེམས་ཅན་མི་མགུ སེམས་ཅན་གྱི་ཁོངས་སུ་སངས་རྒྱས་འདུ་བ་ 
ཡིན་ཏེ༔ སེམས་ཅན་སྙིང་རྗེའི་ཡུལ་ཡིན་པ་དང༔ འཇིག་རྟེན་པ་སངས་རྒྱས་ལ་ 
གཅེས་པར་འཛིན་ཏེ རྣལ་འབྱོར་པ་དེ་ལས་ལོག་པའོ༔ དམ་པས་དམ་པ་མ་ 
ཡིན་པ་གཅེས་པར་གཟུང་བར་བྱ་བ༔ ཡོན་ཏན་ཅན་བཟང་པོ་ལ་གཅེས་པར་ 
བཟུང་བས་དམན་པ་ཁོངས་སུ་མི་འདུཿ དམན་པ་མཉེས་ན་དམ་པ་རྣམས་མཉེས་
པས༔ དམན་པ་ལ་གཅེས་པར་བཟུང་སྟེ་དེས་བྱམས་པ་དང་སྙིང་རྗེ་འབྱོངས་པ་ 
ཡིན༔ འཇིག་རྟེན་པ་དམ་པ་ལ་གཅེས་པར་འཛིན༔ རྣལ་འབྱོར་པ་དེ་ལས་ལོག་
121

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
པའོ༔ ཕན་འདོགས་པ་བས་གནོད་པ་སྐྱེལ་བར་གཅེས་པར་འཛིན་པ་ཞིག་དགོསཿ 
ཅིའི་ཕྱིར་གནོད་པ་སྐྱེལ་བ་ལ་གཅེས་པར་བཟུང་བས་ཕན་འདོགས་པ་འདུ༔ ཕན་
འདོགས་པ་ལ་གཅེས་པར་བཟུང་ན་གནོད་པ་སྐྱེལ་བ་ཁོངས་སུ་མི་འདུ༔ ཡང་
ན་བཟོད་པའི་ཕ་རོལ་ཏུ་ཕྱིན་པར་ཡང་འགྱུར་བ་ཡིན་ནོ༔ དེས་ན་གནོད་པ་སྐྱེལ་ 
བ་དེ་དྲིན་ཆེ་བའི་ཕྱིར༔ ལར་ཤིང་སྐྱོག་སྲོང་པ་དང་འདྲ་བ་ཞིག་དགོས༔ སྐྱོག་ 
བསྲངས་པ་དེའི༔ སྐྱོག་པའི་ངོས་ནས་ཚབས་ཆེ་བ་ཞིག་བསྲངས་པས་དྲང་པ་དང་ 
འདྲ༔ སངས་རྒྱས་སེམས་ཅན་ལ་སོགས་པ་ལ་གཅེས་པར་བཟུང་བ་དང་འདྲ་བ་ 
ཡིན་ཏེ༔ སྙིགས་མའི་སེམས་ཅན་རྣམས་མཐོ་ཁ་ནི་འགྲིམ༔ ཉེ་རིང་ནི་ཆེ གསར་ 
འགྲོགས་ནི་ཆེ བཟང་རྫུ་ནི་འདེབས༔ བཟང་ལན་ནི་བརྗེད༔ ངན་ལན་ནི་ 
འཇལ༔ བསླབ་པ་ལ་ནི་མི་ཉན་གསུངས་སོ སེམས་ཀྱི་དྲི་མ་བརྒྱད་སྤངས་པ་ 
དེ་གང་ལགས་ཞུས་པས༔
གསུངས་པ༔ སོ་སོའི་ངོ་བོ་བསྟན་ན་རྣམ་པ་བརྒྱད་པོ་འདིའི་དབང་དུ་མ་ 
སོང་ན་ཅི་བྱས་བྱང་ཆུབ་ཏུ་འགྱུར་ཏེ གྲགས་པའི་དྲི་མ་དགེ་བ་འཇིག་རྟེན་གྱི་ 
སྙན་གྲགས་ལ་བལྟས་ནས་བྱེད་པ་རྣམས་ཡིན༔ དབང་མེད་ཀྱི་དྲི་མ་རང་མི་བྱེད་ 
པ་ལ་གཞན་དབང་མེད་བྱེད་དུ་བཅུག་པ་ལྟ་བུ་ཡིན༔ རྣམ་པར་སྨིན་པ་ལ་རེ་ 
བའི་དྲི་མ་ཚེ་ཕྱི་མ་ལ་ལྷ་མིའི་བདེ་སྐྱིད་ཕུན་སུམ་ཚོགས་པ་ཐོབ་པར་འདོད་པའི་
བསམ་པ་ཀུན་ནས་བསླངས་པ་རྣམས་ཡིན༔ ལན་ལ་རེ་བའི་དྲི་མ་ཚེ་འདིར་སྙན་ 
གྲགས་ཐོབ་པར་འདོད་པ་དང༔ བཀུར་སྟི་དོན་དུ་གཉེར་བས༔ གཞན་གྱི་ཁ་ 
ལན་ཡོང་དུ་རེ་བ་རྣམས་ཡིན༔ འགྱོད་པའི་དྲི་མ་ཚུལ་ཁྲིམས་བསྲུངས་པས་སྲོག་ 
གི་བར་ཆད་དུ་སོང་བས༔ སྦྱིན་པ་བཏང་བས་ཕངས་ཏེ་འགྱོད་པ་ལྟ་བུའོ༔ ཕྲག་
28

༄༅། །ཟབ་གཏེར་ཆོས་ཀྱི་མཛོད་ཁང་།
དོག་གི་དྲི་མ་ལས་སྙམ་ སྙེམས། པོར་བྱས་པས་ལྷག་བསམ་གྱི་སེམས་འཁྲུགས་པ་ 
རྣམས་ཡིན་ནོ༔ རློམ་སེམས་ཀྱི་དྲི་མ་བསོད་ནམས་ཀྱི་དྲི་མས་འདི་རྩམ་བྱས་སྙམ་ 
རློམ་པའོ༔ མ་བརྟགས་པའི་དྲི་མ་བློས་མ་བཟུང་བར་ལུང་མ་བསྟན་དུ་བྱས་པས་ 
འབྲས་བུ་མེད་པ་རྣམས་སོ༔ ཞེས་གསུངས་སོ༔ འོ་ན་དྲི་མ་བརྒྱད་པོ་ལ་གཉེན་ 
པོ་རེ་རེ་མེད་ལགས་སམ་ཞུས་པས༔ གསུངས་པ༔ དེ་བརྒྱད་ལ་གཉེན་པོ་བདུན་ 
ཡོད་གསུངས༔ བརྒྱད་ལ་བདུན་འོངས་པ་གང་ལྟར་ལགས་ཞུས་པས༔ ཕན་ཡོན་ 
དང་ལན་རེ་གཉིས་གཉེན་པོ་གཅིག་པ་ཡིན་གསུངས༔ གཉེན་པོ་གསུང་པར་འཚལ་
ལགས་ཞུས་པསཿ
གསུངས་པ༔ གྲགས་པའི་དྲི་མ་དེ་སྤོང་བར་བྱེད་པའི་གཉེན་པོར་སྒྲ་སྙན་མི་ 
སྙན་ཐམས་ཅད་བྲག་ཆ་ལྟ་བུར་བསྒོམ༔ དབང་མེད་ཀྱི་གཉེན་པོར་སེམས་ཅན་ 
ཐམས་ཅད་དགེ་བ་ལ་གཟུད་པའམ༔ ཡང་ན་བདག་དགེ་བ་ལ་འཇུག་པ་འདི་ 
དྲིན་ཆེ སེམས་བསྐྱེད་བྱས་ནས་སེམས་ཅན་གྱི་དོན་དུ་ཁས་བླངས་ཏེ༔གཞན་ 
གྱིས་རང་སྐུལ་དགོས་པ་ངོ་ཚ་སྙམ་པར་བསམ༔ རྣམ་སྨིན་དང་ལན་ལ་རེ་བའི་ 
གཉེན་པོར་འཇིག་རྟེན་པའི་ཕུན་སུམ་ཚོགས་པ་གང་ལ་ཡང་སྙིང་རྗེ དེ་བས་ 
རང་གཅིག་པུར་དབེན་པ་འགྲིམ་སྙམ་བརྟེན༔ འགྱོད་པའི་གཉེན་པོར་ལུས་དང་
ལོངས་སྤྱོད་ཐམས་ཅད་དགེ་རྩར་སོང་ན་དགེ་བ་ལ་དོན་ཡོད་པར་འདུག་སྙམ་ 
པས་ཡི་རང་འབུལ༔ ཕྲག་དོག་གི་གཉེན་པོར་བྱམས་སྙིང་རྗེ་བྱང་ཆུབ་ཀྱི་སེམས་ 
བསྒོམ༔ རློམ་སེམས་ལ་རང་དམན་པའི་རྐྱེན་ཅན་དུ་བསམ༔ གཞན་ཡོན་ཏན་ 
ཅན་དུ་བསམ༔ སྔོན་གྱི་བྱང་ཆུབ་སེམས་དཔའ་རྣམས་ཀྱིས་ལུས་དང་ལོངས་ 
སྤྱོད་ཐམས་ཅད་སྦྱིན་པར་བཏང་བ་ལ༔ ང་ཡིས་དེ་འདྲ་ལས་མི་འགྲུབ་པ་སྙམ་
29

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཞུམ་པ་བསྒོམ༔ མ་བརྟགས་པ་དེའི་གཉེན་པོར༔ དགེ་བ་མི་དམིགས་པས་ཟིན་ 
པར་བྱས་ཏེ་བསྔོ་བ་བྱའོ༔ སྤྱིའི་དྲི་མ་དེ་རྣམས་མ་བརྟགས་པའི་རྐྱེན་ཡིན་པས་ 
བརྟགས་ཤིང་དཔྱད་པར་བྱའོ༔ སླར་དུས་ངན་གྱི་སྐྱེ་བོ་རྣམས་ང་རྒྱལ་དང་དྲེགས་ 
པ་ནི་ཆེ༔ རྣ་བ་ནི་གསང༔ ཟེར་ལོ་ནི་མང དྲི་མ་བརྒྱད་པོ་འདིའི་ཁར་གཉེན་ 
པོ་སྟོང་མི་ཤེས་དྲི་མ་སྟོང་ཕྲག་གཅིག་བཅོས་ཏེ༔ རང་འཁོར་བ་ལས་མ་འཕགས་ 
པར་སངས་རྒྱས་ལ་རེ་བའི་ཅོལ་ཆུང་མང་པོ་འོང་བར་འདུག་གསུངས༔ ཨོཾ་མ་ 
ཎི་པདྨེ་ཧཱུྃ་ཧྲཱིཿ རྐྱེན་ངན་པ་བྱང་ཆུབ་ཀྱི་གྲོགས་སུ་འགྱུར་བ་དེ་གང་ལགས་ཞེས་ 
ཞུས་པསཿ
སློབ་དཔོན་གྱིས་གསུངས་པ༔ དེ་ལ་གཉིས་ཡིན༔ གནོད་པ་ཡུལ་གྱི་རྐྱེན་ 
ངན་པ་བྱང་ཆུབ་ཏུ་སྒྱུར་བ་དང གནོད་པ་ཡུལ་གྱི་རྐྱེན་ངན་པར་སྒྱུར་བའོ༔ 
དང་པོ་ལའང་གཉིས་ཡིན༔ ཞེ་སྡང་རྐྱེན་ངན་པ་དང༔ འདོད་ཆགས་རྐྱེན་ངན་ 
པའོ༔ ཞེ་སྡང་ལ་ལུས་སྲོག་ལ་བར་དུ་གཅོད་པའི་དགྲ་བགེགས་དེའང་རྐྱེན་ངན་ 
པ་བདུད་དུ་སོང་བ་དང༔ བྱང་ཆུབ་ཀྱི་གྲོགས་སུ་འགྱུར་བའོ༔ བདུད་དུ་སོང་ 
བ་ནི༔ དགྲ་དང་འཕྲད་གནོད་པ་བྱས་ཏེ་སྡིག་པས་གོས་པ་རྣམས་ཡིན༔ གཉིས་ 
པ་གྲོགས་སུ་འགྱུར་བ་ལ༔ ཚེ་འདི་ལ་གནོད་པ་བྱེད་པའི་དགྲ་བོ་འདི་བཟོད་པ་
བསྒོམ་དུ་གཞུག་པའི་བླ་མ་ཡིན་སྙམ་དུ་བསམས་ནས་བཟོད་པ་བསྒོམཿ༔ ཡང་ 
ན་མ་འོངས་པའི་དུས་སུ་ཁྱེད་རྣམས་གང་དུ་སྐྱེས་པ་དེར༔ བདག་ལ་ཤ་གཅོད་ 
ཁྲག་འཐུང་བྱང་ཆུབ་སྐུལ་བའི་གྲོགས་སུ་གྱུར་ཅིག༔ བདག་སངས་རྒྱས་ནས་ 
ཁྱེད་འཁོར་གྱི་དང་པོར་འདུས་ཏེ ཆོས་བདུད་རྩི་ལྟ་བུ་ལ་ཐོག་མར་ལོངས་ 
སྤྱོད་པར་གྱུར་ཅིག༔ ཅེས་སྨོན་ལམ་བཏབ་པས་བྱང་ཆུབ་ཀྱི་གྲོགས་སུ་འགྲོའོ་
30

༄༅། །ཟབ་གཏེར་ཆོས་ཀྱི་མཛོད་ཁང་།
གསུངས་སོ༔ འདོད་ཆགས་སྐྱེ་བའི་རྐྱེན་ངན་གང་ལགས་ཞུས་པས༔ གསུངས་ 
པ༔ དེ་ཡང་ཉེ་དུ་འབྲེལ་པ་རྫས་ཡོ་བྱདཿ༔ ཕོ་ལ་མོ༔ མོ་ལ་ཕོ༔ དེ་ལ་གཉིས་ཏེ 
བདུད་དུ་སོང་བ་དང་གྲོགས་སུ་སོང་བའོ༔ དང་པོ་ནི༔ ཉོན་མོངས་པ་ཆགས་པ་ 
སྐྱེ་བའི་ཡུལ་དེ མཛེས་སྡུག་མཐོང་ཚོར་རེག་ཚེ་དེ་ལ་སེམས་ལྷག་པར་ཆགས་ 
ཤིང་དེ་དང་ལྷན་ཅིག་ཏུ་རྩེ༔ དགའ་མགུར་སྤྱོད་ན་བདུད་དུ་སོང་བ་ཡིན་ནོ
གྲོགས་ལ་ཚེ་འདིར་ཆགས་པ་སྐྱེ་བའི་ཡུལ་དུ་མཐོང་བའི་དུས་སུ་ཆགས་སེམས་
ལྷང་ངེ་སྐྱེས་དུས་མི་སྡུག་པ་བསྒོམས༔ མི་རྟག་པ་བསྒོམས༔ བདག་གི་ཆགས་
ཞེན་སྤངས་པས་བྱང་ཆུབ་ཐོབ་པའི་རྒྱུ་འདི་རེ་ལེགསཿ༔ འདི་ལ་མ་ཆགས་པར་
དམ་ཆོས་བྱར་ཡོད་པ་རེ་ལེགས་སྙམ་པ་བསྒོམ༔ བདག་ཚེ་ཕྱི་མའི་དུས་སུའང༔
རྒྱལ་སྲིད་དང་ཡོ་བྱད་ཆགས་སེམས་ཐམས་ཅད་མཆིལ་སྣབས་ལྟར་སྤངས་ནས༔ 
ཆོས་བྱེད་པར་གྱུར་ཅིག༔ ཅེས་སྨོན་ལམ་གདབ་བོ༔ ཞེས་གསུངས་སོ༔ མྱོང་བ་ 
སྡུག་བསྔལ་དེ་གང་ལགས་ཞེས་ཞུས་པསཿ
གསུངས་པ༔ དེ་ལ་གཉིས་ཡིན༔ བསྒྲུབ་པའི་རྐྱེན་ངན་པ་དང༔ ལས་ཀྱིས་ 
གྲུབ་པའི་རྐྱེན་ངན་པའོ༔ དང་པོ་ནི་ཚུལ་ཁྲིམས་བསྲུངས་པའམ༔ དཀའ་ཐུབ་ 
བྱས་པས་ལུས་ཅན་དུ་སོང་བ་ལྟ་བུ་ཡིན༔ དེ་ལ་གྲོགས་སུ་གྱུར་པ་དང༔ བདུད་ 
དུ་གྱུར་པ་གཉིས་ཡིན དེ་ལ་སྔར་ཁྲིམས་བསྲུངས༔ བཀའ་ཐུབ་སྤྱད་པས་འགྱོད་ 
དེ་ཕྱིས་མི་སྲུང་ན་བདུད་ཡིན༔ སྔར་སྦྱིན་པ་བྱིན་པས་འགྱོད་དེ་ཕངས་ནས 
ཕྱིས་མི་སྦྱིན་ན་བདུད་ཡིན་ཏེ་འདྲེ གྲོགས་སུ་གྱུར་པ་ནི༔ ཚེ་འདི་ལ་འགྱོད་པ་ 
མེད་པས་དགའ་བ་དང༔ ཚེ་ཕྱི་མ་ལ་སྨོན་ལམ་གདབ་པའོ༔ ལས་ཀྱིས་གྲུབ་ 
པའི་རྐྱེན་ངན་པ་ནི༔ ཚེ་སྔ་མ་ལ་བསོད་ནམས་མ་བསགས་པས༔ ཕྱི་མ་ལ་
31

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
བཀྲེས་པོར་སྐྱེས་པའམ༔ ཚེ་སྔོན་མ་ལ་ལས་ངན་པ་བསགས་པས༔ ལུས་ནད་ 
ཅན་དུ་སྐྱེས་པ་ལ་སོགས་པ་རྣམས་ཡིན༔ དེ་བདུད་དུ་སོང་བ་ནི༔ བཀྲེས་སྙམ་ 
པས་སྦྱིན་པ་མི་བྱེད་པའམ༔ ངས་མི་ཡོང་སྙམ་ཆོས་མི་ནུས་པ་རྣམས་ཡིན༔ བསྒྱུར་ 
བས་གྲོགས་སུ་བཏང་བ་ནི ཆུང་དེ་ བཀའ་ དཀལ སྦྱིན་པ་གཏོང༔ མི་ནུས་པ་ 
དེ་ བཀའ་ དཀལ སྤྱོདཿ ཚེ་འདིའི་སྔ་མ་ཡང་བསོད་ནམས་མ་བསགས་པསཿ 
ད་ལྟ་སྡུག་བསྔལ་དང་བཅས་པ་མྱོང་བ་ཡིན༔ ད་ནས་ཅི་སྟེ་མི་བསག་སྙམ་སྟེ་ 
ཚུལ་ཁྲིམས་བསྲུང་བ་ལ་སོགས་བྱེད་པ་དང༔ ཚེ་ཕྱི་མ་ལ་ཡང་དཀའ་བ་མང་
པོ་སྤྱད་དེ་སེམས་ཅན་གྱི་དོན་སྒྲུབ་པར་གྱུར་ཅིག་སྙམ་སྨོན་ལམ་འདེབས་པ་ཡིན་
ནོ༔ གསུངས་སོ༔ འཇིག་རྟེན་པའི་ཕུན་སུམ་ཚོགས་པ་ལ་སྙིང་རྗེ་བསྒོམ་པ་གང་ 
ལགས་ཞུས་པས
གསུངས་པ༔ འཇིག་རྟེན་པ་རྣལ་འབྱོར་པ་ལ་སྙིང་རྗེ་བྱེད༔ རྣལ་འབྱོར་པ་ 
འཇིག་རྟེན་པ་ལ་སྙིང་རྗེ་བྱེད་དོ༔ དེ་ལ་བཞི་ཡིན༔ རང་གི་ཕུན་སུམ་ཚོགས་པ་ 
ཉམས་ཀྱིས་དོགས་ཏེ་སླར་སྡུག་བསྔལ་སྐྱེད་པའི་རྒྱུར་འདུག་པས༔ སྙིང་རྗེ་བསྒོམ༔ 
རང་གི་ཕུན་སུམ་ཚོགས་པ་རྣམས་བཞག་ནས འཆི་ཁར་ཏིལ་འབྲུ་རྩམ་ཞིག་
ཁྱེར་དབང་མེད་པས་སྙིང་རྗེ་བསྒོམ༔ དེ་རྣམས་ལ་དགའ་ཚོར་འཛིན་པ་སེམས་ 
ཀྱི་འཁྲུལ་སྣང་ཡིན་པས་སྙིང་རྗེ་བསྒོམ༔ དེའི་ཚེ་ཕྱེད་དུ་བསགས་པའི་རྣམ་པར་
སྨིན་པས་ཚེ་ཕྱི་མར་སྡུག་བསྔལ་སྣ་ཚོགས་པར་འདུག་པས་སྙིང་རྗེ་བསྒོམ༔ གསུངས་ 
སོ གཞན་གྱི་འཁྲུལ་སྣང་ལ་མི་རྟོག་པ་དེ་གང་ལགས་ཞུས་པས༔ གསུངས་པ༔ 
འཇིག་རྟེན་པ་རྣམས་གཞན་གྱི་འཁྲུལ་པ་རྟོག་པ་ཡིན༔ སྒྲུབ་པ་པོ་རང་གི་འཁྲུལ་ 
པ་ལ་རྟོག་པ་ཡིན༔ རྟོག་ལུགས་མི་གཅིག འོན་ཀྱང་མི་རྟོག་ལུགས་གསུམ་
32

༄༅། །ཟབ་གཏེར་ཆོས་ཀྱི་མཛོད་ཁང་།
ཡིན༔ གང་ཡིན་བླ་མ་དམ་པ་དང གང་ཟག་དམ་པ་རྣམས་ཀྱི་ལུས་སྤྱོད་ལམ༔ 
མ་དག་པ་ཇི་ལྟར་འདུག་ཀྱང་མི་མོས་པར་མི་བྱ༔ བྱང་ཆུབ་སེམས་དཔའི་སྤྲུལ་ 
པ་གང་ཡིན་མི་ཤེས་སྙམ་དུ་སེམས་ཏེ་གཞན་གྱི་འཁྲུལ་པ་ལ་མི་རྟོག་གོ༔ སྣ་ཚོགས་ 
སྤྲུལ་ནས་གཞན་ཐབས་ཀྱིས་དགེ་བ་ལ་འཛུད་པ་ཡིན་པར་སྲིད་དེ༔ རྒྱལ་པོའམ༔
སྟོབས་པོ་ཆེའི་རྣམ་ཐར་ལས་འཁྲུལ་སྙམ་མི་རྟོག༔ བཟང་ངན་འབྲིང་གསུམ་གྱི་
སྤྱོད་པ་མི་འོས་ཅི་འདུག་ཀྱང༔ རང་སྣང་མ་དག་པས་ཡིན་གསུངས ཆུ་ལ་
རིགས་དྲུག་གི་མཐོང་སྣང་མི་འགག་ཐ་དད་དང་འདྲ༔ མེ་ལོང་མེད་ན་གཟུགས་
བརྙན་ཅི་འོང༔ ཆུ་མེད་ན་ཟླ་བ་ཅི་ལ་ཤར༔ རང་མ་དག་པས་གཞན་འཁྲུལ་
པར་བཟུང་བ་ཡིན་མོད་སྙམ་དུ་བསྒོམ་པར་བྱའོ༔ སླར་དུས་ངན་གྱི་མི་འདི་
རྣམས་རང་འཁྲུལ་པ་བཞག་ནས་གཞན་འཁྲུལ་པ་ལ་སྐུར་བ་འདེབས༔ འཇིག་ 
རྟེན་པའི་མི་ལས་ཀྱག་པའི་ཆོས་པ་མང་པོ་འོང་བར་འདུག་པས༔ དེ་ལ་བཤད་
ཀྱང་ཁ་ན་བྲིས་ཀྱང་ལག་པ་ནཿ འོན་ཀྱང་ནམ་ཞིག་སྐལ་ལྡན་འགའ་ཞིག་ལ་ 
ཕན་པར་སྲིད་གསུངས་སོ༔ ཉན་ཐོས་དང་རང་སངས་རྒྱས་དང་མ་འདྲེས་པའི་ 
སྤྱོད་པ་དེ་གང་ལགས་ཞེས་ཞུས་པས༔
གསུངས་པ༔ དེ་ལ་བཞི་ཡིན༔ དགེ་བ་ཅི་བྱེད་པ་ཐམས་ཅད་དམ་པ་གསུམ་ 
གྱིས་ཟིན་པ་དང་གཅིག༔ ལུང་མ་བསྟན་གྱི་ལས་དགེ་བར་བསྒྱུར་བ་དང་གཉིས༔
ལས་ལེགས་ཉེས་ཀྱི་རྣམ་པར་བགྲངས་ཤིང་སྡིག་པ་བཤགས་པ་དང་གསུམ༔ དགེ་ 
བའི་ལས་ཐམས་ཅད་གཅིག་ཁོ་ན་ལས་གཞན་དུ་མི་བསྔོ་བ་དང་བཞིའོ༔ དང་
པོ་ནི་སྦྱོར་བ་དམ་པ་དང༔ དངོས་གཞི་དམ་པ་དང༔ མཇུག་བསྔོ་བ་དམ་པའོ༔ 
སྦྱོར་བ་ནི་ཆོས་ཐམས་ཅད་སྟོང་ཉིད་ཡིན་པ་ལ༔ ཁམས་གསུམ་གྱི་སེམས་ཅན་
33353

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཐམས་ཅད་ཀྱིས་དེ་ལྟར་མ་རྟོགས་པས་སྡུག་བསྔལ་པས་སྙིང་རེ་རྗེ དེ་རྣམས་
སྡུག་བསྔལ་ལས་ཐར་པར་བྱ་ཕྱིར༔ བདག་གིས་ཐར་ལམ་ལ་ཞུགས་སྙམ་པ་འདི 
སྟོང་ཉིད་སྙིང་རྗེ་བྱམས་སེམས་གསུམ་དྲིལ་བ་ཡིན་གསུངས༔ དངོས་གཞི་ཕ་
རོལ་ཏུ་ཕྱིན་པ་དྲུག་ལྡན་གཅིག་དགོས༔ དེ་ནས་བསོད་ནམས་ཚོགས་གཉིས་ཀྱི་ 
ལས་ཅི་བྱེད་ཀྱང གཞན་དོན་དུ་བྱེད་པ་དེ་སྦྱིན་པ༔ སེམས་ཅན་ལ་མི་གནོད་ 
པ་དེ་ཚུལ་ཁྲིམས༔ དཀའ་ཞིང་སྡུག་བསྔལ་ཀྱང་མི་འགྱོད་པ་དེ་བཟོད་པ༔ བྱ་ 
བ་གཞན་གྱིས་བར་མ་ཆོད་པ་ནི་བརྩོན་འགྲུས༔ མ་ཡེངས་པར་རྩེ་གཅིག་ཏུ་ 
བྱེད་པ་ནི་བསམ་གཏན༔ དེ་ཐམས་ཅད་མི་དམིགས་པས་འཛིན་པ་ནི་ཤེས་རབ་ 
བོ༔ མཇུག་འཁོར་གསུམ་ཡོངས་སུ་དག་པ་ཞིག་གིས་ཟིན་དགོས་ཏེ༔ མི་དམིགས་ 
པས་རྒྱས་བཏབ་ལ་བྱང་ཆུབ་ཏུ་བསྔོའོ༔ ལུང་མ་བསྟན་དགེ་བར་བསྒྱུར་བ་གང་ 
ལགས་ཞུས་པསཿ
གསུངས་པ༔ དེ་ལ་བཞི་ཡིན༔ དང་པོ་ནི་འདའ་སྟོན་ཡོད་པར་ཟླ་བ་ནི དུས་ 
བྱིན་གྱིས་བརླབས་པ་ཡིན༔ དེ་ལའང་གསུམ༔ དུས་རིང་པོ་དང༔ ཐུང་ངུ་དང༔ 
སྒོའོ་སོ་སོ༔ རིང་པོ་ད་ནས་བྱང་ཆུབ་མ་ཐོབ་ཀྱི་བར་དུཿ༔ དགེ་བ་ཅི་བྱེད་ཐམས་ 
ཅད་སེམས་ཅན་གྱི་དོན་དུ་བྱེད་པའོ༔ ཐུང་ངུ་མ་ཤི་བའི་བར་དུའོ༔ གསུམ་པ་ 
ལོ་གཅིག་ཁྲིད་སྐོར་རམ༔ སང་ད་རྩམ་མམཿ༔ སྐད་ཅིག་རྩམ་མམ༔ དེ་རྒྱུའི་ 
ཀུན་སློང་དུས་བྱིན་གྱིས་བརླབ་པ་ཡིན༔ གཉིས་པ་དང་གསུམ་པ་བྱེད་སྤྱོད་ 
བསྒྱུར་བ༔ འགྲོ་ན་སྐོར་བར་འགྱུར་བ༔ ཟ་ན་ཚོགས་སུ་འགྱུར་བ༔ བརྗོད་ན་མ་ 
ཎིར་བསྒྱུར་བཿ སྤྲོ་ན་ཐུགས་རྗེར་བསྒྱུར༔ ཉལ་ན་འོད་གསལ་དུ་བསྒྱུར༔ ལྡང་ 
ན་སྐུར་བསྒྱུར༔ དེས་ཀུན་ལ་འགྲེའོ༔ བཞི་པ་ལ་གསུམ་སྟེ མི་རྗེད་པར་བྱེད་
34

༄༅། །ཟབ་གཏེར་ཆོས་ཀྱི་མཛོད་ཁང་།
པའི་དྲན་པ་དང༔ཤེས་བཞིན་གྱི་བྱ་ར་བ་དང༔ བྱ་བ་མ་ཡིན་པ་སྤོང༔ བྱང་ 
ཆུབ་སྒྲུབ་པར་བྱེད་པ་བག་ཡོད་པ་གསུམ་གྱིས་དབང་པོའི་སྒོ་བསྡམས་ཏེ་གནས་ 
པ་ཡིན༔ རྒྱུ་སྡོམ་པ་ཡོད་པའི་སྟེང་དུ་གོང་གི་བསམ་རྒྱུ་རྣམས་ཡོད་ན༔ སོ་ཐར་གྱི་ 
སྡོམ་པ་དང་ལྡན༔ བྱང་སེམས་ཀྱི་བསླབ་པ་དང་ལྡན༔ གསང་སྔགས་ཀྱི་དམ་ཚིག་ 
དང་ལྡན་པ་ཡིན་གསུངས༔ ལས་ལེགས་ཉེས་ཀྱི་རྣམ་པ་བགྲང་ཞིང༔ སྡིག་པ་ 
བཤགས་པ་གང་ལགས་ཞུས་པས༔ གསུངས་པ༔ དེ་ལ་གཉིས་ཏེ སྡིག་པ་རྣམས་ 
བགྲང་བ་དང༔ དགེ་བ་བགྲང་བའོ༔ དང་པོ་ལ་གསུམ༔ བསྐལ་པ་ཐོག་མཐའ་ 
མེད་པ་ནས་ད་ལྟའི་བར་དུ་བགྲང༔ ཉིན་གཅིག་གམ་སྐད་ཅིག་གི་བར་བཟང་ 
རྟོག་ངན་རྟོག་རྣམས་བགྲང་ངོ༔ དེ་བཤགས་པ་དང་གསུམ༔ དང་པོ་འཁོར་བ་ 
ཐོག་མཐའ་མེད་པ་ནས་ཐ་མའམ་ད་ལྟའི་བར་གྱི་སྡིག་པ་བཤགས༔ གཉིས་པ་
ཚེ་འདིའི་བཤགས༔ གསུམ་པ་ཉིན་གཅིག་གམ་བྱས་ནས་དུས་མི་འདའ་བར་
བཤགས་སོ༔ གཉིས་པ་དགེ་བ་ལ་བསྔོ་རྒྱུ་དང་བཤག་རྒྱུ་གཉིས༔ ཚེ་འདིའི་དགེ་ 
བ་ཁེ་གྲགས་འཇིག་རྟེན་གྱི་སྣང་བ་དང་༔ འཁོར་བའི་དགེ་བ་ཚེ་ཕྱི་མའི་བསོད་ 
ནམས་འོང་དུ་རེ་བ་དང༔ རང་གཅིག་པོ་ཞིག་བདེ་བའི་དོན་དུ་བྱས་པ་དང༔
ནད་གདོན་བར་ཆད་སེལ་བའི་དོན་དུ་བྱས་པ་རྣམས་བཤག་པར་བྱ༔གཞན་
བསྔོའོ༔རྣམས་
དེ་ཡང་འཁོར་བ་ཐོག་མཐའ་མེད་པ་ནས༔ ད་ལྟའི་བར་གྱི་དགེ་བ་དང༔ ཚེ་ 
འདིའི་དང༔ ཉིན་ཞག་གཅིག་གམ༔ སྐད་ཅིག་རྩམ་གྱི་དགེ་བ་རྣམས་བསྔོ་ 
དགོས༔ དེ་ཡང་གཅིག་ཁོ་ན་ལས་གཞན་དུ་མི་བསྔོ་བ་ཡིན༔ དེ་ལ་གསུམ༔ བསྔོ་ 
རྒྱུ་དང༔ ཆེད་དུ་བྱ་བ་དང༔ བསྔོ་བའོ༔ དང་པོ་དགེ་རྩ་ཐམས་ཅད་ཡིན༔ དེར་
35

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
དབྱེ་བ་གཉིས༔ བསམ་པའི་ཀུན་སློང་གིས་ཕན་འདོགས་པར་འདོད་པའི་སྨོན་ 
པ་དང༔ སྦྱོར་བས་དངོས་སུ་ཕན་འདོགས་པ་གཉིས་ཡིན༔ དེ་ལའང་སེམས་ 
ཅན་བློ་རིགས་མི་གཅིག་པ་མི་དད་པའི་སྤྱོད་པ་མི་བྱ་བ་དང༔ གཞན་རྗེས་སུ་ 
འཇུག་པའི་སྤྱོད་པ་ཕར་ཕྱིན་དྲུག་གམ་བསླབ་པ་གསུམ་ལྡན་དུ་སྤྱོད་པའོ༔ཆེད་
དུ་བྱ་བ་ནི༔ སེམས་ཅན་ཐམས་ཅད་ཀྱི་དོན་དུ་བསྔོ བླ་ན་མེད་པའི་བྱང་ཆུབ་ 
ཐོབ་པའི་རྒྱུར་བསྔོའོ༔ གཞན་དུ་མི་བསྔོ་སྟེ འདི་ཕྱིར་ལྷ་མིའི་བདེ་སྐྱིད༔ ཞི་ 
བདེའི་རྒྱུར་མི་བསྔོའོ་གསུངསཿ
ཨོཾ་མ་ཎི་པདྨེ་ཧཱུྃ་ཧྲཱིཿ༔ ཡང་རྟོགས་པ་ཕུལ་དུ་ཕྱིན་པའི་སྤྱོད་པ་དེ་གང་ལགས་ 
ཞུས་པས༔ གསུངས་པ༔ དེ་ལ་གཉིས་ཡིན༔ གསུམ་གྱི་ཀུན་ཏུ་སྤྱོད་པ་དངཿ 
གཉིས་ཀྱི་ཕུལ་དུ་ཕྱུང་བའོ༔ དང་པོ་ལ་གསུམ་ལ་སོགས་པ་སྣང་བ་འདི་དག་སྒྱུ་ 
མ་ལྟར་ལྟ་སྟེ༔ སྣང་སྟོང་དབྱེར་མེད སེམས་དྲན་སྟོང་དབྱེར་མེད༔ དྲན་རྟོག་ 
ཅི་མྱོང་བ་ཐམས་ཅད་རྨི་ལམ་སྒྱུ་མར་ལྟ་སྟེ བདེ་སྟོང་དབྱེར་མེད་དུ་ལྟ་བའོ༔ 
གཉིས་ཀྱི་ཕུལ་དུ་ཕྱུང་བ་ལ་གཉིས༔ དབྱེ་བ་མེད་པར་ཕུལ་དུ་ཕྱུང་བ་དང༔ ཀུན་ 
ནས་ཉོན་མོངས་པ་མེད་པར་ཕུལ་དུ་བྱུང་བའོ༔ དང་པོ་ལ་གསུམ༔ དུས་ལ་ 
དབྱེ་བ་མེད་པ་ནམ་དྲན་དུ་དགེ་རྩ་བྱ༔ དངོས་པོ་དབྱེ་བ་མེད་པ་བཟང་ངན་ 
མེད་པར་བལྟ༔ ཡུལ་སེམས་ཅན་དབྱེ་བ་མེད་པར་བསྒོམ་མོ༔ ཀུན་ནས་ཉོན་ 
མོངས་པ་མེད་པར་ཕུལ་དུ་ཕྱུང་བ་ལ་བཞི༔ དགའ་བ་དང༔ གུས་པ་དང༔ མ་ 
འདྲེས་པ་དང༔ ལྟོས་པ་མེད་པའོ༔ དགའ་བ་ལ་གསུམ༔ སྦྱོར་བའི་དུས་སུ་རྩེ་བ་ 
བྱེད་པ་ལ་དགའ་བ་དང༔ དངོས་གཞིའི་དུས་སུ་དགེ་བ་བྱེད་པ་ལ་སྡུག་བསྔལ་ 
དུ་མི་ལྟ མཇུག་དགེ་བ་བྱས་པ་ལ་མི་འགྱོད་པ་དང་གསུམ་མོ༔ གུས་པ་ལ་
36

༄༅། །ཟབ་གཏེར་ཆོས་ཀྱི་མཛོད་ཁང་།
གསུམ༔ སྦྱོར་བའི་དུས་སུ་དད་ཅིང་གུས་པ༔ དངོས་གཞིའི་དགེ་བ་བྱས་པ་ལ 
དམ་པའི་སྙིང་པོར་ལྟ་བ་དང༔ མཇུག་ཏུ་གཞན་གྱིས་དཀྲིར་མི་བཏུབ་པའོ༔ 
མ་འདྲེས་པ་ལ་གསུམ༔ སྦྱོར་བའི་དུས་སུ་སེམས་ཅན་ལ་གནོད་པ་དང་མ་འདྲེས་ 
པ༔ དངོས་གཞིའི་དུས་སུ་ཉོན་མོངས་པ་དང་མ་འདྲེས་པ༔ མཇུག་གི་དུས་སུ་ 
ཞེན་པ་དང་མ་འདྲེས་པའོ༔ ལྟོས་པ་མེད་པ་ལ་གསུམ༔ སྦྱོར་བའི་དུས་སུ་རྣམ་ 
པར་སྨིན་པ་ལ་རེ་བ་དང་ལྟོས་པ་མེད་པ དངོས་གཞིའི་དུས་སུ་རྐྱེན་ངན་པས་ 
མི་གཡོ་བ༔ མཇུག་གི་དུས་སུ་གཟུང་འཛིན་གྱི་ལས་དག་པའོ༔ སྤྱོད་པ་དེ་ 
རྣམས་དང་ལྡན་ན་ནམ་འདའ་དོན་ཡོད་དུ་འདའ་བའོ༔ བྱེད་སྤྱོད་ཚོགས་སུ་ 
འགྲོ༔ ཟས་བདུད་རྩིར་འགྱུར་བ་ཡིན་ཏེ༔ དུས་ངན་གྱི་རྣལ་འབྱོར་པ་འགའ་ 
ཞིག ལྟ་བ་ཁ་ལ་འཁྱེར སྤྱོད་པ་འཕོངས་ལ་འཁྱེར༔ འབྲས་བུ་ཡིད་སྨོན་དུ་ 
ཤོར༔ བླ་མ་ལ་མཉམ་གྲོགས་བྱེད༔ གདམས་ངག་ལ་ཡང་ཟོང་བྱེད༔ མཆེད་ 
གྲོགས་ལ་ཟོལ་གྲོགས་བྱེད༔ ཡོན་བདག་ལ་ངོ་སྲུང་བྱེད༔ ཟས་ནོར་ལ་སྦར་ 
ཐབས་བྱེདཿ༔ གསང་སྔགས་ལ་ཁྲོམ་བཤད་བྱེད༔ བསྒྲུབ་རྫས་ལ་ངོ་མཆོར་བྱེད༔ 
དམ་ཚིག་ཞོར་ལ་ཉམས་ནས་དམྱལ་བར་འགྲོ་བ་མང་བ་ཡིན་གསུངས་སོ༔ སྤྱོད་ 
པ་གཏན་ལ་ཕབ་པའི་ཞུ་ལན་ནོ༔ ས་མ་ཡཱཿ རྒྱ་རྒྱ་རྒྱ༔ སཿཨཱཿ ཀུཀ
ཨོཾ་མ་ཎི་པདྨེ་ཧཱུྃ་ཧྲཱི༔ ལྟ་སྤྱོད་དེ་ལྟ་བུ་ལ་བསྒོམ་པའི་ཐབས་ཇི་ལྟ་བུ་ལགས་ 
ཞེས་ཞུས་པས༔ བཀའ་བསྩལ་པ༔ སྒོམ་པར་འདོད་པའི་གང་ཟག་དེ༔ དང་པོ་ 
རིགས་བརྟག་དགོས་ཏེ༔ སློབ་མ་དད་པ་ཆེ་བ༔ གཡོ་སྒྱུ་ཆུང་བ༔ སྙིང་རྗེ་ཆེ་བ༔ 
བསྒྲུབ་པ་ལ་བརྩོན་པ༔ གཞན་དབང་དུ་མི་འགྲོ་བ་སྟེ་བརྟན་པ༔ གོ་ཆ་འཐར་ 
དག་པ༔ སེམས་བཟང་པ༔ བློ་མི་རྒོད་པ༔ རྒྱུད་འཇམ་པ༔ ཉོན་མོངས་པ་ཤས་
37

༄༅། ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཆུང་བ༔ ཤེས་པ་དབྱུང་བ༔ རིགས་དང་ལྡན་པ༔ གདམས་ངག་གཞན་གྱིས་མ་ 
དྲེད་པ༔ བསྒོ་བ་ཉན་པ་རིགས་བཅུ་བཞི་དང་ལྡན་པ་ཞིག་དགོས༔ དེ་རྣམས་ 
ལྡན་ན་ཕོ་མོ་གང་ཡིན་ཡང་ཞག་བཅུ་བཞི་ན་སེམས་ཟིན་པར་གྱུར་ཏེ་རྙེད་པར་ 
ཤིན་ཏུ་དཀའ༔བྱེ་བྲག་ཏུ་ཕྱེ་ན་རླུང་ཤས་ཆེ་ན་ཤེས་རབ་ཆེ༔ ཏིང་འཛིན་ 
གནས་པ་ཆུང༔ བད་ཀན་ཤས་ཆེ་ན་ཏིང་འཛིན་བཟང༔ ཤེས་རབ་ཆུང༔ མཁྲིས་ 
པ་ཤས་ཆེ་ན་གཉིས་ཀ་འབྲིང་དུ་འོང༔ སྤྱོད་པའི་རིགས་ནི༔ བད་ཀན་ཤས་ཆེ་ 
ངང་པའམ་གླང་པོ་ཆེ་ལྟར་དལ་བ༔ གཡུང་བ༔ ཏིང་ ངང་། རིང་པ༔ ཚིག་བཙན་ 
པ དགྲ་ལ་ལ་མི་དྲེད་པ༔ གཉེན་ལ་གདོང་ཆེ་བའོ༔ མཁྲིས་པ་ཤས་ཆེ་ན་སྡིག་ 
པ་ལ་མི་ངོམས་པར་དགའ་བ༔ དཔའ་ཤོར་ཆེ༔ ཁྲུས་ལ་དགའ༔ ཚིག་མི་བཙན་ 
ནོ༔ རླུང་ཤས་ཆེ་ན་ལུས་ཡང་བ༔ སྙིང་ཆུང་བ༔ བློ་གསལ་བ༔ ལྟོགས་སྲན་ཆུང་ 
བ༔ སྨྲ་བར་དགའོ༔ གསུངས་སོ༔ དེ་ལྟ་བུའི་གང་ཟག་སེམས་གནས་པའི་གདམས་ 
ངག་ཅི་ལགས་ཞེས་ཞུས་པསཿ༔
གསུངས་པ༔ དེ་ལ་དགུ་ཡིནཿ རྒྱུན་དུ་ཐར་ཐོ་བ་སེམས་ཀྱི་ཀྱོག་སྲོང་བ 
དང༔ བལྟས་པས་ཐག་བཅད་པ་དང༔ བློ་མལ་དུ་ཞུགས་པ་དང༔ སེམས་མི་ 
གནས་པའི་ཉེས་སྐྱོན་སྤང་བ་དང༔ ཞི་གནས་ལ་གནས་ཤིང་རྣལ་འབྱོར་ཟས་བདུན་ 
གྱིས ཁམས་བརྟས་ཏེ་ལེགས་པར་སྨིན་པ་དང༔ གཞི་དམིགས་པར་བྱ་བའི་ 
མཚན་ཉིད་བསྟན་པ་དང་ལྔའོ༔ གནས་པ་འཆོར་བའི་ཉེས་སྐྱོན་སྤང་ཞིང་༔ བརྟན་ 
པའི་བྱ་བ་གཞུང་བཞིན་བྱ་བ་དང་དྲུག༔ རབ་འབྲིང་རྣམ་པ་གོང་ནས་གནས་ 
པའི་ཚད་བསྟན་པ་དང་བདུན༔ རྟགས་ཀྱི་ཁམས་ཚོད་དང༔ ཐུན་ཚོད་གཟུང་ 
བ་དང་བརྒྱད༔ ཡེ་ཤེས་སྐྱེ་བའི་ཉམས་དང་སྦྱར་ཏེ་ཤེས་པ་བྱིང་རྒོད་བཅོས་པ་
38

༄༅། །ཟབ་གཏེར་ཆོས་ཀྱི་མཛོད་ཁང་
དང་དགུའོ དང་པོ་རྒྱུད་ཞུན་ཐར་བྱ་བ་ནི ལས་དང་པོ་པ་ཡང་དག་རྫོགས་ 
སངས་རྒྱས་པ་ཐོབ་འདོད་ནི༔ འཁོར་བའི་གཡུལ་ལས་རྒྱལ་བར་འདོད་པ་དེས༔ 
འཇིག་རྟེན་ལ་ཞེན་པ་ལོག་དགོས༔ གདམས་ངག་ག་མ་ཆད་པ་ཞིག་དགོསཿ 
ཡང་ཡང་ནན་ཏན་དུ་བྱེད་པ་ཞིག་དགོས༔ གང་བསྒོམས་ཀྱང་ཉོན་མོངས་པའི་ 
གཉེན་པོར་འགྲོ་བ་ཞིག་དགོས༔ ཤེས་པ་འཇིག་རྟེན་པའི་ཕྱོགས་སུ་མ་འཁྱོགས་
ཏེ་བློ་ཐེ་ཚོམ་མེད་པ་གཅིག དེ་ལ་ཐོས་བསམ་སྒོམ་གསུམ་གྱིས་ཞུན་ཐར་བྱ 
མི་རྗེད་པ་དྲན་པའི་ཐག་པ་གདག་གོ༔ ཤེས་བཞིན་གྱིས་བྱ་ར་བྱ འཇིག་རྟེན་ 
ཆོས་བརྒྱད་མ་ཤོར་རམ་བལྟ༔ ཤོར་ན་རང་གིས་བསྲངས་ལ་དམིགས་མེད་བསྒོམ་ 
ལ་སྦྱར་རོ ལྟ་བས་ཐག་གཅོད་བློ་མལ་དུ་གཞུག་པ་ནི༔ ཚེ་འདིའི་ངོ་བསྲུང་གི་ 
ཕྱོགས་ལ་མི་གཏོང་བར༔ ཅི་ལ་ཐུག་ཀྱང་བསྒོམ་འཕྲོ་གཅོད་རི གཡེང་བ་ལ་ 
གཏོང་རི་སྙམ༔ ལུས་ངག་ཡིད་གསུམ་གྱི་བྱ་བ་བཏང༔ ཐག་ཆོད་དེ་བློ་མལ་དུ་ 
གཞུག་གོ༔ སེམས་གནས་སུ་མི་སྟེར་བའི་ཉེས་སྐྱོན་སྤང་བ་ནི་བརྒྱད་ཡིན་ཏེ༔ 
འདོན་ལ་སོགས་པའི་གཡེང་བའི་ཆོས་སྤྱོད་དྲགས་པས་རྩ་དབུ་མ་ཉམས་ཏེ༔ ཏིང་ 
ངེ་འཛིན་མི་གསལཿ༔ བར་ཆད་དེ་གཞན་གཞུང་སྤྱད་དྲགས་པ་ཡིན༔ དེའི་ཉེས་ 
པ་སྤོངས༔ རང་གཞུང་མ་བསྐྱངས་པའི་ཉེས་པ་དང༔ འགལ་རྐྱེན་མ་སྤངས་པའི་ 
ཉེས་པ བད་ཀན་ཅན་ནད་དེ་དང་མི་མཐུན་པའི་ཁ་ཟས་སྤང༔ རླུང་ཅན་གྱིས་ 
ཀྱང་སྤྱོད་ལམ་དྲག་པོ་ལ་སོགས་སྤང༔ བད་ཀན་ཅན་གྱིས་བད་ཀན་སྐྱེས་དུས་ 
བསྒོམ་མི་བྱ༔ དེས་ནད་རིགས་ཀུན་ལ་འགྲེས༔ གནས་ཡིད་དུ་འོང་བ་བརྟེནཿ 
གྲོགས་ཡིད་དུ་འོང་བ་བརྟེན་ནོ༔ རྒྱུ་ཆུང་བའི་ཉེས་སྐྱོན་ནི༔ སྔར་བསྒོམས་པའི་ 
རྒྱུ་ཆུང་བས་ཁམས་བདེ་སྤངས་ཏིང་ངེ་འཛིན་སྲབ་པ་ཡིན ཐབས་ཆུང་བའི་
39

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཉེས་པ་ནི༔ བར་སྐབས་སུ་གཏད་མེད་ལ་དུམ་རེ་ཁམས་བསངས་པསཿ སྒོམ་ 
གཙོ་བོར་བཏོན་པས༔ ཁམས་ལོག་པ་ཡིན་ཏེ་སྤང༔ སྐལ་པ་དང་མི་ལྡན་པས་ 
ཉེས་པ་ཇི་ལྟར་བྱ་ཡང་བསྒོམ་མི་གནས་བཤགས་པ་བྱ༔ ཚོགས་གསོག་བྱ་དགོས་
སོཥྛ
ལས་འཕྲོ་མེད་པའི་ཉེས་པ་ནི སློབ་དཔོན་ལ་ལས་འཕྲོ་མེད་ན་སྤང༔ དམིགས་ 
པ་ལས་འཕྲོ་མེད་ན་དམིགས་པ་སྤང་ངོ༔ ངང་རྣལ་ལ་གནས་ཏེ་ཟས་བདུན་བསྟན་ 
པ་ནི ལུས་ངག་འཇིག་རྟེན་གྱི་བྱ་བས་དབྱེན་པ་དང༔ ལུས་ཀྱི་བྱ་བ་འགྲོ་ 
འདུག་དྲག་པོ་དང༔ དུས་མ་ཡིན་པའི་གཉིད་དང༔ གཡང་ཁ་མཐོན་པོ་ལ་ 
སོགས་དང༔ རླུང་སྐྱེ་བའི་ཟས་བཅུད་མེད་པ་ལ་སོགས་སྤང༔ ངག་གད་མོ་དང 
འཆལ་གཏམ་དང༔ འོད་ཟློས་དྲག་པོ་སྤང༔ སེམས་རྣམ་པར་རྟོག་པས་མ་ 
གཡེངས་པ༔ སེམས་བྱ་བ་བསམ་མནོ་དང༔ རྩིས་སྦྱོར་དང༔ ཡིད་མི་བདེ་བ་ 
དང༔ བྲིས་པ་དང༔ ཀློག་པ་དང༔ སློབ་པ་དང༔ བློ་འཛིན་ལ་སོགས་པ་རྣམས་ 
སྤངས་ཏེ༔ ཏིང་ངེ་འཛིན་ལ་གནས་པའོ༔ རྣལ་འབྱོར་གྱི་ཟས་བདུན་ནི ཁམས་ 
ཀྱི་ཟས་དང༔ རེག་བྱའི་ཟས་དང༔ ཡིད་ལ་བྱེད་པ་དང༔ གཉིད་དང༔ ཚངས་ 
པར་སྤྱོད་པ་དང༔ སྙོམས་པར་འཇུག་པ་དང༔ རྣམ་པར་ཤེས་པའི་ཟས་སོ 
དང་པོ་ལའང་ཁམས་ཀྱི་ཟས་ནི༔ བཟང་བ་སྟེ་དྲི་མ་མེད་པ་དང༔ སྡིག་པ་དང་ 
མ་འདྲེས་པ༔ ཡུལ་མེད་པ་བཙལ་སླ་བ༔ ནད་རིགས་དང་མཐུན་པ་བཞིན་བསྟེན་ 
ནོ དགོས་པ་ཅི་ཡོད་ན༔ ཁ་ཟས་བཟང་ནཿ ཁ་ཟས་ཀྱི་དངས་དེ་ཆུ་སེར་དུ་ 
འགྲོ༔ དེ་ཁྲག་ཏུ་འོང༔ དེ་གཤེར་དུ་འགྲོ༔ དེ་རྐང་དུ་འགྲོ༔ དེ་རྐང་མར་དུ་ 
འགྲོ༔ དེ་རྩ་ཁམས་སུ་ཐིག་ལེ་དཀར་དམར་དུ་འགྲོ༔ ཐིག་ལེ་རྒྱས་པས་བདེ་བ་
40

༄༅། །ཟབ་གཏེར་ཆོས་ཀྱི་མཛོད་ཁང་།
རྒྱས༔ དེའི་དུས་སུ་ལུས་མདངས་ཆེ༔ རིག་པ་ངར་ཆེ༔ ཏིང་ངེ་འཛིན་ལ་ངང་ 
གིས་གནས་སོ༔ རེག་པ་ནི་གྲོགས་ཡིད་དུ་འོང་བ་དང གནས་ཡིད་དུ་འོང་བ་ 
དང མལ་དང་གོས་ཡིད་དུ་འོང་བ་སོགས་ཡིན་ནོ༔ ཡིད་ལ་བྱེད་པ་ནི༔ བསྒོམ་ 
འདི་དང་མ་བྲལ་བའི་བློའོ་སྙམ་པ་ཡིན༔ སྙིང་ནི༔ གཉིད་བྲོ་ཡང་མ་བློག་ན་ 
ཁམས་ལ་གནོདཿ༔ སྤྱིར་མེ་དང་ཉི་མ་ཡུན་མི་རིང༔ ཚྭ་བག་ཞན་བྱ༔ སྡོར་དྲག་ 
ཏུ་བཏང༔ ནུབ་མོའི་ལྟོ་ཆུང་རྩམ་བཟའ༔ ཚོད་ཟིན་པས་ཏིང་ངེ་འཛིན་འཕེལ་ 
ལོ་གསུངས༔ ཚངས་སྤྱོད་ནི༔ སྤྱིར་ཕོ་མོ་ཐམས་ཅད་ཡིན་ལ༔ དགོས་སུ་མི་ 
ཚངས་པར་སྤྱོད་པ་འཁྲིག་པའི་ཆགས་པས་ཐིག་ལེ་ཟགས་ནས་ཏིང་ངེ་འཛིན་ 
མི་་གསལ་བས་ན༔ བརྟེན་ཉམས་པས་བུད་མེད་རབ་ཏུ་སྤང་ངོ༔ སྙོམས་པར་ 
འཇུག་པ་ནི བསྒོམ་བཟང་ན་ཁམས་བཟང་རྟགས་ཡིན༔ སྒོམ་སྙིང་མི་འདོད་ 
བཞིན་བསྒོམ་ན་དུག་ཏུ་འགྱུར༔ ཁམས་བདེ་བཞིན་མ་བསྒོམས་ན་ཏིང་ངེ་འཛིན་ 
འཆོར་བས་ཚོད་ཟིན་པ་གཅེས་སོ༔ ད་སྒོམ་པ་དངོས་ནི༔ ངོ་སྤྲོད་བླ་མའི་ཞལ་ 
ལས་ཤེས་སོ ཞེས་གསུངས་སོ༔ ཡང་ཞུས་པ༔ སྒོམ་གསར་བུ་པར་སེམས་ཟིན་ 
པ་ལ་ཉེས་པའི་སྐྱོན་མི་ཡོང་ངམ༔ ཞེས་ཞུས་པས༔
གསུངས་པ༔ ཉེས་པ་བརྒྱད་ཡོད་དེ སྒོམ་ཉམས་གསར་བུ་བྱུང་བ་ལ་དགའ་ 
ཆེས་པའི་སྐྱོན་སྤང་༔ ཤེས་པ་གཟེང་མཐོ་བའི་སྐྱོན་སྤང་༔ བསྒོམ་པས་ཆོག་མ་ 
ཤེས་པར་སླར་ཤོར་བ་སྤང་༔ ཁམས་ཀྱི་དངས་མ་སྦྱར་བའི་ཉེས་པ་སྤང༔ ཤིན་ 
ཏུ་སྦྱངས་པས་བསྒོམ་ཡལ་བའི་སྐྱོན་སྤང༔ ཁམས་ཉམས་ཏེ་ཆད་པ་སྤང༔ རང་ 
གི་མཚན་ཉིད་མ་ཤེས་པ་སྤངཿ ཞེས་གསུངས་སོ༔ གནས་མཐུན་དུ་གང་ལྟར་ 
སྤྱད་ཞུས་པས༔ གསུངས་པ༔ དེ་ཡང་དང་པོ་ཉིན་ཞག་གཅིག་ལ་ཆུ་ཚོད་སུམ་
41

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཅུ་རྩ་གཉིས་སུ་ཕྱེ་བའི་རེ་རེ་བསྒོམ༔ དེ་ནས་གཉིས་ལ་སོགས་པ་རིམ་གྱིས་བསྒོམ༔
ཁམས་རབ་ཀྱིས་ཉིན་རེ་ཞག་ཕྲུགས་གཅིག་ལ་ཐུན་ལྔར་བཅད་དེ་བསྒོམ༔ འབྲིང་
གིས་ཐུན་བཞིར་བཅད་དེ་བསྒོམཿ ཐ་མས་བརྒྱད་དམ་དྲུག་ཏུ་བཅད་དེ་བསྒོམ༔ 
རབ་ཀྱིས་ཟན་ཟ་ཡུན་དུཿ༔ འབྲིང་གིས་གཉིས༔ ཐ་མས་གཅིག་གི་བར་བསྒོམ་མོ་ 
གསུངས༔ དེ་ལ་བགེགས་འབྱུང་ལགས་སམ་ཞུས་པས༔ གསུངས་པ༔ སྒོམ་ཡུན་ 
ཆད་སེམས་གནས༔ དེ་ལ་ཡང་ན་བྱིང་ཡང་ན་རྒོད༔ དེ་གཉིས་ལས་མི་སྲིད་ 
གསུངས༔ བྱིང་པ་དེ་ཅིས་ལན་ལགས་ཞུས་པསཿ༔
གསུངས་པ༔ དེའི་ངོ་བོ་རྨུགས་པ་རྨོངས་པ་ཡིན༔ རྒྱུ་བད་ཀན་ཡིན ས་བོན་ 
མ་རིག་པ་ཡིན༔ མུན་ཁུང་དུ་བསྒོམས་ཀྱང་བྱིང་བའི་རྐྱེན་ཡིན ཚད་ཁུང་ 
དང༔ གོས་ཧ་ཅང་འཐུག་པ་དང ཟས་མ་མཐུན་པ་དང༔ ཟས་ཚོད་མ་བཟུང་ 
བ་དང༔ ཁམས་ཀྱི་ནུས་པ་ཟད་པ་དང ཞི་གནས་ཤས་ཆེ་བ་དང༔ ལྷག་མཐོང་ 
ཤས་ཆུང་བས་ལན་ནོ༔ དེ་སེལ་བར་འདོད་ན༔ རང་ལུས་འོད་ཀྱི་གོང་བུ་ཟོ་ 
ཕོར་ལྟ་བུ་ཞིག་བསྒོམ༔ དེ་འཐུག་སྲབ་རྔ་ལྤགས་ཁབ་རྩམ་གྱི་ཞབས་ན་ཡར་དུད་ 
པ་ཁབ་རྩམ་གྱི་རླུང་བྱུང་བས༔ ནང་གི་དུ་བ་ལྟ་བུས་གང་བར་བསམས་ཏེ༔ རྔ་ 
ལྤགས་རང་ཡང་ཇེ་སྲབ་ལ་སོང་བར་བསྒོམ༔ དེས་བྱིང་པ་སེལ་ལོ་གསུངས༔ རྒོད་ 
པ་དེའི་རྒྱུ་གང་ལགས་ཞུས་པས་གསུངས་པ༔ རྒོད་པའི་ངོ་བོ་ཞེན་ཆགས་ཀྱི་ 
སེམས་ཡུལ་ལ་འཕྲོ་བ་ཡིན༔ རྒྱུ་རླུང་ཡིན༔ དེའི་རྐྱེན་འདོད་ཆགས་ཡིན ཡུལ་ 
དང་གྲོགས་གྲོས་འགྲིགས་པས་རྒོད་པ་དང༔ ཡ་མཚན་གྱི་གཟུགས་སམ་གཏམ་ 
ཐོས་པ་དང༔ དགའ་མི་དགའི་གཏམ་ཐོས་པ་དང༔ ཟས་མཐུན་པས་རྒོད་པ་ 
དང༔ བསམ་མནོ་མང་བ་དང༔ བྱ་བ་སྣ་ཁ་མང་བས་རྒོད་པ་འོང༔ དེ་སེལ་
42

༄༄༅། །ཟབ་གཏེར་ཆོས་ཀྱི་མཛོད་ཁང་།
ནས་གནས་པ་སྟན་དུ་བཞུགསཿ སྒོམ་ལ་འཇུག་དུས་ཤེས་པ་འཕངས་སྨད་དེ༔
ལྟེ་བའམ་གདན་འོག་ཏུ་སེམས་བཟུང་ལ་བསྒོམ་མོ༔ གསུངས་པ་དང༔ ཡང་ 
ཞུས་པ༔ འོ་ན་མི་འདོད་པའི་རྟགས་ཡོད་དམ་མེད་ཞུས་པས༔ གསུངས་པ༔ ཉི་ 
ཤུ་རྩ་བཞི་ཡོད༔ མིག་འཁྲུལ་པ་དང སྒྲ་འཁྲུལ་པ་དང༔ ངག་འཁྲུལ་པ་དང 
ཡིད་འཁྲུལ་པ་བཞི༔ བྱང་ཆུབ་ཀྱི་སེམས་འཁྲུལ་པའི་རྟགས་ཡིན༔ དབང་ཁྲིད་ 
བསྐྱར་ལ་ཞུས་པས་སེལ་ལོ༔ རྣམ་རྟོག་རྒྱས་པ་དང གཉིད་མི་ཁུག་པ་དངཿ 
གཉིད་སྲབ་པ་དང༔ རྨི་ལམ་མང་བ་བཞི་ནི་ནམ་མཁའི་རླུང་འཁྲུགས་པ་ཡིན༔ 
ལྷ་བསྒོམས་ནས་ཟས་བཅུད་ཅན་བརྟེན་པས་སེལ༔ མགོ་ལྕི་བ་དང༔ ཟས་ཡིད་ 
གར་མི་འོང་བ་དང༔ ལུས་སེམས་རྩུབ་པ་དང༔ ལུས་སེམས་གྱོང་པ་བཞི་སའི་ 
རླུང་འཁྲུགས་པའི་རྟགས་ཡིན༔ ཤོག་གུའི་ཐལ་བ་ལུས་ལ་བྱུགསཿ ལུས་སྦྱོང་ 
བྱས་པས་སེལ༔ སྒོམ་སྙིང་མི་འདོད་པ་དང༔ སྒོམ་ལ་འཚེར་བ་དང སྒོམ་མི་ 
ཕེབས་པ་དང༔ སྒོམ་སྲབ་པ་ཡུན་ཐུང་བ་བཞི་ཆུའི་རླུང་འཁྲུགས་པའི་རྟགས་ 
ཡིན༔ ཕྱག་འཚལ་སྐོར་བ་བྱ༔ རྐྱེན་མེད་པར་སྦྲིད་འོང་བ་དང༔ ལུས་ལ་ན་ 
ཚའི་ཟུག་གཟེར་འོང་བ་རྣམས་དང ས་གཅིག་ཏུ་སྡོད་མི་ཚུགས་པ་རྣམས་མེ་ 
རླུང་འཁྲུགས་པའི་རྟགས་ཡིན༔ འདར་བ་དང༔ ཤུགས་རིང་འོང་བ་དང༔ དབུགས་ 
རྒོད་པ་དངཿ སྔངས་པ་དང་བཞི་རླུང་གི་རླུང་འཁྲུགས་པའི་རྟགས་ཡིན༔ སྣུམ་ 
མཉེད་བྱ༔ བཅུད་ཅན་ཟའོ༔
སྤྱིར་རྩ་གུད་ན་རླུང་གུད༔ རླུང་གུད་ན་ཐིག་ལེ་གུད༔ དེ་དུས་ན་བསྒོམས་ 
ཀྱང་མི་འོང་བས་བཤོལ་བར་བྱའོ༔ མིག་འཁྲུལ་པ་ལ་སོགས་མི་འདོད་པའི་རྟགས་ 
རྣམས་ནི༔ ཁམས་གུདུཿ རླུང་ཕྱིན་ཅི་ལོག་ཏུ་སོང་ན་སྨྱོ་བའམ༔ སྙིང་རླུང་ཅན་
43

ཨོཾ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
དུ་སོང་དོགས་ཡོད་པས་གཟོབས་ཤིག་ཅེས་གསུངས་སོ༔ ཡང་ཞུས་པཿ བསྒོམ་ 
གྱི་རྟགས་གང་ལགས་ཞུས་པས༔ གསུངས་པ༔ སེམས་ལ་ཡོད་ལ་ཁས་སྨྲ་མ་ཤེས་ 
ན་བསྒོམ་པའི་རྟགས་ཡིན༔ ཆང་གིས་བཟི་བ་འདྲ་ལ་གཏད་པ་མེད་པ་ཞིག་འདུག་ 
ན་རྟགས་ཡིན༔སྒོམ་དུས་སུ་བླ་མའི་དྲིན་དྲན་ན་དགའ་ཞིང་བྲོད་ན་རྟགས་
ཡིན་ནོ༔ ཉིན་མཚན་ངོ་མི་ཤེས་ནཿ ལྟོ་གོས་ལ་ཞེན་པ་མེད་ན་ཡིན༔ རྟོག་པ་ 
ཆུང་ལ་འདུག་སར་ཡུན་ཐུང་མ་ཡིན རིང་པོར་འདུག་ཚུགས་ན་རྟགས་ཡིན༔ 
ཆོས་བརྒྱད་མགོ་སྙོམས་ན་རྟགས་ཡིན༔ གཞན་གྱི་ཆོས་ལ་བློ་མི་འཇུག་ན་རྟགས་ 
ཡིན༔ འདི་ལས་ལྷག་པའི་ཆོས་གཞན་ན་མེད་སྙམ་ན་རྟགས་ཡིན༔ སླར་གཡེང་ 
བ་འདི་བར་ཆད་ཡིན་པས་གཟོབས་ཤིགཿ གསུངས་སོ 
ལྟ་བའི་ཚད་གཟུང་འཛིན་དང་བྲལ་བ་ཡིན༔ སྔོན་དུ་མ་གྱུར་ན་འབྲས་བུ་ 
ཡིད་སྨོན་ཡིན༔ དེའི་ཕྱིར་ན་ལེ་ལོ་མེད་པར་སྒོམས་ཤིག་ཤེལ་དཀར་མཚོ༔ ཞེས་ 
གསུངས་སོ ཡང་ཞུས་པ༔ བསྒོམ་སྐྱེས་པའི་ཞི་ལྷག་གཉིས་མེད་བོགས་ཇི་ལྟར་ 
དུ་འདོན་ལགས་ཞུས་པས༔ སློབ་དཔོན་གྱིས་གསུངས་པ༔ བོགས་འདོན་པ་མང་ 
ཡང༔ ཞི་གནས་ཀྱི་བསྒོམ་འཐུག་ཀྱང༔ ལྷག་མཐོང་གི་རྩིས་མ་ཟིན་ནཿ འགོག་ 
པ་འདྲ༔ དེའི་ཕྱིར་གལ་ཆེ་བ་བོགས་འདོན་པ་ཡིན་པས༔ མཚན་ཅན་དང་ 
མཚན་མེད་ལ་བོགས་འདོནཿ༔ དེས་སེམས་བཞག་སྟེ་བོགས་དབྱུང༔ རེས་སྐྲི་ སྒྲིམ། 
ཞིང་ལ་བོགས་དབྱུང༔ རྣམ་གཡེང་ཆེ་ན་སྨྲ་བ་བཅད་དེ་བོགས་དབྱུང༔ ཆགས་ 
སྡང་ཆེ་ན་ཡུལ་གཞན་དུ་ཕྱིན་ལ་བོགས་དབྱུང ཉོན་མོངས་པའི་གཉེན་པོར་གར་ 
འགྲོ་བྱས་ལ་བོགས་དབྱུང༔ ལྟ་རྟོག་དྲག་པོ་བྱས་ཏེ་བོགས་དབྱུང༔ བསམ་མནོ་ 
དྲག་པོ་བཏང་ལ་བོགས་དབྱུང༔ ལྟ་བ་ལ་ཡིད་ཆེས་པས་བོགས་དབྱུང༔ རེས་
44

༄༄༅། །ཟབ་གཏེར་ཆོས་ཀྱི་མཛོད་ཁང་།
བགྲོ་གླེང་བྱས་ཏེ་བོགས་དབྱུང༔ རེས་བཅིངས་ཏེ༔ རེས་བཀྲོལ་ཏེ༔ རེས་མི་ཕོད་ 
པ་བརྫིས་ཏེ༔ རེས་སྲ་བ་ལཿ རེས་སྙི་བ་ལཿ རེས་སྣ་ཚོགས་ལ་བསླབས་ཏེ་བོགས་ 
དབྱུང་ངོ༔ དེ་ལྟར་བོགས་དབྱུང་བ་འདི་ཤིན་ཏུ་གཅེས་པས༔ རིག་པའི་ངར་ 
འདོགས་ཤིངཿ ཐབས་དུ་མས་སྣ་ཚོགས་ལ་བསྲེ་བར་བྱའོ༔ གསུངས་སོ༔ ཡང་ 
ཞུས་པ༔ བསྒོམ་དེ་ལ་གོལ་ས་མེད་ལགས་སམ་ཞུས་པས༔
སློབ་དཔོན་གྱིས་གསུངས་པ༔ གོལ་ས་རྣམ་པ་བརྒྱད་དེ༔ ལྟ་བའི་གོལ་ས་ 
དང༔ ཐབས་ཀྱི་དང༔ ཞི་གནས་ཀྱི་དང༔ སྒོམ་པའི་དང༔ རྟགས་ཀྱི་དང༔ སྤྱོད་ 
པའི་དང༔ ཉམས་ཀྱི་དང༔ ཐབས་ཤེས་རབ་ཀྱི་གོལ་སའོ༔ གནས་ལུགས་གཤིས་ 
ཀྱི་འདུག་ཚུལ་གོལ་ས་མེད་ཀྱང༔ ཚུ་རོལ་དེ་མ་རྟོགས་པའི་གང་ཟག་རྣམས་ལ་ 
གོལ་ས་ཡོད་པས་དེ་སེལ་དགོས༔ དང་པོ་ལྟ་བའི་གོལ་ས་ལའང་བཞི་ཡིན༔ མ་ 
རྟོགས་པ་བྱ་བ་སོ་སོ་སྐྱེ་བོ་རྣམས་ཡིན༔ ལོག་པར་རྟོག་པ་བྱ་བ༔ ཕྱི་རོལ་རྟག་ 
ཆད་དུ་ལྟ་བ་རྣམས་ཡིན༔ ཕྱོགས་གཅིག་རྟོགས་པ་ཉན་ཐོས་དང་རང་སངས་ 
རྒྱས་ཀྱི་ལྟ་བ་རྣམས་ཡིན༔ ཡང་དག་པ་ཉིད་མ་རྟོགས་པ་བྱ་བ་སེམས་རྩམ་པ་ 
ལྟར་མེད་པ་ལ་ཡོད་པར་འགྲོ་དོགས་པ་དང༔ དབུ་མ་པ་ལྟར་ཡོད་པ་མེད་པར་ 
སྐུར་བ་འདེབས་ན་གོལ་ལོ༔ ཐབས་ཀྱི་གོལ་ས་ནི་ཐོས་ཆུང་དང་ཐོས་ཆུང་མ་ཡིན་ 
པ་གཉིས་ལས༔ ཐོས་ཆུང་གི་གོལ་ས་ལ་བརྒྱད་དེ༔ འཁོར་བ་ལས་འཕགས་སུ་ 
མི་སྟེར་བ་འདོད་ཆགས་ཡིན་པས་འདོད་ཆགས་ལ་སྐྱོན་དུ་མི་ལྟ་ན་གོལ༔ དགེ་ 
བའི་རྩ་བ་ཐམས་ཅད་ཚད་ནས་འཇོམས་པར་བྱེད་པ་ཞེ་སྡང་ཡིན་པས༔ ཞེ་སྡང་ 
ལ་སྐྱོན་དུ་མི་ལྟ་ན་གོལ༔ ཡོན་ཏན་གོང་ནས་གོང་འཕེལ་དུ་མི་སྟེར་བར༔ དགེ་ 
རྩ་ཐམས་ཅད་ཉམ་སྨོད་པར་བྱེད་པ་ང་རྒྱལ་ཡིན་པས༔ ང་རྒྱལ་ལ་སྐྱོན་དུ་མི་
45

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ལྟ་ན་གོལཿ ལྷ་མིའི་ཕུན་སུམ་ཚོགས་པ་འཐོབ་པར་བྱེད་པ་དང༔ སེམས་ཅན་ 
གྱི་དོན་བྱེད་པའི་གཞི་སྦྱིན་པ་ཡིན་པས༔ སྦྱིན་པ་ཁྱད་དུ་གསོད་ན་གོལ༔ ཆོས་
བྱེད་པའི་རྟེན་ཁྱད་པར་ཅན་འཐོབ་པར་བྱེད་པ་ཚུལ་ཁྲིམས་ཡིན་པས༔དེ་ཁྱད་
དུ་གསོད་ན་གོལ༔ ཆོས་ཐམས་ཅད་ཀྱི་རྩ་བ་སྙིང་རྗེ་ཡིན་པས༔ དེ་ཁྱད་དུ་ 
གསོད་ན་གོལ༔ ཐེག་པ་ཆེན་པོ་སྒྲུབ་པའི་རྒྱུ་བྱང་ཆུབ་སེམས་དཔའི་སྡོམ་པ་ཡིན་ 
པས༔ བྱམས་སེམས་ཀྱི་སྡོམ་པ་དེ་ཁྱད་དུ་གསོད་ན་གོལ༔ བྱེད་འདོད་མི་གྲུབ་ 
ན་གོལ༔ འཆོལ་ཞིང་བསྒྱུར་ན་གོལཿ སེམས་གནས་པར་བྱེད་པའི་ཐབས་མི་ 
རྟེན་ན་གོལཿ གེགས་མི་སེལ་ན་གོལ༔ དྲོད་ཚོད་ཀྱིས་མི་ཟིན་ན་གོལཿ༔ ལྟ་བ་ 
བསྐྱངས་པས་གོལ་ལོ༔ ཏིང་ངེ་འཛིན་དང་སྤྱོད་པ་བསྐྱངས་པས་གོལ་ལོ༔ ཞི་ 
གནས་ལ་གོལ་ས་བརྒྱད་ཡོད༔ དག་པ་བཞི་དང་མ་དག་པ་བཞིའོ༔ དག་པ་ 
བཞི་ནི༔ གནས་པ་ཆ་མཐུན་གྱི་གོལ་ས་ནི་བོགས་དབྱུང་བའི་གདམས་པ་མེད་
པས་གཞི་གནས་དེ་བཟང་དུ་མི་འགྲོ་བ་ཡིན༔ ཉམས་པ་ཆ་མཐུན་གྱི་གོལ་ས་ནིཿ 
ངང་རྣལ་གྱི་གདམས་ངག་མེད་པས་གཞི་གནས་ངན་དུ་སོང་བའོ༔ ཁྱད་པར་ཆ་ 
མཐུན་གྱི་གོལ་ས་ནི ཞི་ལྷག་རེས་འཇོག་ཏུ་སོང་བའོ༔ བསམ་གཞིའི་གོལ་ས་ 
ནི༔ སོར་རྟོག་ཡེ་ཤེས་ཀྱི་མེ་སྦར་མ་ཤེས་པས༔ ཞི་གནས་འབའ་ཞིག་ཏུ་ཨ་
འཐས་པའོ
གཉིས་པ་ལ་བཞི༔ སྲེད་པ་བཞིའི་གོལ་ས་ནི ཞི་གནས་ཏིང་ངེ་འཛིན་གྱི་རོ་ 
ལ་ལྷག་པར་ཆགས་པའོ༔ ང་རྒྱལ་ཤས་ཆེ་བའི་གོལ་ས་ནི ཞི་གནས་དེས་སེམས་ 
ཁེངས་པའོ༔ རྟོག་པ་ཤས་ཆེ་བའི་གོལ་ས་ནི༔ རང་བཞིན་གྱིས་རྣམ་རྟོག་མང་ 
བའོ༔ མ་རིག་པ་ཤས་ཆེ་བའི་གོལ་ས་ནི༔ རང་བཞིན་གྱིས་བསྒོམ་བཟང་པོ་མ་
46

།ཟབ་གཏེར་ཆོས་ཀྱི་མཛོད་ཁང་།
ཡིན་པ་ལཿ ཡིན་ནམ་མ་ཡིན་ནམ་སྙམ་པའི་ཐེ་ཚོམ་ཟ་བ་རྣམས་སོ༔ བསྒོམ་ 
པའི་གོལ་ས་གཅད་པ་ལ་བཅུ་སྟེ༔ ཕྱི་སྐྱེ་མཆེད་མུ་བཞི་བྱ་བ་ནམ་མཁའ་མཐའ་ 
ཡས་ཀྱི་གོལ་ས ནམ་མཁའ་རྩམ་མོ་ཞེས་དངོས་པོ་འདི་བཀག་པའི་ནམ་མཁའ་ 
སྟོང་པར་འདུ་ཤེས་ན་གོལ་ལོ༔ རྣམ་ཤེས་མཐའ་ཡས་སྐྱེ་མཆེད་ཀྱི་གོལ་ས༔ རྣམ་ 
པར་ཤེས་པ་རྩམ་མོ་ཞེས་མཚན་མར་བཟུང་ན་གོལ་ལོ༔ ཡོད་མིན་མེད་མིན་གྱི་ 
གོལ་ས༔ དེ་ལྟ་བུའི་འདུ་ཤེས་ཀྱིས་མཚན་མར་བཟུང་ན་གོལ༔ ཅི་ཡང་མེད་ 
པའི་སྐྱེ་མཆེད༔ ཅི་ཡང་མེད་པའོ་ཞེས་འདུ་ཤེས་ན་གོལ་ལོ༔ ནང་གི་སྐྱེ་མཆེད་ 
མུ་བཞི་ལ༔ ས་རླུང་ཟིན་པས་ཉི་མ་ཤར་བ་ལྟ་བུ་སྣང་བ་དཀར་ཡལ་ལེ་བ་ལ་ 
སོགས་པའི་སྣང་བ་ལ་བདེན་པར་ཞེན་ན་སྣང་བའི་སྐྱེ་མཆེད་དུ་གོལཿ༔ ཆུ་རླུང་
ཟིན་པའི་རྟགས་ཤེས་པ་མི་འཕྲོ་བར ནག་ཐིབས་སེ་བ་ལ་ཞེན་ན་མུན་པའི་སྐྱེ་ 
མཆེད་དུ་གོལཿ༔ མེ་རླུང་ཟིན་པའི་རྟགས་ཁ་དོག་སྣ་ཚོགས་སུ་སྣང་བ་དེ་ལ་བདེན་ 
པར་ཞེན་ན་གྲིབ་མ་སྐྱེ་མཆེད་དུ་གོལ༔ རླུང་གི་རླུང་ཟིན་པའི་རྟགས་ཤེས་པ་
འཕྲོ་འགྲོགས་ལ་འདུས་ནས་ནང་དུ་ལྷན་ནེ་བསྙམས་པ་ལ་བདག་ཏུ་བཟུང་ན་
མངོན་པརཾ་སྐག་པའི་སྐྱེ་མཆེད་དུ་གོལཿ༔ ཤེས་པ་ཁ་ཕྱིར་བལྟས་པའི་གོལ་ས་ཕྱི་
རོལ་གྱི་དངོས་པོ་མཐོང་ཡང་དེ་ལ་རྟོག་པ་རླུང་གི་སྟོབས་ཀྱིས་སྣང་བ་དེ་ལ་ཡང་
བདག་ཏུ་བཟུང་བས་གོལ་ལོ༔ ནང་བལྟས་ཀྱི་གོལ་ས་ནི༔ ཤེས་པ་ནང་དུ་བསྡུས་
ནས་ནང་དུ་ཟིན་ནས་ཕྱི་ཡུལ་ལ་མི་འཕྲོ་བ་ལ་ཡང་བདག་ཏུ་བཟུང་ན་གོལ་ལོ༔ 
རྟགས་གོལ་ས་ནི འདོད་པའི་རྟགས་མི་འདོད་པར་བཟུང་ན་གོལ་ལོ༔ མི་འདོད་ 
པའི་རྟགས་ལ་ཉི་ཤུ་རྩ་བཞི༔ བདུད་ཀྱི་རྟགས་བཅོ་ལྔ བདུད་ཀྱིས་བསླུས་པའི་ 
རྟགས་བཅོ་བརྒྱད་དེ ལྔ་བཅུ་ང་བདུན་ཡོད་དོ༔ བསྡུས་ན་གོང་མ་གཉིས་སུ་
47

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
འདུས་སོ༔ འདོད་པའི་རྟགས་སེལ་མ་ཤེས་ན་གོལ༔ ངོ་ཤེས་ནས་དེ་ལ་ཞེན་ན་ 
གོལ་ལོ༔ རྟགས་གང་ལའང་ཞེན་པ་མེད་ན་གོལ་ས་ཆོད་པ་ཡིན༔ ཐམས་ཅད་ 
རེ་དོགས་དང༔ ཞེན་འཛིན་གྱིས་ལན་ནོ༔ སྤྱོད་པ་ལ་ཉི་ཤུ་རྩ་གཉིས་ཡོད ལྟ་ 
བའི་དབང་དུ་བྱས་ན་ཡང་དག་པར་ཡོད་པའམ༔ མེད་པར་གཉིས་སུ་འཛིན་
ན་གོལ༔ བསྒོམ་པའི་དབང་དུ་བྱས་ན་བཟང་བ་དང་ངན་པར་གཉིས་སུ་འཛིན་ 
ན་གོལཿ༔ རྟོགས་པའི་དབང་དུ་བྱས་ན་ཆོས་ཉིད་ཀྱི་དོན་ལ་མཐོང་རྒྱུ་ཞིག་དང་
སྣང་རྒྱུ་ཞིག་གཉིས་སུ་བཟུང་ན་གོལ༔ སོ་སོར་རྟོག་པའི་ཡེ་ཤེས་ཀྱིས་ཤེས་བྱའི་ 
ཡུལ་ལ་བརྟག་རྒྱུ་དང སྤྱོད་རྒྱུ་དང་གཉིས་སུ་བལྟས་ན་གོལ༔ དམིགས་པ་ 
སེམས་ལ་སེམས་འཛིན་རྒྱུ་དང་སྟོང་རྒྱུ་གཅིག་གཉིས་སུ་འཛིན་ན་གོལ༔ འདས་ 
པའི་ཆོས་ཐམས་ཅད་ལ་དྲན་རྒྱུ་གཅིག་དང ད་ལྟར་གྱི་ཆོས་ཐམས་ཅད་ལ་བལྟ་ 
རྒྱུ་གཅིག་དང་གཉིས་སུ་བྱེད་ན་གོལཿ ཉམས་ལེན་གྱི་དུས་སུ་མྱོང་རྒྱུ་གཅིག་དང༔
རིག་མཁན་གཉིས་བྱུང་ན་གོལ༔ སྒོམ་པའི་དུས་སུ་ཉམས་སུ་བླང་རྒྱུ་གཅིག་དངཿ
བཞག་རྒྱུ་གཅིག་གཉིས་སུ་འཛིན་ན་གོལ༔ སྤྱོད་པ་ལེགས་པ་ལ་གཟོབ་པ་དང་༔ 
མི་ལེགས་པ་ལ་འཆོས་རྒྱུ་གཉིས་བྱུང་ན་གོལཿ
མཐར་ཐུག་འབྲས་བུའི་དུས་སུ༔ ཡར་བུདྡྷ་ལ་རེ་བ་དང༔ མར་འཁོར་བ་ 
ལ་དོགས་པ་གཉིས་བྱུང་ན་གོལ༔ སྤྱོད་པའི་དུས་སུ་སྐྱོན་སྤང་རྒྱུ་གཅིག་དང༔ ཡོན་ 
ཏན་བླང་རྒྱུ་གཅིག་གཉིས་བྱུང་ན་གོལ༔ སྤྱིར་སྤྱོད་པ་དང་སྒོམ་པ་དེ་དག་ཐམས་
ཅད་ལ༔ བདེན་པར་ཞེན་པ་ཨ་འཐས་རྟག་པར་མ་ལྟ་ཞེས་གསུངས་སོ༔ ཡང་ 
ཞུས་པ༔ གོལ་ས་མ་ཡིན་པ་སྒྲིབ་པས་སྒྲིབ་རྒྱུ་ཡོད་དམ་མེད་ལགས་ཞུས་པསཿ 
གསུངས་པ༔ ཉོན་ཅིག་ཤེལ་དཀར་བཟའ༔ སྒྲིབ་པ་ལོས་ཡོད༔ དེར་དབྱེ་ནཿ
48

༄༅། །ཟབ་གཏེར་ཆོས་ཀྱི་མཛོད་ཁང་
ལས་དང་གནས་ངན་ལེན་གྱི་སྒྲིབ་པ་དང༔ སྙོམས་པར་འཇུག་པའི་དང༔ སྤྲུལ་ 
པའི་དང༔ ཤེས་བྱའི་སྒྲིབ་པའི༔ ལས་ཀྱི་སྒྲིབ་པ་གང་ཡིན་ན༔ མི་དགེ་བ་བཅུ་ 
ཡིན་ཏེ༔ མི་དགེ་བ་བཅུས་ཚེ་འདིར་དངོས་གྲུབ་མི་འབྱུང༔ ཚེ་ཕྱི་མ་ངན་སོང་ 
དུ་སྐྱེས་ནས་ཆོས་བྱར་མེད་དེ་སྒྲིབ༔ གནས་ངན་ལེན་གྱི་སྒྲིབ་པ་ནི༔ མཚམས་ 
མེད་པ་ལྔ་བྱས་པས་ཚེ་འདིར་དངོས་གྲུབ་མི་འབྱུང༔ ཕྱི་མ་སེམས་ཅན་དམྱལ་ 
བར་སྐྱེས་ནས་ཆོས་བྱར་མེད་པས་སྒྲིབ༔ སེར་སྣའི་ལས་ཀྱིས་ཚེ་འདིར་དངོས་ 
གྲུབ་ཡལ༔ ཕྱི་མ་ཡི་དྭགས་སུ་སྐྱེ་ནས་སྒྲིབ༔ ཚུལ་ཁྲིམས་འཆལ་བས་དུད་འགྲོར་ 
སྐྱེ་བས་སྒྲིབ༔ ཐབས་ཤེས་རབ་ཟུང་དུ་མ་འབྲེལ་བས༔ ལྷ་ཚེ་རིང་དུ་སྐྱེ་བས་ 
སྒྲིབ༔ སྨོན་ལམ་མ་དག་པས་ཡུལ་མཐའ་འཁོབ་ཏུ་སྐྱེ་བས་སྒྲིབ༔ ཚོགས་མ་ 
བསགས་པས་དབང་པོ་མ་ཚང་བར་སྐྱེ་བས་སྒྲིབ༔ ཤེས་རབ་འཕེལ་བའི་རྒྱུ་ལྔ་ 
དང་བྲལ་བས་ཀླ་ཀློར་སྐྱེ་བས་སྒྲིབ ཅེས་གསུངས་སོ༔
རྒྱུ་ལྔ་གང་ལགས་ཞེས་ཞུས་པས༔ བླ་མ་དང་གདམས་པ་མ་བྲལ་བར་བརྟེན་ 
པ་ཤེས་རབ་འཕེལ་བའི་རྒྱུ༔ བད་ཀན་སྐྱེ་བའི་རྒྱུ་མཐའ་དག་སྤངས་པས་ཤེས་ 
རབ་འཕེལ་བའི་རྒྱུ༔ སོ་སོར་རྟོག་པའི་ཤེས་རབ་ཀྱིས་རྩོམ་པ་དང་བརྟགས་པ་ 
རྣམས་ཀྱིས་ཤེས་རབ་འཕེལ་བའི་རྒྱུ༔ ཟས་བཅུད་བརྟེན་པ་དང༔ མཚན་ལྡན་ 
ཕྱག་རྒྱ་བརྟེན་པ་དང༔ འཁོར་བ་ལ་སྐྱོ་བ་སྐྱེད་པ་དང༔ གདམས་ངག་ལ་ངེས་ 
ཤེས་སྐྱེད་པ་ཤེས་རབ་འཕེལ་བའི་རྒྱུ་ཡིན་གསུངས་སོ༔ དཀོན་མཆོག་གསུམ་གྱི་ 
ཚོགས་ལ་སྐྱབས་འགྲོ་མ་བྱས་ན་ཕྱི་མ་ལོག་ལྟ་ཅན་དུ་སྐྱེ༔ སྐྱབས་དཀོན་མཆོག་ 
གསུམ་སྤངས་པས་ཚེ་འདིར་དངོས་གྲུབ་མི་འབྱུང་ལ་ཕྱི་མ་ཆོས་དང་མི་འཕྲད་
དོ་གསུངས་སོ༔ སྙོམས་པར་འཇུག་པའི་སྒྲིབ་པ་ནི༔ སྙོམས་པར་འཇུག་པ་ལ་
49

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
སྒྲིབ་པ་དང༔ སྙོམས་པར་འཇུག་པ་ལ་སྒྲིབ་པ་གཉིས་ཡིན༔ དང་པོ་ནི༔ འདོད་ 
པ་ལ་འདུན་པ་དང༔ ཞེ་སྡང་གིས་གཉིས་ཀ་ལ་སྒྲིབ༔ གཉིད་དང་རྨུགས་པས་ 
གཉིས་ཀ་ལ་སྒྲིབ༔ རྒོད་འགྱོད་གཉིས་ཀྱིས་ཞི་གནས་ལ་སྒྲིབ༔ སྙོམས་འཇུག་རང་ 
ནི་བསྒོམ་འཐུག་པོ་ལ་ཡོན་ཏན་དུ་ཨ་འཐས་པའོ༔ སྤྲུལ་པའི་སྒྲིབ་པ་ལ་གཉིས༔ སྤྲུལ་ 
པའི་སྒྲིབ་པའོ༔ དང་པོ་ལ་བཞི༔ ལུས་མི་གཙང་བ་ལ་གཙང་བར་འདུ་ཤེས་ 
པས་སྒྲིབ༔ ཚོར་བ་སྡུག་བསྔལ་བ་ལ་བདེ་བར་འདུ་ཤེས་པས་སྒྲིབ༔ མི་རྟག་པ་ 
ལ་རྟག་པར་འདུ་ཤེས་པས་སྒྲིབ༔ ཆོས་བདག་མེད་པ་ལ་བདག་ཏུ་འདུ་ཤེས་པས་ 
སྒྲིབཿ༔ སྤྲུལ་པ་ཡིས་ས་གོང་མར་ཡོན་ཏན་དུ་ལྟ་བ་ཡིན་ནོ༔ ཉོན་མོངས་པའི་ 
དང༔ ཤེས་བྱའི་སྒྲིབ་པ་གཉིས་ནི༔ ངོ་བོ་ཤེས་བྱའི་སྒྲིབ་པ་བཟང་རྟོག་ཡིན དེ་ 
གཉིས་ཀྱི་སྒྲིབ་པ་ནི༔ ངན་རྟོག་གིས་ཇི་སྙེད་པ་ཤེས་པའི་ཤེས་རབ་ལ་ ༌སྒྲིབ༔ བཟང་ 
རྟོག་གིས་ཇི་ལྟ་བ་ཤེས་པའི་ཤེས་རབ་ལ་སྒྲིབ༔ འབྲས་བུ་གང་ཐོབ་ཏུ་མི་སྟེར་ནཿ 
ངན་རྟོག་གིས་འཁོར་བ་ལས་འཕགས་སུ་མི་སྟེར༔ བཟང་རྟོག་གིས་བླ་ན་མེད་ 
པའི་བྱང་ཆུབ་ཐོབ་ཏུ་མི་སྟེར༔ གཉེན་པོར་གང་བརྟེན་ན༔ ངན་རྟོག་གི་གཉེན་ 
པོར་བསོད་ནམས་ཀྱི་ཚོགས་གཏོངཿ བཟང་རྟོག་གི་གཉེན་པོར་ཡེ་ཤེས་ཀྱི་ཚོགས་ 
གཏོང ཞེས་གསུངས་སོ
ཡང་ཞུས་པ༔ དེ་ལྟར་ཞི་ལྷག་དབྱེར་མེད་དུ་བསྒོམས་པསཿ སྒྲིབ་པ་དེ་རྣམས་ 
དག་པའི་མཐར་ཐུག་འབྲས་བུ་གང་ལགས་ཞུས་པས༔ གསུངས་པ༔ ཉོན་ཅིག་ 
ཤེལ་དཀར་བཟའ༔ དེ་ལྟར་མཉམ་བཞག་དེ་ལྟར་མཐར་ཕྱིན་པས་ཆོས་ཐམས་ 
ཅད་ཀྱི་དོན་ཟབ་མོ་སྟོང་ཉིད་ཀྱི་ངང་ལ་བསྒོམས་པའི་སྟོབས་ཀྱིས་ཡེ་ཤེས་ཀྱི་ 
ཚོགས་རྫོགས༔ ཤེས་བྱའི་སྒྲིབ་པ་འདག༔ འབྲས་བུ་ཆོས་སྐུ་ཐོབ་པ་ཡིན༔ རྗེས་
50

༄༅། །ཟབ་གཏེར་ཆོས་ཀྱི་མཛོད་ཁང་།
ཐོབ་ཀྱི་གནས་སྐབས་སུ༔ རྨི་ལམ་སྒྱུ་མ་ལྟ་བུར་བསོད་ནམས་ཀྱི་ཚོགས་བསགས་ 
པ་ལ་བརྟེན་ནས༔ ཉོན་མོངས་པའི་སྒྲིབ་པ་དང༔ ལས་ཀྱི་སྒྲིབ་པ་འདག༔ དེས་ 
འབྲས་བུ་གཟུགས་སྐུ་གཉིས་འབྱུང་སྟེ དེ་ཡང་ཉོན་མོངས་པའི་སྒྲིབ་པ་དག་པས་ 
ལོངས་སྐུ་ཐོབ༔ ལས་ཀྱི་སྒྲིབ་པ་དག་པས་སྤྲུལ་སྐུ་ཐོབ་པ་ཡིན༔ དེ་ཡང་སྐུ་གསུམ་ 
དེ་རིམ་གྱིས་ཐོབ་པ་མ་ཡིན༔ མཉམ་གཞག་སྤྲོས་མེད་ལྷང་ངེ་བ་དེ་ཆོས་སྐུའོ༔
རྗེས་ཐོབ་སྣ་ཚོགས་སུ་སྣང་ཡང་མ་ལ་བུ་ཐིམ་དུ་ས་ལེ་བ་དེ་ལོངས་སྐུ དེ་གཉིས་ 
མེད་དུ་རྗེན་ནེ་བ་དེ་སྤྲུལ་སྐུ་ཡིན་ཏེ༔ ཞི་གནས་དེ་སེམས་འཛིན་པ་ཡིན༔ ལྷག་ 
མཐོང་དེ་རྩལ་བོགས་དབྱུང་བ་ཡིན དེ་གཉིས་ཡ་མ་བྲལ་བ་ལས་སྐུ་གསུམ་ 
ཐོབ་པ་ཡིན་ནོ༔ ཞེས་གསུངས་ནས༔ ད་ཆོས་ཐུན་དེ་ལོང་གཏམ་ལ་ཡེངས་སོང 
མ་འོངས་པའི་དུས་སུ་ཕན་པའང་སྲིད མ་བརྗེད་ན་དེ་རྣམས་ཡི་གེར་བྲིས་དང་ 
གསུངས་ནས༔ ཞུས་དག་མཛད་ནས་མ་འོངས་པའི་ཚེ་ལས་ཅན་གཅིག་དང་ 
འཕྲད་པར་ཤོག་ཅིག༔ ཅེས་གསུངས་ནས༔ བདག་ཤེལ་དཀར་བཟས་ཡི་གེར་ 
བྲིས་ཏེ་གཏེར་དུ་སྦས་སོ༔ ལྟ་སྒོམ་སྤྱོད་གསུམ་གྱི་ཞུས་ལན་གསལ་བྱེད་སྒྲོན་མེ་ 
བྱ་བ་རྫོགས་སོ༔ ཉི་ཤུ་དགུའི་ཐོ་རངས་ཡི་གེར་བྲིས་སོ༔ ས་མ་མཱ༔ རྒྱ་རྒྱ་རྒྱ༔ 
གཏེར་རྒྱ༔ སྦས་རྒྱ༔ ཟབ་རྒྱ༔ བཀའ་རྒྱ༔ དཔལ་རྒྱའོ༔ བཾwtatt 2ཎྞལྦ51bཨཱཿ 
ཨེ་མ་ཧོ༔ ལུང་དང་མཐུན་པའི་པད་གླིང་ངས༔ བུ་སློབ་ཀུན་ལ་འདི་གདམས་ 
སོ༔ ཉམས་སུ་བླངས་པའི་མྱོང་བ་དང༔ བླ་མས་གསུངས་པའི་གདམས་པ་གཉིསཿ 
མཐུན་པར་གདའ་ན་སྒོམ་སྐྱོན་མེདཿ བྱས་དང་བྱས་གཡོ་མེད་པ་ན༔ བདེ་བ་ 
ཆེན་པོས་ལུས་སེམས་ཁྱབ༔ སྤྱོད་ལམ་རྣམ་བཞི་ཐུགས་རྗེའི་ངང༔ མིག་ལ་དང་ 
བཙུམ་མེད་པར་བདེ༔ ཐ་མལ་ཤེས་པ་ཀུན་ལས་ལོག༔ དངོས་པོར་འཛིན་པ་
51

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཀུན་ལས་གྲོལ༔ མཚན་མའི་ཆོས་སྤྱོད་གཞན་དང་བྲལ༔ འགྲོ་བ་གང་མཐོང་ 
སྙིང་རྗེ་སྐྱེ༔ དམ་ཆོས་གང་མོས་བདུད་རྩིར་གོ ལམ་ལ་གང་གནོད་བདུད་དུ་ 
ཤེས༔ ཉོན་མོངས་རྐྱེན་གྱིས་གནོད་མི་ནུས༔ གློ་བུར་ནད་ཀྱིས་སྒོམ་ཕོགས་ 
དཀོན༔ ཡང་དག་དོན་ལ་ངེས་ཤེས་སྐྱེ མི་མཐུན་ཕྱོགས་ཀྱིས་བསླུ་མི་ཚུགསཿ 
ཡོན་ཏན་སྐྱེས་ཀྱང་སློབ་སེམས་མེད༔ བག་ཆགས་རྨི་ལམ་ངན་པ་ནུབ༔ འབྲས་ 
བུ་རེ་དོགས་ཀུན་དང་བྲལ༔ འདི་རྣམས་འཛོམས་ན་མྱོང་བ་ཡིན༔ འདི་རྣམས་ 
རྒྱབ་ལོག་སོང་བའི་མི༔ ཁ་ལྟས་ནམ་མཁའི་དབྱིངས་གཤོག་ཅིང དོན་ལྟས་ 
སྐད་ཅིག་རྐྱེན་མི་ཐེགཿ༔ ཉམས་ལེན་དྲེད་ལ་རྣ་བ་གསང༔ འདུག་པར་མི་ཚུགས་ 
སྨྲ་བ་མང༔ བསྒོམ་དུ་བཅུག་ན་ཉན་ཞིབ་བྱེདཿ ལྷ་སྒོམ་བཅུག་ན་སྔགས་འདྲེན་ 
ལོ༔ དད་པ་ཡལ་བས་མོས་གུས་ཆུང༔ རང་སྐྱོན་ཡོད་པས་གཞན་སྐྱོན་རྟོགཿ༔ མཆེད་ 
གྲོགས་མཐུན་སྡེབ་བྱེད༔ བླ་མའི་སྐྱོན་རྟོག་དམ་ཚིག་གཡེང༔ བྱར་མེད་ཡིན་ 
ཟེར་རྣམ་གཡེང་སྒྲུབ༔ བྱ་བྲལ་ཡིན་ཟེར་ཁུར་ཚ་ཕྱེ༔ དཀའ་ཐུབ་བྱེད་ཟེར་རྟོག་ 
འདོད་ཕྱེ ཚུལ་ཁྲིམས་ངོ་ལྐོག་རྟོག་འདོད་ཆེ༔ དེ་འདྲའི་རྣལ་འབྱོར་ཕོ་མོ་ 
དང༔ པད་གླིང་ང་དང་མ་ཉེ་ཞིག མཐུན་པའི་ཉམས་མྱོང་དཀའ་ཐུབ་སྒྲུབས༔ 
ཨུ་རྒྱན་ལ་མོས་དད་ཅན་དང ཐུགས་རྗེའི་གདམས་སྣོད་འདི་འཕྲད་དེ༔ ཚེ་ 
གཅིག་སངས་རྒྱས་ཐོབ་པར་ཤོག༔ སྔགས་འཆང་པ་པདྨ་གླིང་པས༔ ཨུ་རྒྱན་གྱི་ 
ཡིག་རིགས་གཉིས་ལས་དག་པར་ཕབ་པ་ལགས་སོ༔ དགེའོ། །དགེ་ལེགས་འཕེལ།
52

༄༅། །ཟབ་གཏེར་ཆོས་ཀྱི་མཛོད་ཁང་།
ཝ
010£5Qཨཽnh ; ༔ཨཱསན།ཀྲྀ722Â
ཨཿ ཐུགས་རྗེ་ཆེན་པོ་ངན་སོང་ཀུན་སྐྱོབ་ཀྱི་ཆོས་སྐོར་ལས༔ ལུས་ངག་ 
ཡིད་གསུམ་སྨྲ་བ་གཅོད་པའི་གདམས་པ་དུག་གསུམ་ 
གཅོད་པའི་སྤུ་གྲི་བྱ་བ་བཞུགས་སོ
ཨ༔ ༔ ཟོཛཾསྰ༣;ང : ཨོཾ་མ་ཎི་པདྨེ་ཧཱུྃ་ཧྲཱིཿ ཐུགས་རྗེ་ཆེན་པོའི་ལྷ་ཚོགས་རྣམས་
ལ་ཕྱག་འཚལ་ལོ༔ ཤེལ་དཀར་བཟའ་རྡོ་རྗེ་མཚོ་དེ་རྒྱལ་པོ་འཁོར་འབངས་དང་ 
བཅས་པའི་གསེབ་ཏུ་ཉིན་གཅིག་འཇིག་རྟེན་གཡེང་བ་ལ་སེམས་ཡེངས་ནས་ལོང་
གཏམ་གཏོང་གི་ཡོད་པའི་ཚེ༔ སློབ་དཔོན་ཆེན་པོ་པདྨ་འབྱུང་གནས་ཞེས་བྱ་ 
བ་ཐུགས་ཞི་བ་ལས་མ་གཡོས་ཀྱང༔ སྐུ་ཁྲོ་བོའི་ཆ་ལུགས་སུ་བསྟན་ཏེ༔ ལྷ་འདྲེ་ 
ཐམས་ཅད་དམ་ལ་འདོགས་པ་དེ་རྒྱངས་ཀྱིས་བྱོན་ནས༔ ཤེལ་དཀར་བཟའ་ལ་ 
སྤྱན་འབྲུ་ཚུགས་སུ་གཟིགས༔ ཕྱག་གིས་ཁ་ཊཱཾ་ཀ་དེ་གསུམ་བཏུད་ཅིང་བརྒྱབ་ 
ནས༔ འདི་སྐད་ཅེས་གསུངས་སོ༔ འོ་ཁྱེད་བུད་མེད་ཀྱི་བུ་འདི་ཉན་དུ་བཅུག་ 
ན་སྒོམ་པ་བཞིན་བྱེད༔ བསྒོམ་དུ་བཅུག་ན་ཉན་ཁ་དད་པ་ཆེ་ལ་བློ་དྲེད་པ་སླ 
ངོ་ཚ་ཆུང་བས་དུད་པ་སླ༔ ཉོན་མོངས་པ་ཆེ་བས་ཁ་མང༔ དུག་ལྔ་རགས་པས་ 
ཆགས་སྡང་གི་ཚིག་མིན་པ་ཁ་ནས་མི་ཡོང༔ རྣམ་རྟོག་གི་སུམ་གཉིས་འདོད་ 
ཆགས་ཀྱི་ཕྱོགས་སུ་གཏོང༔ སྙིང་རུས་ཆུང་བས་ཆོས་མགོ་མི་ཐོནཿ ལོ་ཆེ་བས་ 
གྲུབ་པ་མི་ཐོབ༔ སྒྱུར་ཁ་ཡང་བས་སྡོད་མི་ཚུགས༔ སྙིང་མེད་པས་བསླབ་པར་ 
མི་ཉན༔ ཀླད་པ་མེད་པས་བུད་མེད་ལ་བདག་པོ་རེ་དགོས༔ བྱོལ་སོང་དང་ 
འདྲ་བས་གཉའ་གནོན་རེ་དགོས༔ བོང་བུ་དང་འདྲ་བས་སྐུལ་མཁན་རེ་དགོས༔
53

༄༅། །ཨོ་རྒྱན་རྗེ་འབའབངས་འདུས་ པའི་ཟབ་ཆོས་ཀྱི་སྙིང་པོ་གཅེས་བཏུས 
ཁྱི་དང་འདྲ་བས་གང་ཞན་པའི་ཕྱི་ལ་འབྲངཿ༔ བྱི་བ་དང་འདྲ་བས་རྐུ་བ་ལ་རེམཿ༔ 
ལྷ་སྦྱིན་དང་འདྲ་བས་སངས་རྒྱས་ཀྱི་བསྟན་པ་འཇིག སྡིག་རྒྱལ་དང་འདྲ་བས་ 
ལུང་པ་དམག་འཁྲུགས་ལ་བཀོདཿ དཔེ་དཀར་དང་འདྲ་སུས་ཀྱང་མི་ཐུལཿ སྲོག་ 
བདག་དང་འདྲ་སྐྱེས་པ་ཀུན་གྱི་དབུགས་འགམ༔ བློ་བུར་བས་གསང་སྔགས་ཀྱི་ 
སྙིང་པོ་ཡང་དག་པ་སྟོན་པའི་སྐལ་བ་མེད༔ འོག་སྡོམ་མེད་པས་དམ་ཚིག་ཐུབ་ 
པའི་དཔེ་མེད༔ མི་ཚེ་དར་རྩམ་གཅིག་འདི་ལོང་གཏམ་ལ་གཟད་པའི་སྐབས་ 
འདུག་གམ༔ མདངས་ཀྱི་བུད་མེད་དེ་ལའང་སྟོད༔ བསྐལ་པ་དཔག་མེད་ནས་ 
འདྲིས་པའི་བག་ཆགས་རྣམས་བཀྲུས་ནས༔ ད་གདོད་ཡེ་ཤེས་གསར་དུ་བཙལ་ 
ནས་སངས་རྒྱས་སྒྲུབ་དགོས་པ་ཡིན འཇིག་རྟེན་ཐ་མལ་པའི་སར་སྐད་ཅིག་
བསྡད་ཀྱང་དེའི་ངན་སྒྲིབ་ཀྱིས་ཏིང་ངེ་འཛིན་ཞག་གཅིག་ཏུ་འགྲིབ་པར་ངེས་
པ་ཡིན འཆི་བ་མ་དྲན་པས་ལྟོ་ཞི་འགྲངས གོས་པར་གྲོ ལུས་རྒྱན་ཆ༔ སེམས་ 
ཡིད་དགའ༔ ཁ་བྲེ་མོའི་གཏམ་བྱས་ནས་ཆོས་པར་རློམ་པ་འདི་འཁོར་བ་ནས་ 
ཐར་དུ་རེ་བ་ཡ་ཆ ང་རིག་འཛིན་ཆེན་པོའི་ས་ནོན་ཀྱང༔ ལུས་ངག་དགེ་སྦྱོར་ 
ལས་འདའ་མ་མྱོང༔ བོད་ཀྱི་ཆོས་པ་ཚོ་མཐོང་ན་ང་ཡིད་མུག་གསུངས་ནས་ཞལ་ 
ནག་རོག་གེར་བཞུགས་འདུག་གོ༔
དེར་ལྷ་ལྕམ་གྱིས་ཕྱག་འཚལ་བཤགས་པ་བྱས་ནས༔ ཞུས་པ༔ དུས་གསུམ་སངས་ 
རྒྱས་ཀྱི་ངོ་བོ༔ ཕ་བླ་མ་རིན་པོ་ཆེ་ལགས༔ འཇིག་རྟེན་ཅོལ་ཆུང་གི་སྣང་བ་ནི་ 
བྲིད་མཁས༔ དོན་མེད་བྱ་བའི་ལས་འདི་འཕྲོ་གཤིན༔ སྡུག་བསྔལ་འཁོར་བའི་ 
ལས་འདི་གཡང་གཟར༔ ལས་ངན་བུད་མེད་ཀྱི་ལུས་འདིར་དགྲ་མང༔ རྣམ་ 
རྟོག་འགྱུ་བྱེད་ཀྱི་སེམས་འདི་གར་བསྒྱུར་བསྒྱུར་འགྲོ་བར་འདུག་པས༔ ད་ནི་སྒོ་
54

༄༅། །ཟབ་གཏེར་ཆོས་ཀྱི་མཛོད་ཁང་
གསུམ་སྨྲ་བ་གཅོད་པའི་གདམས་པ་གཅིག་ཞུ་དང༔ ད་ལྟ་རང་ནས་མཚམས་ 
ལ་ཞུགས་པ་ལགས་ཞུས་པས༔ སློབ་དཔོན་གྱིས་ཞལ་འཛུམ་མཛད་ནས༔ འོ་ཤེལ་ 
དཀར་བཟའ་ཉོན་ཅིགཿ ལུས་ཀྱི་སྤྱོད་པ་དེ་རྣམ་རྟོག་སྔར་སྤྱད་པ་དེས་ཕྱོགས་ 
པ་ཡོདཿ དེའི་རྣམ་སྨིན་ངན་སོང་གསུམ་དུ་འཁྱམས་པ་དེ་ཡུན་རིང་བ་ཡིན༔ ད་ 
ལུས་སྨྲ་བ་ཆོད་ཅིག་ལྷ་ལྕམ ངག་གིས་ལོང་གཏམ་སྣ་ཚོགས་སྔར་བརྗོད་པ་དེས་ 
ཆོག་པར་ཡོདཿ༔ དེའི་རྣམ་སྨིན་ངན་སོང་གསུམ་དུ་སྐྱེས་པ་དེ་ཡུན་རིང་བ་ཡིན༔ 
ད་ངག་སྨྲ་བ་ཆོད་ཅིག་ལྷ་ལྕམ༔ སེམས་ཀྱིས་བཟང་ངན་གྱི་རྟོག་པ་རྣམ་རྟོག་སྔར་ 
འགྱུས་པ་དེས་ཆོག་པར་ཡོདཿ༔ དེའི་རྣམ་སྨིན་རིགས་དྲུག་ཏུ་འཁྱམས་ཡུན་རིང་ 
བས་དེ་རྩམ་གྱིས་ཆོག༔ ད་སེམས་སྨྲ་བ་ཆོད་ཅིག་ལྷ་ལྕམ༔ དང་པོ་ལུས་སྨྲ་བ་ 
གཅད་པ་བྱ་བ༔ འགྲིམ་འགྲུལ་མེད་པ་རི་ཁྲོད་དང་དབེན་གནས་སུ་འདུག་པསཿ 
ཕྱོགས་རིས་ཀྱི་ཞེན་པ་གྲོལ༔ ཟང་ཟིང་ཞར་ལ་ མི། མཐོང་བའི་དགོས་པ་ཡོད་དོ་ 
ལྷ་ལྕམ༔ ལུས་སུས་ཀྱང་མི་མཐོང་ཞིང་ཟླ་གྲོགས་ཀྱི་ཡའོ་མེད་པས་འཁོར་བ་དང་
མི་འབག་པའི་དགོས་པ་ཡོད་དོ་ལྷ་ལྕམ༔ ལུས་གཅིག་པོར་འདུག་པས་བདེ་གཤེགས་ 
ཀྱི་སྐུའི་བྱིན་གྱིས་རློབ༔ སྒྲིབ་ཅན་གྱི་སྒྲིབ་མི་ཕོག༔ ལུས་ལ་བདེ་དྲོད་འབར༔ 
ལུས་ཀྱི་ཡོན་ཏན་འཆར༔ རྫུ་འཕྲུལ་སྟོན་ནུས ལུས་སྤྲུལ་སྐུ་ཐོབ་པའི་དགོས་པ་ 
ཡོད་དོ་ལྷ་ལྕམ༔ ཡང་དག་པར་རྫོགས་པའི་སངས་རྒྱས་ཀྱིས་ཀྱངཿ༔ ཆུ་བོ་ནེེ་རཉྫ་
ནའི་དྲུང་དུ་ཇི་ལྟར་བྱས་འདུག་སོམས་ཤིག་ལྷ་ལྕམཿ
ངག་སྨྲ་བ་བཅད་ལྐུགས་པོར་བསྡད་པས༔ བཟང་རྟོག་ངན་རྟོག་གི་ཟེར་ལོ་འདུག་ 
ལོ་མི་འབྱུང༔ ཉོན་མོངས་པའི་དབང་དུ་མི་འགྲོ་བའི་དགོས་པ་ཡོད་དོ་ལྷ་ལྕམ 
ངག་ལྐུགས་པར་གནས་པས༔ མཚམས་ཁང་གཅིག་ཏུ་སྔགས་ཚིག་གཅིག་ཡར་
55

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
བཅད་ཀྱང་སྒྲུབ་པར་འགྲོ༔ སུས་ཀྱང་བརྗོད་པའི་གཞི་མེད བདེ་གཤེགས་ཀྱི་ 
གསུང་གིས་བྱིན་གྱིས་རློབ༔ ངག་ལ་ནུས་པ་འབྱུང༔ ཆོས་སྒོ་ཀུན་ལ་མཁས 
སྔོན་གྱི་མཁས་གྲུབ་རྣམས་ཀྱིས་ངག་བཅད་པའི་ལོ་རྒྱུས་དྲན་ནམ་ལྷ་ལྕམཿ༔ ཡིད་
སྨྲ་བ་བཅད་ན་གཡེང་བ་མེད་པས༔ ཐ་མལ་རང་རྒྱུད་པའི་སེམས་དང་མི་འདྲ་
སྐྱེ་རྒ་ན་འཆིའི་ཉེས་དམིགས་དྲན་ནས་ཏིང་ངེ་འཛིན་ཐུགས་རྗེ་ཆེན་པོའི་
ཐུགས་སུ་གནས་པའི་དགོས་པ་ཡོད་དོ་ལྷ་ལྕམ༔ སླར་ཡང་མི་དགེ་བཅུ་བོ་དེ་ལུས་ 
ངག་ཡིད་གསུམ་ལས་བྱུང་བ་ཡིན༔ མི་དགེ་བཅུས་འཁོར་བར་འཁྱམས་པ་ཡིན་ 
ནོ༔ ལུས་ཀྱི་གསུམ་པོ་དེ་གང་ཡིན་ན༔ སྲོག་གཅོད་པ མ་བྱིན་པ་ལེན་པཿ མི་ 
ཚངས་པ་སྤྱོད་པ་ཡིནཿ
ལུས་ཀྱི་སྨྲ་བ་བཅད་པས་དེ་གསུམ་ཞར་ལ་མི་འབྱུང་བའི་དགོས་པ་ཡོད་དོ་ལྷ་ 
ལྕམ ངག་གི་བཞི་ནི་རྫུན་ཕྲ་མ ངག་འཁྱལ་ཚིག་རྩུབ་བཞི་པོ༔ ངག་སྨྲ་བ་ 
བཅད་པས་ཞར་ལ་མི་འབྱུང་པའི་དགོས་པ་ཡོད་དོ་ལྷ་ལྕམ༔ སེམས་ཀྱི་གསུམ 
བརྣབས་སེམས༔ གནོད་སེམས༔ ལོག་ལྟ་གསུམ་ཞར་ལ་མི་འབྱུང་བའི་དགོས་ 
པ་ཡོད་དོ་ལྷ་ལྕམ༔ དེ་བཅུ་ཆོད་ན་འཁོར་བར་སྐྱེ་བའི་ལས་མེད་པ་ཡིན༔ དེའི་ 
སྟེང་དུའང༔ ལུས་ཐུགས་རྗེ་ཆེན་པོ་ལམ་མེར་བསྒོམས་པས་སྤྲུལ་སྐུ ངག་མ་ཎི་
ཁྲོ་ལེ་གནས་པས་ལོངས་སྐུ སེམས་ཆོས་སྐུར་ཤིག་གེ་ཡོད་པས་སྐུ་གསུམ་རིག་ 
འཛིན་གྱི་ས་ཐོབ་པ་ཡིན་ནོ༔ ཆོས་དང་གདམས་ངག་གི་སྨྲ་བ་བཅད་པས༔ སྐལ་ 
མེད་ཀྱིས་སྐུར་བ་མི་འདེབས་ཤིངཿ མངོན་པའི་ང་རྒྱལ་ཆེ་བ་མི་འབྱུང་བའི་དགོས་ 
པ་ཡོད་དོ་ལྷ་ལྕམ༔ བྱ་བྱེད་སྤྱོད་ལམ་གྱི་སྨྲ་བ་བཅད་པས༔ ཚུལ་འཆོས་སྤྱོད་ 
ལོག་མི་འབྱུང་སྟེ༔ ངེས་འབྱུང་བརྟན་པས་ཆོས་སྤྱོད་མཐར་ཕྱིན་པའི་དགོས་པ་
56

༄༅། །ཟབ་གཏེར་ཆོས་ཀྱི་མཛོད་ཁང་།
ཡོད་དོ་ལྷ་ལྕམ༔ དུས་དང་རྣམ་པར་བདེ་སྐྱིད་འཆར་བ་ཡིན་ནོ་ལྷ་ལྕམ༔ ཉམས་ 
སྐྱེས་པ་མི་བཤད་པར་སྨྲ་བ་བཅད་པས༔ དམ་ཅན་རྒྱ་མཚོ་དབྱིངས་ནས་དགྱེས་ 
པ་དང ཞེན་འཛིན་ཆགས་པ་མེད་པར་འགོལ་བས་ཐ་མལ་པའི་དུག་མི་ཕོག་ 
སྟེ སྐྱེ་བ་འདི་ལ་སངས་རྒྱ་བའི་དགོས་པ་ཡོད་དོ་ལྷ་ལྕམཿ༔ རྟོག་པའི་སྨྲ་བ་བཅད་ 
པས༔ མི་ཆོས་པ་དང་རྒྱབ་ལོག་ཏུ་འགྲོ༔ མིའི་ངོ་བསྲུང་བྱ་མི་དགོས༔ མཚམས་ 
ལ་བར་ཆད་མི་འབྱུང་བའི་དགོས་པ་ཡོད་དོ་ལྷ་ལྕམ༔ འདོད་ཡོན་ལོངས་སྤྱོད་
ཀྱི་སྨྲ་བ་བཅད་པས༔ ལྟོ་གོས་ཀྱི་ཕྱི་ལ་བདུད་མི་འཆང་བའི་དགོས་པ་ཡོད་དོ་ 
ལྷ་ལྕམ༔ བདུད་རྩི་ལྔ་དང་དར་ཚོན་རྩམ་བརྟེན་པས་ཤི་ནས་ལྷག་གོར་མི་འབྱུང་ 
བའི་དགོས་པ་ཡོད་དོ་ལྷ་ལྕམ༔ ཡོན་ཏན་ལོངས་སྤྱོད་ཀྱི་སྨྲ་བ་བཅད་པས་རང་ 
གི་དགེ་སྦྱོར་འཕེལཿལ༔ དུས་བཞིའི་ཚད་ཟིནཿ རྒྱུ་འབྲས་དབྱེར་མེད་དུ་ལ་བཟླ་ 
བའི་དགོས་པ་ཡོད་དོ་ལྷ་ལྕམ༔ སྒོ་གསུམ་སྨྲ་བ་བཅད་པས་བསྟན་པའི་ཞབས་ 
ཏོག་ཏུ་འགྱུར༔ བླ་མའི་ཐུགས་དགོངས་རྫོགས༔ གདམས་པ་རུལ་དུ་མ་བཅུགཿ༔ 
མཆེད་གྲོགས་ཀྱི་མིག་འདྲན་ཡོད ཡོན་བདག་གི་དད་ཟས་འཇུ༔ དཀའ་ཐུབ་ 
མཐར་སོན་པ་ལ་སོགས་པ་ཡོན་ཏན་ཐམས་ཅད་སྒོ་གསུམ་སྨྲ་བ་གཅོད་པ་འདི་ 
ཀ་ལས་བྱུང་བ་ཡིན་པས༔ འདི་ཁོ་ན་གཙོ་བོར་ཐོན་ཅིག་ལྷ་ལྕམཿ ཞེས་གསུངས་ 
སོ༔ སྨྲ་བཅད་བྱས་པའི་ཡོན་ཏན་བསྟན་པའི་ལེའུ་སྟེ་གཅིག་པའོ༔ ས་མ་ཡ༔ རྒྱ་ 
རྒྱ་རྒྱ༔ གཱམསྭཡཱ༔
ཡང་ཞུས་པ༔ འོ་ན་སྨྲ་བཅད་མ་བྱས་པའི་ཤོར་བ་ལ་སྐྱོན་ཅི་རྩམ་ཡོད་ཞུས་པས༔ 
གསུངས་པ༔ དང་པོ་དམ་བཅའ་པ་གཅིག་དགོས༔ དམ་བཅས་ནས་ཤོར་ན་སྡོམ་ 
པ་ཤོར་བ་དང་ཁྱད་མེད་དོ༔ ཁྱད་པར་ལུས་ཀྱིས་མ་ཐུབ་ན༔ ཕྱོགས་འཇིག་
57

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
རྟེན་ཞེན་པ་མི་ཆོད་དེ་མི་དགེ་བ་གསུམ་ཞར་ལ་སྐྱེ་བའི་ཉེས་པ་ཡོད་དོ་ལྷ་ལྕམ 
ངག་གིས་མ་ཐུབ་ན འཁྲུལ་གཏམ་ལ་དགའ་སྟེ ངག་གི་མི་དགེ་བ་གསུམ་ཞར་ 
ལ་འབྱུང་ངོ་ལྷ་ལྕམ༔ སྤྱིར་ངག་གཅིག་པོ་ལ་གསུམ་ཀ་ཚང་སྟེ༔ ཡིད་ཀྱིས་བསམཿ༔ 
ལུས་ཁ་ཡིས་བརྗོད༔ ངག་གིས་དྲངས་པས་མི་དགེ་བ་གསུམ་ཀ་འབྱུང་བ་ཡིན་ 
ནོ་ལྷ་ལྕམ༔ ཡིད་ཀྱིས་མ་ཐུབ་ན་རློམ་སེམས་ལ་དགའ་སྟེ༔ ཤེས་པ་རྩེ་གཅིག་ཏུ་ 
མི་གནས༔ ཡིད་ཀྱི་མི་དགེ་བ་གསུམ་འབྱུང་བའི་ཉེས་པ་ཡོད་དོ་ལྷ་ལྕམ༔ འདོད་ 
ཡོན་གྱིས་མ་ཐུབ་སྣང་བ་དངོས་པོར་འཆོར་ཏེ ཞེན་པའི་ཕྱིར་འཆོར་བའི་ཉེས་
སྐྱོན་ཡོད༔ ཆོས་གཏམ་དང་གདམས་ངག་གིས་མ་ཐུབ་པས་ཁོང་ཁྲོ་དང་སྒོས་ 
སྐུར་འོང་བའི་སྐྱོན་ཡོད༔ བྱ་བ་སྤྱོད་ལམ་གྱི་སྨྲ་བཅད་མ་ཐུབ་པས༔ དོན་མེད་ 
གློ་བུར་དུ་བར་ཆད་འོང་བའི་སྐྱོན་ཡོདཿ བསླབ་ཤེས་ཡོན་ཏན་གྱིས་མ་ཐུབ་ནཿ 
དངོས་གྲུབ་ཐོབ་ཁར་བདུད་འཇུག་པའི་སྐྱོན་ཡོད༔ དབང་མེད་ཀྱི་གྲོགས་དང་
འགྲོགས་ན་ཚེ་ལ་བར་ཆད་འོང་བའི་སྐྱོན་ཡོད༔ ལར་འཁོར་བར་འཁྱམས་པ་ཐམས་
ཅད་སྒོ་གསུམ་སྨྲ་བ་མ་ཆོད་པས་ལན༔ སྒོམ་ཆེན་མི་ཆོས་སུ་ལོག་པ་དང༔ སྟོན་ 
ཆེན་ཆོས་བརྒྱད་ཤོར་བ་དང༔ བཙུན་པ་སྡོམ་པ་ཉམས་པ་དང༔ སྔགས་པ་དམ་ 
ཚིག་ཉམས་པ་དང༔ གསང་སྔགས་འཆོལ་བ་དང༔ དགེ་སྦྱོར་ཕྱི་བཤོལ་ལས་སུ་ 
ལུས་པ་དངཿ སྒྲུབ་པ་བར་ཆད་དུ་སོང་བ་ལ་སོགས་པ་སྨྲ་བ་མ་ཆོད་པའི་སྐྱོན་ 
ཡིན་པས༔ ཤིན་ཏུ་དམ་པར་སྨྲ་བ་བཅད་དགོས་ལྷ་ལྕམ༔ ཞེས་གསུངས་སོ མ་ 
ཐུབ་ན་ཉེས་སྐྱོན་བཤད་པའི་ལེའུ་སྟེ་གཉིས་པའོ ས་མ་ཡཱ༔ རྒྱ་རྒྱ་རྒྱ
ཡང་ཞུས་པ༔ སྨྲ་བ་བཅད་པ་ལ་ཞལ་གདམས་བསླབ་བྱ་འདྲ་ཡོད་དམ་ 
ལགས་ཞེས་ཞུས་པས༔ སློབ་དཔོན་གྱིས་གསུངས་ནས་དེ་ལོས་ཡོད༔ དཀའ་ཐུབ་
58

༄༅། །ཟབ་གཏེར་ཆོས་ཀྱི་མཛོད་ཁང་།
བྱེད་པ་དང༔ རང་དང་ལྟ་སྤྱོད་མཐུན་པའི་གྲོགས་དང་སྨྲ༔ གཉིས་ཕན་ཆད་ལ་ 
སྨྲས་ན་ཉམས་པ་ཡིན༔ གནད་ན་ཚིག་དབུགས་ཐེབས་གཅིག་གི་བར་དུ་རུང༔ དེ་ 
བས་རིང་ན་ཉམས༔ དང་པོར་འབོད་དུ་བྱུང་དུས་ཐེངས་གསུམ་མ་བོས་པར་ལན་ 
མི་འཁྱལཿ དེ་ལ་ཨ་བྱས་ན་ཉམས༔ མཆུ་རྩུབ་སྟེ་སྦྱར་བ་ཡིན༔ མིག་འཕྲད་དུ་ 
མི་རུང༔ འཕྲད་ན་ཉམས༔ ཟུར་གྱིས་སྨྲས་ན་བཞི་ཆ་ཉམས༔ ཡི་གེར་བྲིས་ན་ 
སུམ་ཆ་ཉམས༔ ཞོར་ལ་ཉམས་པ་སྨྲ་བཅད་ཀྱི་དུས་སུ་ཆོས་ཉན་བཤད་ཡིན༔ ལག་ 
བརྡ་བྱས་ན་ཕྱེད་ཉམས༔སྨྲ་བ་མང་བའི་དུས་སུ་རྦད་བཅད་ན་བོགས་ཆེ་བ་
ཡིན༔ གཡེང་བ་ཆེ་དུས་སུ་རྦད་བཅད་ན་བོགས་ཆེ་བ་ཡིན༔ མིས་སྟོང་དུས་སུ་ 
བཅད༔ མིས་ཤེས་དུས་སུ་བཅད༔ ཡོན་ཏན་བཤོར་དུས་སུ་བཅད༔ རྒྱལ་ཁམས་ 
མང་པོ་མཐོང་དུས་སུ་བཅད་ན་བོགས་ཆེ་བ་ཡིན༔ དེས་ན་གནད་ཤེས་པར་བྱེད་
པ་ཡིན་ལྷ་ལྕམ༔ སྨྲ་བཅད་བྱས་པའི་བསླབ་བྱ་ཞལ་གདམས་ཀྱི་ལེའུ་སྟེ་གསུམ་ 
པའོ༔ ས་མ་ཡཱ༔ རྒྱ་རྒྱ་རྒྱ འོ་ན་སྨྲ་བཅད་ནུས་པའི་གང་ཟག་རིགས་ཅི་ 
འདྲ་གཅིག་དགོས་ལགས་ཞུས་པའི་ཚེ༔ གསུངས་པ༔ དཀའ་ཐུབ་སྨྲ་བཅད་ནུས་པའི་ 
གང་ཟག་ནི༔ འཁོར་བ་ལ་སྐྱོ་བ་དྲག་པོ་སྐྱེས་ན་ནུས༔ སྣང་བ་སྒྱུ་མ་ལྟར་ཤེས་ན་ 
ནུས༔ བླ་མ་ལ་ངོ་མཚར་བའི་དད་པ་སྐྱེས་ན་ནུས༔ གདམས་པ་ལ་བྲོད་པའི་ཟབ་ 
པ་སྐྱེས་ན་ནུས༔ ཉམས་གློ་བུར་དུ་སྐྱེས་ན་ནུསཿ མི་རྟག་འཆི་བ་དྲན་ན་ནུས༔ སྐྱེ་ 
བོའི་ཡ་ག་བྱུང་ན་ནུས༔ སྔོན་གྱི་ལས་འཕྲོ་སད་ན་ནུས༔ ཤེས་རབ་དང་བརྩོན་ 
འགྲུས་ཡོད་ན་ནུས༔ བློ་སྐྱེད་དང་བརྩོན་འགྲུས་ཡོད་པའི་གང་ཟག་རྣམས་ཀྱིས་ 
ནུས་པ་ཡིན་གསུངས༔ གང་ཟག་བསྟན་པའི་ལེའུ་སྟེ་བཞི་པའོ༔ ས་མ་ཡཱ རྒྱ་རྒྱ་ 
རྒྱ སྨྲ་བ་གཅོད་པ་ལ་དུས་ཡོད་དམ་མེད་ཞུས་པསཿ གསུངས་པཿ
59

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
སྤྱིར་དུས་ནམ་ཡང་ནུས་ན་ཡོན་ཏན་ཆེ ཁྱད་པར་རྩོལ་བས་བཅད་པའི་དུས་ 
ནི༔ རི་ཁྲོད་དང་གནས་ཆེན་འགྲིམ་དུས་སུ་བཅད མཉམ་ཉིད་ཆགས་སྡང་གི་ 
དུས་སུ་བཅད༔ སྒྲུབ་པ་ལོ་དམ་གྱི་དུས་སུ་བཅད༔ བླ་མའི་བཀའ་འབྱུང་དུས་ 
སུ་བཅདཿ༔ མཆེད་གྲོགས་ཀྱི་དམིགས་ལྟ་ཡོད་དུས་སུ་བཅད༔ མཆོག་མཐུན་ 
དངོས་གྲུབ་ལེན་དུས་སུ་བཅད༔ ཤེས་བྱ་བློར་གཟུང་བྱེད་དུས་སུ་བཅད༔ སྔགས་ 
བཟླས་བསྒོམ་པ་ཉམས་སུ་ལེན་དུས་སུ་བཅད༔ ཕྱི་རོལ་ཐབས་རྩོལ་ཟག་པ་བསོགས་ 
ན་བཅད༔ མཛེ་ཕོལ་སྨྱོ་འབོག་ནད་དྲག་པོས་ཐེབས་དུས་སུ་བཅད༔ མང་ཚོགས་ 
ང་རྒྱལ་གླེང་ན་གཅོད་གསུངས༔ སྨྲ་བ་གཅོད་པའི་དུས་བསྟན་པའི་ལེའུ་སྟེ་ལྔ་ 
པའོ༔ ས་མ་ཡཱ༔ རྒྱ་རྒྱ་རྒྱ སྨྲ་བཅད་བཏང་བའི་དུས་ཡོད་དམ་མེད་
ཞུས་པས༔ སློབ་དཔོན་གྱིས་གསུངས་པ༔ སྨྲ་བཅད་གཏོང་བའི་དུས་དང་པོ་ 
ཞག་གམ་ལོའམ༔ ཟླ་བའི་དམ་བཅའ་ནམ་ཟིན་ནས་བཏང་ རང་གི་སྲོག་ལ་ 
བབས་ན་བཏང༔ གཞན་གྱི་སྲོག་ལ་བབས་པ་སེལ་བའམ༔ དགེ་བ་སྟོབས་ཅན་ 
དུ་འགྱུར་ན་བཏང༔ ཌཱཀི་ལ་སོགས་སྦྱོར་བ་བྱེད་ན་བཏང༔ སེམས་ཅན་གཞན་ 
དོན་དུ་གྱུར་ན་བཏང༔ བླ་མའི་བཀའ་བྱུང་དུས་སུ་བཏང༔ དབང་བསྐུར་ཆོས་ 
བཤད་དུས་སུ་བཏང༔ ལུང་སྟོང་དུ་སྤྱོད་པ་སྐྱོང་དུས་སུ་གཏོང་བ་ཡིན་གསུངས
སྨྲ་བཅད་གཏོང་བའི་དུས་བསྟན་པའི་ལེའུ་སྟེ་དྲུག་པའོ༔ས་མ་ཡཱ རྒྱ་རྒྱ་
རྒྱ༔ སྨྲ་བཅད་དེ་ལ་སྐུལ་མ་འདེབས་རྒྱུ་ཡོད་དམ་མེད་ཞུས་པསཿ གསུངས་པ༔ 
ལེ་ལོ་གཡེང་བས་སྒྲུབ་པ་ལོ་ཟླར་འགྱངས་པ་འདི་འགྱོད་ཆེ་སྙམ་པའི་སྒོ་ནས་སྐུལ་ 
འདེབས༔ མིའི་སྟོང་དང་གཡེང་བ་ཆེ་བའི་དུས་སུ་འདི་འདྲ་བའི་ལས་བདུད་ 
ཡིན་མོད་ཅིས་ཀྱང་མི་ཕན་སྨྲ་བ་གཅད་དགོས་སྙམ་པས་སྐུལ་མ་གདབ ཤེས་
60

༄༅། །ཟབ་གཏེར་ཆོས་ཀྱི་མཛོད་ཁང་།
པས་མི་ཆོག་སྒྲུབ་རྟགས་འདོན་དགོས་སྙམ་པས་ཀྱང་སྐུལ་མ་གདབ༔ གཞན་ལ་ 
མི་ ་རྟག་སེམས་ལ་ལྟ་ཞིང་སྐུལ་མ་གདབ༔ དངོས་གྲུབ་གོང་མའི་རྣམ་ཐར་སོམས་ 
ལ་སྐུལ་མ་གདབ༔ རྡོ་རྗེའི་མགུར་གླུར་བལྟས་ལ་སྐུལ་མ་གདབ༔ ཟབ་མོའི་ 
མདོ་རྒྱུད་བལྟས་ལ་སྐུལ་མ་གདབ༔ འཆི་བ་མི་རྟག་བསམས་ལ་སྐུལ་མ་གདབཿ 
འཁོར་བའི་ཉེས་དམིགས་བསམ་ལ་སྐུལ་མ་གདབ༔ དགེ་སྡིག་ལོ་གྲངས་བྱས་ལ་ 
སྐུལ་མ་གདབ༔ སྤྲོས་པ་དང་ཞེན་པ་སྐྱུངས་ལ་སྐུལ་མ་གདབ༔ འཇིག་རྟེན་བྱ་
བ་བཏང་ལ་སྐུལ་མ་གདབ༔ དབེན་པའི་རི་ཁྲོད་འགྲིམས་ལ་སྐུལ་མ་གདབ༔ མཚན་ 
ལྡན་གྱི་བླ་མ་བསྟེན་ལ་སྐུལ་མ་གདབ༔ དམ་ལྡན་གྱི་མཆེད་གྲོགས་དང་འགྲོགས་ 
ལ་སྐུལ་མ་གདབ༔ མི་ཆོས་ཀྱི་མཐུན་སྦྱོར་སྤངས་ལ་སྐུལ་མ་གདབ༔ གཅིག་ 
པུར་ཡུན་བསྲིངས་ལ་སྐུལ་མ་གདབ༔ བློས་བཏང་གི་སྤྱོད་པ་བསྐྱངས་ལ་སྐུལ་ 
མ་གདབ༔ ངོ་ཚའི་གཡང་ལུག་བུད་ལ་སྐུལ་མ་གདབ༔ གང་ཞེན་པ་ཆེ་བ་དང་ 
འབྲེལ་པ་བཅད་ལ་སྐུལ་མ་གདབ༔ དལ་འབྱོར་རྙེད་དཀའ་བསམ་ལ་སྐུལ་མ་ 
གདབ༔ མི་ལུས་འདི་དོན་ཆེན་གཅིག་བྱ་དགོས་སྙམ་པ་བྱས་ལ་སྐུལ་མ་གདབཿ 
ཞེ་བཅད་སྙིང་རུས་ཀྱིས་སྐུལ་མ་འདེབས་པ་ཡིན་ནོ་གསུངས་སོ༔ སྐུལ་མ་འདེབས་ 
པའི་ལེའུ་སྟེ་བདུན་པའོ༔ ཡང་ཞུས་པ༔ སྨྲ་བཅད་དེ་བྱས་པས་འབྱོངས་ 
པའི་ཚད་གང་ལགས་ཞུས་པས༔ བཀའ་བསྩལ་པ༔ སྨྲ་བཅད་དམ་པོ་ཟླ་བ་ གཅིག་ 
བྱས་པས་ས་གཅིག་ནོནཿ༔ དེ་ནི་ཟླ་བ་རེ་ལ་ས་རེ་ནོནཿ ལོ་གཅིག་བྱས་ན་ཉོན་ 
མོངས་གཏི་མུག་གྲོལ༔ བྱོལ་སོང་དུ་སྐྱེ་བའི་སྒོ་གཅོད་པ་ཡིན༔ གཉིས་བྱས་ན་ 
ཞེ་སྡང་སེར་སྣ་གྲོལ༔ དམྱལ་བ་དང་ཡི་དྭགས་སུ་སྐྱེ་བའི་སྒོ་ཆོད༔ ལོ་གསུམ་ 
བྱས་ན་ང་རྒྱལ་དང་ཕྲག་དོག་འདོད་ཆགས་དང་མི་དང་ལྷ་མ་ཡིན་ལྷ་རུ་སྐྱེ་བའི་
61

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
སྒོ་ཆོདཿ ལོ་བཞི་ལ་གང་བསྒྲུབས་ཀྱི་འབྲས་བུ་འགྲུབ༔ ལོ་ལྔ་ན་སངས་རྒྱས་པས་ 
ཐོད་རྒལ་གྱི་རྣལ་འབྱོར་ལྷག་མེད་དུ་ཡལ༔ ཡང་ན་གཏེར་དང་ཆོས་ཀྱི་བདག་ 
པོར་འགྱུར་རོ༔ སྒྲུབ་པ་བྱེད་པའི་རྒྱལ་པོ་སྨྲ་བཅད་འདི་བྱས་ནས༔ རྣལ་འབྱོར་ 
པའི་ཆོས་ཕྱེད་ཚར་བ་ཡིན་ནོ༔ ལུས་སྦོས༔ ངག་སྦོས༔ སེམས་སྦོས༔ ལས་སྒྲུབས་ 
ཤིགཿ སྦས་པ་གསུམ་པོ་དམ་ལས་མ་འགལ་ཅིག་ལྷ་ལྕམ༔ དངོས་གྲུབ་མྱུར་དུ་ 
འབྱུང་ངོ་བུ་གསུངས་སོ༔ མཐར་ཕྱིན་པའི་ལེའུ་སྟེ་བརྒྱད་པའོ༔ ས་མ་ཡཱ༔ རྒྱ་རྒྱ་ 
རྒྱསྨྲ་བཅད་བྱེད་པའི་ངོ་བོ་གང་ལགས༔ ངེས་ཚིག་གང་ལགས་ཞུས་ 
པས གསུངས་པ༔ ངོ་བོ་ལྐུགས་པའི་ཚུལ་དུ་གནས་པ་ཡིན ངེས་ཚིག་བརྗོད་ 
པའི་ཚིག་ཐམས་ཅད་རྦད་ཀྱིས་བཅད་པའོ༔ ཡང་ན་མི་དགེ་བ་ཐམས་ཅད་རྦད་ 
ཀྱིས་བཅད་པའོ༔ སྨྲ་བཅད་དུས་སུ་གནས་གྲོགས་ཡུལ་དང་༔ མི་རྒོད་འོང་པའི་ 
སའམ༔ དམགས་འཁྲུག་འོང་ས་དང༔ གྲོགས་ལྟ་སྤྱོད་མི་མཐུན་པ་སྤང ཟས་ 
སྣ་རིགས་དང་མི་མཐུན་པ་སྤང༔ ཕོ་ལ་མོ་སྤང༔ མོ་ལ་ཕོ་སྤང་བར་བྱའོ་ལྷ་ལྕམ༔ 
དེ་ལྟར་སྨྲ་བ་བཅད་པ་འདི་གལ་ཆེ་བས་དེ་རིགས་ལས་སྨྲ་བ་ཆོད་ཅིག་གསུངས་ 
སོ༔ སྨྲ་བཅད་ཀྱི་ངོ་བོ༔ ངེས་ཚིག་བསྟན་པ་དང༔ སྤང་བྱ་བསྟན་པའི་ལེའུ་སྟེ་ 
དགུ་བའོ༔ ས་མ་ཡཱ༔ རྒྱ་རྒྱ་གྱ དེར་ལྷ་ལྕམ་གྱིས་ངའི་དམ་ཆོས་ཐུགས་ 
རྗེ་ཆེན་པོ་འདི༔ སྒོམ་པའི་ཆ་རྐྱེན་དུ་ཕྱི་རབས་ལ་ཕན་ཐོགས་པར་འདུག་པས་ 
ཅིས་ཀྱང་ཡི་གེར་བྲིས་ནས་གཏེར་དུ་སྦས་ན་བཀའ་གནང་ངམ་ཞུས་པས༔ ཤིན་ 
ཏུ་ལེགས་བྲིས་ཤིག་གསུངས་ནས༔ ས་དེ་ཉིད་དུ་ཡི་གེར་བཏབ་སྟེ སློབ་དཔོན་ 
གྱི་ཕྱག་ཏུ་ཕུལ་ནས༔ ལྷ་ལྕམ་ཉིད་ལོ་གསུམ་སྨྲ་བ་བཅད་པས་ཕུང་པོ་འཇའ་རུ་ 
ཡལ་ཏེ ཐུགས་རྗེ་ཆེན་པོ་དང་དབྱེར་མེད་དུ་གྱུར་ཏོ ཨེ་མ་ཧོཿ ཡང་གསང་
62

༄༄༅། །ཟབ་གཏེར་ཆོས་ཀྱི་མཛོད་ཁང་།
གདམས་པ་བླ་མེད་དོན་གྱི་ཆོས གསང་སྔགས་སྙིང་ཁུ་ལྟོ་ཚིལ་ཀུན་སྐྱོབ་འདི 
ཁ་ཚང་དོན་འདྲིལ་ངོ་སྤྲོད་མེ་ཏོག་ཡིན ཐུགས་རྗེའི་སྤྲུལ་པ་པདྨ་འབྱུང་གནས་ 
ངསཿ༔ རིག་འཛིན་བཞིའི་གོ་འཕང་ཐོབ་པ་དང༔ ཆུ་བོ་བཞིའི་དབང་མཆོག་ 
ཐོབ་པ་དང༔ མཁའ་འགྲོ་རྣམས་ཀྱི་ལུང་བསྟན་འབྱུང་བ་དང༔ མ་འོངས་པའི་ 
དོན་ལ་དགོངས་པ་དང༔ སྐལ་ལྡན་བུ་སློབ་ལམ་སྣ་དྲང་བའི་ཕྱིར༔ གདམས་ 
ངག་མཐར་ཐུག་ཐུགས་ཁྲིད་ཟབ་པ་འདི༔ གཏེར་གྱི་ལྟོ་ཚིལ་དམ་པར་གཏེར་དུ་ 
སྦས༔ ཐུགས་རྗེའི་སྤྲུལ་པ་མི་གཟུགས་སྙིང་སྟོབས་ཅན༔ རྒྱལ་བའི་སྲས་པོ་འདམ་ 
སྐྱེས་པདྨ་འདྲ༔ ལས་ཅན་བུ་སློབ་སྦྲང་བཅུད་མྱངས་པ་འདྲ༔ གློ་བུར་བར་ཆད་ 
སྤྲིན་མེད་སད་དང་འདྲ༔ ཆ་ལུགས་ངེས་མེད་དབྱར་གྱི་ནམ་མཁའ་འདྲ༔ ཕྱོགས་ 
བཞིར་སྙན་པ་གཡུ་འབྲུག་ལྡིར་བ་འདྲ༔ དེ་ནི་བྷེ་རོའི་ཐུགས་ཀྱི་སྤྲུལ་པ་ཡིན་ནམ་ 
བསམ༔ ཨོ་རྒྱན་ངའི་བུ་གཅིག་ཡིན་ནམ་བསམ༔ མཁའ་འགྲོ་རྣམས་ཀྱི་མིང་ 
གཅིག་ཡིན་ནམ་བསམ༔ དམ་ཆོས་ཀུན་གྱི་བདག་པོ་ཡིན་ནམ་བསམ༔ བཙས་ 
སུ་བཞག་གིས་འདི་འཕྲད་སྨོན་ལམ་འདེབས༔ གཏེར་གྱི་སྒོ་འབྱེད་འགྲོ་ཀུན་ 
འདྲེན་པར་ཤོག༔ དེ་ལ་གཏོད་ཅིག་མེ་སྦྲེལ་རྡོར་ལེགས་གཉིས༔ ས་མ་ཡཱ༔ རྒྱ་ 
རྒྱ་རྒྱ༔ ཐམའྲ།ནཱ༔ གཏེརྚ་རྒྱ ༔ གཏེར་རྒྱ སྦས་རྒྱ༔ ཟབ་རྒྱ༔ དམ་རྒྱ 
རྒྱ་རྒྱ༔ བཀའ་རྒྱའོ༔
63

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཧཱུཾཿ ཆོས་འདིའི་རྒྱབ་ཆོས་ཞུས་ལེན་རིན་ཆེན་ཕྲ་བཀོད་ 
ཡང་ཟབ་ཐུགས་ཀྱི་ཉིང་ཁུ་བཞུགས་སྟོ
ཨོཾ ཨོ་རྒྱན་གྱི་སློབ་དཔོན་པདྨ་འབྱུང་གནས་ཞེས་བྱ་བ༔ སྐུ་སངས་རྒྱས་པས་ 
ཆེ་བའི་ཡོན་ཏན་གསུམ་དང་ལྡན་པ༔ འདས་གྲོངས་དང་བསྒྲེས་རྒུད་མི་མངའ་ 
བ༔ མེ་ཏོག་པདྨའི་སྡོང་པོ་ལ་བརྫུས་སྐྱེས་སུ་འཁྲུངས་པ༔ ཡེ་ཤེས་ཀྱི་མཁའ་འགྲོ་ 
མ་རྣམས་ཀྱིས་བྲན་དང་གཡོག་བྱེད་ཅིང༔ ཐུགས་ཀྱི་དགྱེས་སྡེ་མ་བྱེད་པ༔ སྐུ་ 
དགེ་འདུན་རྣམས་ཀྱི་ནང་ནས་རྩོད་མེད་སྨྲ་བའི་ཁྱུ་མཆོག༔ གསུང་དམ་ཆོས་ 
རྣམས་ཀྱི་ནང་ནས་ཡང་ཟབ་ཉིང་ཁུའི་སྤུ་ཏི༔ ཐུགས་སངས་རྒྱས་ཀྱི་ནང་ནས་སྤྲོས་ 
བྲལ་སྐུ་གསུམ་གྱི་རང་བཞིན༔ ཕྱི་ཉན་ཐོས་ཀྱི་བསླབ་པ་གསུམ་ལ་ཉེས་ལྟུང་གི་ 
དྲི་མ་ཕྲ་མོས་ཀྱང་མ་གོས་པའི་མཁན་པོ༔ ནང་གསང་སྔགས་སྦྱོར་སྒྲོལ་ལ་བདེ་ 
གསལ་དུག་ལྔ་རང་གྲོལ་དུ་ཤེས་པའི་ཧེ་རུ་ཀཿ གསང་བ་ཕྲ་རགས་ཀྱི་རྟོག་པ་འགྱུ་ 
བྱེད་ཆོས་སྐུར་ངོ་སྤྲོད་པའི་བླ་མ༔ གཏི་མུག་མུན་ནག་འཐིབས་པའི་གླིང་དུ་ཡེ་ 
ཤེས་ཀྱི་སྒྲོན་མེ་བཏེག་ནས༔ ཐར་པ་དང་བདེ་ཆེན་ལ་སྐྱེལ་བར་བྱེད་པའི་སྒྲོན་ 
མེའམ་ལམ་མཁནཿ མ་ཧཱ་གུ་རུ་ཆེན་པོ་དེ་ཉིད་སྦས་ཡུལ་དཔལ་གྱི་འབྲས་མོ་ 
གཤོངས་སུ རྗེ་མངའ་བདག་རྒྱལ་པོ་འཁོར་འབངས་དང་བཅས་པ་རྣམས་དངཿ
ཡེ་ཤེས་མཚོ་རྒྱལ་ལ་སོགས་མཚན་ལྡན་གྱི་ཇོ་མོ་རྣམས་དང༔ སློབ་དཔོན་བཻ་རོ་ 
ལ་སོགས་ཁྱད་འཕགས་གྲུབ་ཆེན་རྣམས་དང༔ གཞན་ཡང་སྐྱེ་བོ་དང༔ བུད་ 
མེད་དང་༔ བཙུན་པ་དང་༔ བཙུན་མ་དང༔ སྒོམ་ཆེན་དང༔ དགེ་བཤེས་དང༔
64

༄༅། །ཟབ་གཏེར་ཆོས་ཀྱི་མཛོད་ཁང་།
སྟག་ཤར་དང༔ སྨན་ཤར་དང༔ བྱིས་པ་དང་བཅས་ཏེ་བསམ་གྱིས་མི་ཁྱབ་པ་ 
རྣམས་ཀྱིསཿ༔ ཨོ་རྒྱན་བདེ་བྱེད་འཇའ་འོད་ཀྱི་གུར་ཕུབ་ཏུ་དམ་ཆོས་གསང་
སྔགས་སྤྱི་སྤུངས་ཆེན་པོའི་དབང་སྒྲུབ་མཛད་དེ༔ དབང་བསྐུར་བའི་ཉིན་ནས 
ཁྱད་པར་འཕགས་པ་རྫོགས་པ་ཆེན་པོའི་དབང་ཁྲིད་ཚར་བར་གནངཿ༔ ཆོས་ 
ཉིད་མངོན་སུམ་གྱི་སྣང་བ་ལ་ཡིད་ཆེས༔ ལྟ་བ་གཏད་མེད་རྟོགས༔ སྒོམ་པ་ཡེ་ 
སྒོམ་ཤེས སྤྱོད་པ་བཅོས་མེད་མྱོང འབྲས་བུ་ལྷུན་གྲུབ་ཐོབ་པའི་དུས་སུཿ 
ཐུན་མཚམས་སུ་གསུངས་པའི་ཞུས་ལན་དང༔ དྲང་དོན་དང༔ ངེས་དོན་དང༔ 
ལུང་བསྟན་དང༔ བཀའ་བཀྱོན་དང༔ བརྡའ་དང༔ མཛད་སྤྱོད་རྣམས་ཕྱི་ 
རབས་ཀྱི་གང་ཟག་རྣམས་ཡིད་ཆེས་པར་བྱ་བ་དང༔ ཁྱད་པར་ཆོས་འདི་ཉིད་ 
ཀྱི་ཁ་སྐོང་རྒྱབ་ཆོས་སུ་འགྲོ་བའི་ཕྱིར་བཻ་རོ་ཙ་ན་བདག་གིས་ཡི་གེར་བཏབ་པའོ 
ས་མ་ཡཱཿ རྒྱ་རྒྱ་རྒྱ ༼༽:/flཀྱjག་ བཅོམ་ལྡན་འདས་སྐུའི་ 
འོད་ཟེར་གྱིས་འདུལ་བར་དྲང་བའི་ཆོས་ཐམས་ཅད་ལ་ཕྱག་འཚལ་ལོ༔ གསུང་ 
གིས་འདུལ་བར་མཛད་པའི་དྲང་ངེས་གཉིས་སུ་མེད་པའི་ཆོས་ཐམས་ཅད་ལ་ཕྱག་ 
འཚལ་ལོ༔ ཐུགས་ཀྱི་འོད་ཟེར་འདུལ་བྱེད་དུ་དགོངས་པའི་སྙིང་པོ་བླ་ན་མེད་ 
པའི་ཆོས་ཐམས་ཅད་ལ་ཕྱག་འཚལ་ལོ༔ ཡོན་ཏན་གྱི་འོད་ཟེར་འདུལ་བྱེད་དུ་ 
དགོངས་པ༔ མངོན་ཤེས་ལུང་བསྟན་གྱི་ཆོས་ཐམས་ཅད་ལ་ཕྱག་འཚལ་ལོ༔ འཕྲིན་ 
ལས་ཀྱི་འདུལ་བྱེད་དུ་དགོངས་པ༔ རྟེན་འབྲེལ་ཕན་གནོད་ཀྱི་ཆོས་ཐམས་ཅད་ 
ལ་ཕྱག་འཚལ་ལོ༔ སློབ་དཔོན་གྱིས་གསུངས་ནས༔ འོ་བུ་རྣམས་ཉོན་ཅིགཿ རྒྱུ་ 
སེམས་ཅན་ལ༔ འབྲས་བུ་རྫོགས་པའི་སངས་རྒྱས་རིན་པོ་ཆེ་ཐོབ་པར་འདོད་ན་ 
ད་ལྟ་བྱ་བའི་སྐབས་ཡིན༔ སངས་རྒྱས་ཀྱིས་འདུལ་བྱེད་ཀྱི་ཆོས་བསམ་གྱིས་མི་
65

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཁྱབ་པ་གཅིག་གསུངས་ཏེ༔ཆོས་ཀྱི་སྒོ་མོ་བརྒྱད་ཁྲི་བཞི་སྟོང་ཡོད་དེ༔ དེ་རྣམས་ 
ཀྱང་བསྡུས་ན་བཞིར་འདུ༔ གཉེན་པོ་ལ་དགོངས་པ་བྱ་བ༔ འདོད་ཆགས་ཉི་ཁྲི་ 
ཆིག་སྟོང་འདུལ་བ་ལ༔ འདུལ་བའི་སྡེ་སྣོད་ཉི་ཁྲི་ཆིག་སྟོང་གསུངས༔ ཞེ་སྡང་ 
ཉི་ཁྲི་ཆིག་སྟོང་འདུལ་བ་ལ༔ མདོ་སྡེ་ཉི་ཁྲི་ཆིག་སྟོང་གསུངས༔ གཏི་མུག་ཉི་ཁྲི་ 
ཆིག་སྟོང་འདུལ་བ་ལ༔ མངོན་པ་ཉི་ཁྲི་ཆིག་སྟོང་གསུངས༔ དུག་གསུམ་ཆ་ 
སྙོམས་པར་ཉི་ཁྲི་ཆིག་སྟོང་འདུལ་བ༔ སྡེ་སྣོད་གསུམ་དྲིལ་བ་ཉི་ཁྲི་ཆིག་སྟོང་
གསུངས༔ དབང་པོ་ཐ་མ་རྣམས་ལ་བཀའ་འཁོར་ལོ་ཐ་མ་བཀའ་བསྩལ༔ འབྲིང་ 
ལ་འབྲིང་༔ རབ་ལ་བཀའ་ཐོག་མ་སོགས་བསྟན༔ དབྱེ་བ་ལ་སྡེ་བཅུ་གཉིས་སུ་ 
ཕྱེ་ནས་གསུངས༔ བསྡུ་བ་ལ་སྡེ་སྣོད་གསུམ དྲིལ་ན་སྔགས་མཚན་ཉིད་གཉིས 
དབང་པོ་མ་ངེས་པ་ལ་རྒྱུད་སྡེ་བཞི༔ ཐེག་པ་དགུར་བཀའ་བསྩལ༔ དེ་རྣམས་ 
ཀྱང་མང་ལ་ཁ་འགྱངས༔ ཨ་ཏི་བླ་མེད་ལོ་གཅིག་དང༔ ཟླ་བ་གཅིག་ན་ཕུང་པོ་ 
ལྷག་མེད་དུ་བྷུདྡྷ་བའི་ཆོས་འདི་ལྟ་བུ་དང་འཕྲད་པ་རེ་དགའ་སྙམ་དུ་སོམས་ཤིག་ 
གསུངས་སོ ཧཱུཾ ཡང་སློབ་དཔོན་གྱིས་གསུངས་ནས༔ ཆོས་ཐམས་ཅད་ 
ཐོས་བསམ་སྒོམ་གསུམ་གྱིས་ཉམས་སུ་ལེན་དགོས་པ་ཡིན་ཏེ དེ་ལེན་པ་ལ་ལྷ་ 
དང༔ ལྷ་མ་ཡིན་དང༔ བྱོལ་སོང་དང༔ ཡི་དྭགས་དང༔ དམྱལ་བ་རྣམས་སུ་ 
སྐྱེས་ན་ཉམས་སུ་ལེན་པའི་སྐལ་བ་ཆད་དེ༔ ཅི་ནས་ཀྱང་མིར་སྐྱེ་དགོས་པ་ཡིན་ 
གསུངས༔ བཻ་རོས་མིར་སྐྱེས་པ་རང་གིས་ཆོག་གམ་ཞུས་པས༔ མིར་སྐྱེས་པས་མི་ 
ཆོགཿ དལ་འབྱོར་བྱ་བ་གཅིག་ཐོབ་དགོས༔ ཁྱད་པར་མིར་སྐྱེ་བ་ཡང་དཀའ་ 
སྟེ སྤྱིར་དབྱར་ཁ་སྔོ་ཕུང་གཅིག་གི་རྩྭ་གསེབ་ཀྱི་སེམས་ཅན་གྱི་གྲངས་ཡུལ་གྲུ་ 
གཅིག་གི་མི་ལ་ཡང་མེད༔ རིགས་དྲུག་གི་ནང་ནས་མི་ལུས་སྲིད་པ་ཙམ་ཡིན་
66

༄༅། །ཟབ་གཏེར་ཆོས་ཀྱི་མཛོད་ཁང་།
མོད༔ མི་ལུས་ལའང༔ མི་ལུས་གཙང་མ༔ ཙམ་པོ༔ རིན་པོ་ཆེ་གསུམ་ལས༔ 
གཙང་མ་ལ་དགེ་སྡིག་གང་དང་ཡང་མ་འདྲེས་དབང་པོ་ཚང་བའོ༔ ཙམ་པོ་ནི 
མི་ལུས་ཐོབ་ཀྱང་སྡིག་པའི་ལས་འབའ་ཞིག་སྤྱོད་པས་ཚེ་འཕོས་ནས་དམྱལ་བར་ 
འགྲོ་བ་རྣམས་སོ༔ རིན་པོ་ཆེ་ནི༔ དལ་བ་དང༔ འབྱོར་པ་ཐོབ་པ་ཡིན༔ མི་ཁོམ་ 
པ་བརྒྱད་སྤངས་པ་དེ་དལ་བ་ཡིན༔ ཆོས་བྱེད་པའི་སྐབས་རྙེད་པའོ༔ འབྱོར་པ་ 
ནི༔ རང་འབྱོར་རྣམ་པ་ལྦ གཞན་འབྱོར་རྣམ་པ་ལྔ་ཐོབ་པའོ༔ དེ་ལྟ་བུའི་དགེ་ 
བའི་བཤེས་གཉེན་ཚད་ལྡན་གཅིག་དང་ཕྲད་ནས་དམ་ཆོས་བླ་མེད་འདི་ལྟ་བུ་
ཉམས་སུ་བླངས་པས་རང་གཞན་གྱི་དོན་འགྲུབ༔ དགོས་འདོད་ཆར་ལྟར་འབབ་ 
པས་ན་རིན་པོ་ཆེ་ཡིན་ནོ༔ དེའང་མི་ལུས་ཐོབ་པས་མི་ཆོག་དེ་ལྟར་འཛོམས་ 
དགོས་གསུངས་སོ
༈ ཡང་སློབ་དཔོན་གྱིས་གསུངས་ནས༔ གསང་བ་སྙིང་ཐིག་འདི་ཉམས་སུ་ལེན་ 
པ་ལ་དལ་འབྱོར་མཚན་ཉིད་བཞི་དང་ལྡན་པ༔ སྐྱེ་རྒ་ན་འཆིས་འཇིགས་ཤིང༔
འཇིག་རྟེན་འདི་ཡི་སྣང་བ་བློས་བཏང་ནས་བློ་རེངས་ཀྱི་སྣང་བ་སྐྲའི་རྩེ་མོ་ཙམ་ 
ཡང་མི་བྱེད་པ༔ ན་སོ་གཞོན་ཅིང་རིག་པ་དངས་པ༔ སེམས་ཡངས་ཤིང་བསྒྱུར་ 
ཁ་ན་ལྗི་བ༔ སྡོད་ཚུགས་ཤིང་ལོངས་སྤྱོད་ཅི་ཡོད་ཐམས་ཅད་བླ་མ་དང༔ མཆེད་ 
ལ་བློས་ཐེངས་པ༔ ཐོས་བསམ་སྒོམ་གསུམ་གང་ལའང་མ་རྨོངས་པ༔ ཐེག་པའི་ 
བླང་དོར་ཤེས་ཤིང་བློ་ཆེ་བ༔ ཨ་ཏི་ལ་མོས་པ༔ བློ་ཆོས་ཕྱོགས་སུ་སོང་བ༔ རྒྱུད་ 
ཞི་བ༔ དུལ་བ༔ བྱང་སེམས་དང་ལྡན་པ༔ དབང་ལྔས་རྒྱུད་སྨིན་ཅིང༔ དུག་ལྔ་ 
ཡེ་ཤེས་ལྔར་བླ་མས་བྱིན་གྱིས་བརླབས་པ༔ ཆོས་ལམ་དུ་སོང་ཞིངཿ ཆོས་ཀྱིས་ 
གང་སེམས་ལས་སུ་མ་བཅིངས་པ༔ ལུས་སྲོག་ཐེད་ལ་འབོར་ནུས་ཤིང༔ ཉིན་
67

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
མཚན་ཁོར་ཡུག་ཏུ་སྒོ་གསུམ་ཐ་མལ་དུ་མི་འཇོག་པར་བསྒོམ་དགོས་པར་གོ་
བ༔ རྐྱེན་ངན་དང༔ མི་ཆོས༔ ཉེ་འབྲེལ༔ འབྲེལ་འདྲིས་ཀྱི་ཕྱོགས་སུ་དར་གཅིག་ 
ཀྱང་མི་འཆོར་བར་སྒྲུབ་པ་གཙོ་བོར་ལེན་པ༔ ངོ་ཚ་དང༔ ཁྲེལ་འཛེམ་ཆེ་བས་ 
དམ་ཚིག་དང་སྡོམ་པ་ལ་ངོས་ལྐོག་མེད་པར་རི་སུལ་ལམ༔ སྒྲུབ་ཕུག་གམ༔ དབེན་ 
པར་རི་དྭགས་རྨས་མ་ལྟར་གཅིག་པོར་སྡོད་ཅིང༔ དམ་བཅའ་ཞེ་བཅད་མི་འཆོར་ 
བར་ཡེངས་མེད་བྱ་རའི་ས་འཛུགས་ཤིང༔ སྐྱེ་བོ་ཐ་མལ་པ་མཐོང་བ་དང༔ ཐོས་
པ་དང དྲན་པའི་དུས་སུ་དགྲ་མི་ཤའོ་དང་ཕྲད་པ་ལྟ་བུས་སུན་ཕྱུང་བ༔ སེམས་ 
བསྐྱེད་ཐེག་པ་ཆེ་བས་རྩལ་རྫོགས་དུས་གཞན་དོན་རྒྱ་ཆེན་འགྲུབ་པ་དང་ལྡན་
པ་གཅིག་དགོས་པ་ལགས་ཏེ༔ སྙིགས་མའི་དུས་སུ་ཉན་ལོང་མེད་པར་སྒོམ་འདོདཿ 
སྒོམ་ལོང་མེད་པར་བཤད་འདོདཿ༔ བསོད་ནམས་དང་༔ འདུ་འཛི་ཚེ་སྲོག་ཁེ 
སྤོག སྒྲུབ་པའི་སེ་བདར་དུ་མི་ཤེས་པར་རློམ་སེམས་བྱེད༔ ཁ་དད་པ་ཆེ་ལ་ 
འཕོངས་འདོད་ཆགས་ཆེ༔ ནོར་ལག་པ་དམ་ལ་སྒྲུབ་པར་ཡིད་སྨོན་བྱེད༔ འདུལ་ 
ཁྲིམས་སྲུང་ཟེར་གྲོང་ཡུལ་དུ་ཆང་ནག་བསྲེས༔ སངས་རྒྱས་ཀྱི་བསྟན་པ་ལ་གང་ 
གནོད་བྱེད་པར་འདུག་པས༔ གོས་སེར་མོ་གོན༔ ནོར་རྫས་ཞེན་པས་གསོགཿ 
ཆོས་སྐད་ཡ་མ་ཟུང་སྨྱ༔ ཁས་དགེ་བ་སྒྲུབ༔ ལག་ལེན་སྡིག་པ་བྱེད༔ སྒོམ་ཁ་ 
དྲག་ལ་རེ་བ༔ བླ་མ་ལ་དང་པོ་སངས་རྒྱས་སུ་མཐོང་༔ བར་དུ་བླ་མར་ལྟ ཐ་ 
མ་མི་རུ་མཐོང༔ ཡང་ཐ་ཁྱི་སྐྱག་ཏུའང་མི་དྲན་པའི་དུས་གཅིག་འོང་བར་གདའ༔
ཨེ་མ་དེ་དུས་སུ་དྲིན་ཆེ་བ་དྲུག་ཡོད་དེ་མི་དྲནཿ མཚན་ཉིད་ལ་ཤཱཀྱ་ཐུབ་པ་ 
དྲིན་ཆེ་སྟེ་མི་དྲན༔ གསང་སྔགས་ལ་པདྨ་ང་དྲིན་ཆེ་སྟེ་མི་དྲན༔ བོད་ལ་བཻ་རོ་ 
དྲིན་ཆེ་སྟེ་མི་དྲནཿ དུས་ངན་བསྟན་ཞབས་སུ་གཏེར་འབྱིན་སྤྲུལ་སྐུ་དྲིན་ཆེ་སྟེ་
68

༄༅། །ཟབ་གཏེར་ཆོས་ཀྱི་མཛོད་ཁང་།
མི་དྲན༔ མི་སྡེ་ཡུལ་རྣམས་འཁྲུགས་པའི་དུས་སུ སྦས་ཡུལ་དྲིན་ཆེ་སྟེ་མི་དྲནཿ 
ཆོས་རྣམས་འཆལ་བའི་དུས་སུ་གཏེར་ཆོས་སྙིང་པོའི་མཐར་ཐུག་འདི་དྲིན་ཆེ་
སྟེ་མི་དྲན་པར་གདའོ་གསུངས
༈ ཡང་སྐབས་གཅིག་ཏུ༔ ཀྱི་མཐིང་གངས་ཀྱི་ལྷ་མོས་སློབ་དཔོན་ལ་ཚོགས་ 
འཁོར་བཤམས་ནས་ཞུས་པ༔ སློབ་དཔོན་ཆེན་པོ༔ དྲི་མེད་ཀྱི་སྐུ༔ རྣམ་དག་གི་ 
གསུང༔ སྤྲོས་བྲལ་གྱི་ཐུགས༔ བདག་ཅག་བུད་མེད་ཀྱི་བུ་འདྲ་བ༔ ཤེས་རབ་ནི་ 
ཆུང༔ བློ་ནི་རྟུལ༔ གོ་བ་ནི་ཆུང༔ ལོག་ཤེས་ནི་ཆེ སེམས་རྒྱ་ནི་ཆུང༔ བུད་མེད་ 
ཀྱི་ལུས་འདི་ལ་བརྟེན་ནས་སངས་རྒྱས་པའི་ཆོས་གཅིག་ཞུ་ཞེས༔ མགུལ་གཡུ་ 
རིན་ཆེན་ཟླ་ཕྲོམ་བཀྲོལ་ཏེ་ཕུལ་ནས་ཞུས་པས༔ སློབ་དཔོན་གྱིས་གསུངས་ནསཿ 
ཨེ་མ༔ སེམས་ཉིད་སྐྱེ་བ་མེད་པ་སྤྲོས་པའི་མཐའ་དང་བྲལ་བ་ཡིན་གྱིས༔ ཤེས་ 
རབ་ཀྱིས་བརྟག་དཔྱད་མེད་པར་རང་བབས་ལ་ཞོག་ཅིག༔ དེ་ཤེས་ན་བུད་མེད་ 
ཀྱི་ལུས་ལ་སངས་རྒྱས་ཀྱི་དགོངས་པ་ལོན་པ་ཡིན༔ རིག་པ་ཡེ་ནས་ཤེས་ཟིནཿ 
མཁས་ཟིན༔ གྲོལ་ཟིན༔ རྟོགས་ཟིན་པ་ཡིན་གྱིས༔ ཤེས་རབ་དང༔ གོ་བ་དང༔ 
བློ་རིག་ལ་མ་རེ་བར་གཏད་མེད་དུ་ཕྱམ་མེར་ཞོག་ཅིགཿ དེ་ཤེས་ན་བུད་མེད་ 
ཀྱི་ལུས་ལ་སངས་རྒྱས་ཀྱི་དགོངས་པ་ལོན་པ་ཡིན༔ འདུས་བྱས་ཡིན༔ རང་བས་ 
རྒན་པ་ཡང་སོང༔ གཞོན་པ་ཡང་སྐྱེས༔ མཉམ་པོ་ཚོ་ཤི༔ འདུས་བྱས་མི་རྟག་ 
པ་གཅིག་ཡིན་གྱིས༔ ཆོས་གོ་ཡང་ཉམས་སུ་མི་ལེན༔ བླ་མར་མིག་དྲེདཿ༔ གདམས་ 
པ་ལ་རྣ་དྲེདཿ༔ བསྒོམ་ཕྱི་བཤོལ་ལ་དྲེད༔ ད་གཟོད་བྱ༔ སང་ཕོད་འདི་བྱ་ལ་ 
འཇོག་པ་འདི་མི་ཕནཿ རྩོལ་བྱས་ཀྱི་དགེ་སྦྱོར་ཐུན་དུ་བཟུང་ལས་ཉམས་སུ་ 
ལོངས༔ རྩོལ་མེད་ཀྱི་དྲན་པ་མ་ཡེངས་པའི་ངང་དུ་གློདཿ༔ བློ་མལ་དུ་སྐོལ༔ དེ་
69

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཤེས་ན་བུད་མེད་ཀྱི་ལུས་ལ་སངས་རྒྱས་ཀྱི་དགོངས་པ་ལོན་པ་ཡིན༔ ཉོན་མོངས་
པ་སྐྱེས་དུས་རང་གི་ངོ་བོས་སྟོང་པ་ཡིན་གྱི༔ རབ་ལྟ་བས་གྲོགས་སུ་ཁྱེར༔ འབྲིང་ 
སྒོམ་པས་ལམ་དུ་སློང༔ ཐ་མར་སྤྱོད་པས་གཉེན་པོ་རྟེནཿ མ་བསྲངས་རང་གྲོལ༔ 
མ་བསྒྱུར་སོ་མཿ༔ མ་བཅོས་རྗེན་པ༔ མ་སླད་ཧྲིག་གེ་བ་དེ་ཤེས་ན་བུད་མེད་ཀྱི་ 
ལུས་ལ་སངས་རྒྱས་ཀྱི་དགོངས་པ་ལོན་པ་ཡིན༔ སྐབས་འདིར་བུད་མེད་ཆགས་པ་རྒྱས་འདེབས་འཁོར་ 
བ་རྩད་གཅོད་ཀྱི་སྐོར་རྣམས་གསུངས་པ་ཟ་ཧོར་གྱི་ཡི་གེར་བྲིས་ཡོད་དོ། ། ས་མ་ཡཱ༔ རྒྱ་རྒྱ་རྒྱ༔ རིག་པ་སྐྱེ་ 
མེད་དང་པོའི་རང་གནས་ལ་དགེ་སྡིག་དང་བྲལ་ཡང་གློ་བུར་དྲི་མ་དག་པར་ 
བྱ་དགོས་པས༔ དགེ་བ་བཅུ་སྤྱོད༔ མི་དགེ་བ་སྤོང་༔ ངོ་བོ་སྤྲོས་བྲལ་དངས་ 
སེང་བ༔ ཅི་ཡང་མ་ཡིན༔ འདི་ཡིན་གྱི་མིང་མ་རྙེད་ཀྱང༔ རྣམ་པ་གསལ་བས་ 
སྟོང་སང་ངེ་བ༔ མ་འགགས་བཀྲ་སལ་ལེ་བ་འདི་སངས་རྒྱས་ཀྱི་དགོངས་པ་ཡིན་ 
ནོ༔ དེ་ཤེས་ན་བུད་མེད་ཀྱི་ལུས་ལ་སངས་རྒྱས་ཀྱི་དགོངས་པ་ལོན་པ་ཡིན༔ རིག་ 
པ་བརྗོད་པ་དང་བྲལ་བ་ཡིན༔ ཤེས་རབ་ཆེ་ཆུང་མེད༔ རིག་པ་བློ་ལས་འདས་ 
པ་ཡིན༔ བློ་ལ་རྣོ་བརྟུལ་མེད༔ རིག་པ་གོ་བས་ཁྲོལ་རྒྱུ་མེདཿ གོ་བ་ཆེ་ཆུང་ 
མེད༔ རིག་པ་ལ་ཕྱི་ནང་རྩིས་གདབ་མེད༔ ལོག་ཤེས་ཆེ་ཆུང་མེད༔ རིག་པ་རྒྱ་ 
ཁྱོན་དང་བྲལ་བ་ཡིན༔ སེམས་པ་རྒྱ་ཆེ་ཆུང་མེད༔ ཆོས་ཉིད་ཀྱི་དོན༔ ཚིག་ 
དང༔ ཡི་གེ་དང༔ དཔེ་དང༔ བརྡའ་དང༔ རི་མོ་དང༔ རྟགས་དང་བྲལ་བ་ 
ཡིན༔ སྤྲོས་པར་གཅད་རྒྱུ་མེད༔ དེ་ལྟ་བུ་གཅིག་ཤེས་ན་སྤྲོས་པ་རང་ཆོད༔ རྒྱུད་ 
སྡེ་རང་གྲོལ འཁོར་འདས་ཡེ་གྲོལ༔ བར་དོ་མེད་པའི་སངས་རྒྱས་ཟང་ཐལ༔ 
དེ་ལྟར་ཡིན་ནོ་ཉམས་སུ་ལོངས་མཛོད༔ ལར་ཁྱེད་བུད་མེད་འདི་བསྟན་ན་མི་ 
མཐོང༔ བཤད་ན་མི་གོ༔ མ་བཤད་ན་དྲི༔ བསླབས་ན་མི་ཉན༔ གསང་མི་ཐུབ་
70

༄༅། །ཟབ་གཏེར་ཆོས་ཀྱི་མཛོད་ཁང་།
པར་ཞུ་ནན་ཆེ༔ དང་པོར་སུ་བས་ཡི་མུག་ཆེ༔ དཔའ་ཞུམ༔ ཁ་མཁས༔ བྱི་དོར་ 
རེམ༔ བར་དུ་སུ་བས་དད་པ་ཆེ༔ ཚུལ་མཁས༔ སྤྱོད་པ་དུལ༔ མཛངས་ཆེ༔ ཐ་ 
མ་སུ་བས་བློ་སྣ་རིང༔ མིག་སེར་ཆེ༔ སྤོབས་པ་མཐོ༔ རང་མཐོང་ཆེ༔ ཆགས་པ་ 
ཆེ༔ རྫུན་ཆེ༔ ལོག་པའི་ཐབས་མཁས༔ ཆོས་སེམས་ལ་མེད་པའི་ཡོད་རྫུ་ཆེ 
ཐོ་ཅོ་ཆེ༔ ཁ་སྤྱད་བཟང༔ སངས་རྒྱས་པའི་གྲོགས་གཅིག་ཡོད་དུ་རེ་ཆེ་ཙ་ན༔ 
འཁོར་བར་འཁྱམས་པའི་འདམ་དུ་འཛུད་པར་གདའ༔ འོན་ཀྱང་སྙིགས་མའི་ 
དུས་སུ་ངའི་ཆོས་འདི་རྣམས་སྤེལ་བའི་གྲོགས་ནི་ཁྱོད་ཀྱིས་གྱིས་ཤིག༔ ཅེས་
གསུངས་སོ༔ ཡང་ཞུས་པཿ 
སྙིགས་མའི་དུས་སུ་དར་ཚུལ་གང་ལྟར་ལགས་ཞུས་པས༔ སངས་རྒྱས་བསྟན་ 
པའི་མར་གཤམ་བཞི་བཅུ་པར་གྱུར་པ་ནཿ༔ ཁྱོད་ཀྱི་ས་རུ་བདུད་ཀྲའི་སྤྲུལ་པ་ 
ཙཱཝགུཀཔོ༔ ཞེས་པ་སངས་རྒྱས་བསྟན་པ་ལོ་དྲུག་ཅུར་སྣུབ་པ༔ སྐྱེ་ 
འགྲོ་ཀུན་གྱི་སྲོག་ཀྱང་ལོ་གཅིག་གཅོད་པ་གཅིག་འབྱུང༔ དེའི་སྟོབས་ཀྱིས་ལས་ 
ངན་འཁྲུག་པ་བྱེད༔ ཟས་ངན་ལྕི་བ་ཟ༔ གོས་ངན་ལྕགས་ཁྲབ་གོན༔ གྲོགས་ངན་ 
སྲིད་སྡེ་འཚོལ༔ ཉེ་བ་ཁྲེལ་ཤོར༔ དགྲ་དང་གཉེན་སྡེབ༔ ཕ་ཡིས་བུ་སླུ༔ མིང་ 
སྲིང་བཟའ་རོགས་བྱེད༔ དྲུང་པོ་རྨེ་ཤོར༔ གླིང་རྣམས་འཆོལ་བར་སོང༔ གདུང་ 
རུས་ཀུན་འདྲེས༔ མཁར་སྤེ་ས་ཕུང་དུ་འགྲོ༔ ནད་དུ་ཡམས་དར༔ རི་རོང་གྲོག་ 
པོར་འགྲོ༔ རྩི་ཤིང་ནགས་ཟད༔ ཉི་ཟླ་སར་བབསཿ རྒྱལ་པོ་ཁྲི་འཕོ༔ ཧོར་གྱི་ 
ཁྲིམས་ཞིག༔ མཐའ་མིས་དབུས་འགེངས༔ ཆོས་སྐྱོང་འདྲེར་ལྡང༔ མཆོད་ཁང་ 
ཕུག་རོན་གྱིས་འཛིན༔ སྡིག་ཅན་དབང་ཞུ༔ སྐྱེས་ཁ་བུད་མེད་ཀྱིས་སྒྱུར༔ བླ་ 
མས་ཟོག་བྱེདཿ༔ རབ་བྱུང་བུ་སྨད་སྦྲེལ༔ ལས་ངན་མནན་གཏད་དརཿ སྒོམ་
71

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཆེན་གྲོང་ཆོག་བྱེད༔ དགེ་སློང་བག་མ་ལེན༔ རྣལ་འབྱོར་གྲོང་ལ་བཅར༔ གསང་ 
སྔགས་བོན་དུ་གྱེརཿ འདྲེ་ཆོས་རྩ་རླུང་དར༔ ཆོས་ལ་ཕྲག་ཚོང་དར༔ གདམས་ 
ངག་ནོར་དུ་འཚོང༔ སློབ་མས་བླ་མ་གསང༔ བདེ་གཤེགས་གསུང་རྣམས་གློདཿ༔ 
དྲག་སྔགས་རང་དགར་སླད༔ ཆོས་པ་འདྲེར་རྫུ༔ ཉོན་མོངས་རང་དགར་སྤྱོདཿ 
གསང་སྔགས་ལམ་ཡིན་ཟེར༔ ལུས་ངག་འདུལ་ཁྲིམས་མེད༔ ཆ་ལུགས་ང་རྒྱལ་ 
བྱེདཿ སློབ་དཔོན་བདུད་དབང་སོང དགོན་པ་ཀླུང་དུ་བབས༔ ཆོས་འཁོར་ 
བུད་མེད་རྟེན༔ ཧ་དང་ཕཊ་ཀྱིས་འདེབས༔ ཕྱག་རྟེན་མོ་མཚན་འབུལ༔ སློབ་ 
དཔོན་དབང་དུ་སྡུད༔ ཉེ་གནས་སྒོམ་མས་བྱེད༔ སེར་སྣ་མིག་སེར་བྱེདཿ༔ གསང་ 
སྔགས་བློར་མི་ཤོང ཤོང་ཡང་ཁུངས་མི་བཙུན༔ ཆོས་རྣམས་སྡིག་དང་འདྲེས 
དམ་ཉམས་ཁྲིམས་ཉམས་འབྱུང༔ ཆར་ཆུ་སྐྱེ་འཁྲུངས་ཞནཿ༔ ས་ཕག་འབྲི་ 
འཚལ་འཛིང༔ འཚལ་སྒོ་རྩེ་ལ་སྟོད༔ བདུད་མོ་ཏུན་ཏིང་མ༔ བུད་མེད་སྙིང་ 
དུ་ཞུགས༔ བསླབ་ཆོལ་འདྲེ་གཏམ་བཤད༔ སྐྱེས་པའི་སྲོག་ཀྱང་གཅོད༔ དེ་ 
དུས་མཁའ་འགྲོ་འཁྲུགས༔ ནད་རིམས་མི་མཐུན་དར༔ དེ་དུས་སྨོན་ལམ་གྱིསཿ 
ང་ཡི་བསྟན་པ་འཛིན་པའི་བུ༔ མདོག་དམར་བོངས་འཚམས་པ༔ འཇམ་དཔལ་ 
གྱི་སྤྲུལ་པ་གཅིགཿ༔ རིགས་ལྔའི་ཁ་དོག་འཆང༔ རིན་ཆེན་ལྔ་ཡིས་བརྒྱནཿ ཐེག་ 
ཆེན་ཆོས་ལ་མཁས༔ རྒྱུད་དུལ་བློ་སྣ་ཐུང་༔ བསྟན་པའི་སྙིང་པོ་རུ༔ ངའི་ཆོས་ 
འདི་འབྱུངཿ༔ དེ་ལ་སུ་མོས་པ༔ ཨུ་རྒྱན་ང་དང་འདྲ༔ ང་ཡི་རྗེས་འཇུག་ཅིང༔ 
ང་ཡི་གདམས་པ་སྐྱོང༔ འགྲོ་དོན་རླབས་ཆེན་འགྲུབ༔ དེའི་དུས་སུ་ཆོས་འདི་ 
སྤེལ་བའི་གྲོགས་སུ་འགྱུར་བ་གཅིག་འོང་ངོ་གསུངས་སོ༔ ཨེ་མ་ང་ནི་དུས་གསུམ་ 
སངས་རྒྱས་ངོ་བོ་ཡིན༔ མར་གྱི་སྙིང་པོའི་ཞུན་མར་ལྟ་བུ་ཡིན རིན་ཆེན་སྣ་
72

༄༅། །ཟབ་གཏེར་ཆོས་ཀྱི་མཛོད་ཁང་།
ལྔའི་བཻ་ཌཱུར་ལྟ་བུའི་ཆོས༔ ཨ་ཏི་སྙིང་ཐིག་འདི་ཉིད་ཀྱང༔ ལྷ་མོ་ཁྱོད་ཀྱིས་ 
ཉམས་སུ་ལེན་པར་མཛོད༔ ཅེས་གསུངས་སོ ཡང་སྐབས་གཅིག་ཏུ༔ སློབ་དཔོན་ 
གྱི་ཞལ་ནས༔ ཨ་ཏི་སྙིང་ཐིག་འདི་ཉམས་སུ་ལེན་པ་ལ་གནས་ཁྱད་པར་དུ་འཕགས་ 
པ་གཅིག་དགོས༔ དེའང་གསུམ་དུ་འདུ༔ དང་པོ་རྩེར་མཐོང་དུས་ཉམས་དགའ་ 
བ༔ བར་དུ་རྩར་སླེབས་དུས་བག་དྲོ་བ༔ ཐ་མ་ཞག་གཅིག་ལོན་དུས་རིག་པ་ 
དངས་པའོ༔ བྱེ་བྲག་ཏུ་བྲག་རི་མཐོན་པོ་ཁ་ཤར་ལྷོ་ལ་བསྟན་པ༔ མདུན་ན་ཆུ་ 
རྒྱུན་འབབ་པ༔ སྐྱོ་ཤས་ཆེ་བས་སྒྲུབ༔ སྤང་དང༔ གཡའ་དང༔ རྫ་དང༔ རི་རྩེ་ 
མཐོ་བ༔ དུར་ཁྲོད་ལ་སོགས་པའམ༔ ལུང་སྟོང་ངམ༔ ས་གཉན་པ༔ ཡུལ་ལས་ 
ཐག་རིང་པ༔ རྒྱབ་རི་ལྷུན་སྟུག་པ༔ མདུན་རི་དམའ་བ༔ ལྷོ་སྐྱོར་བ༔ ནུབ་ 
བཟང་རིང་བ༔ བྱང་སྐྱོབ་པ༔ མདའ་ཕྱག་རྒྱ་བསྣོལ་བ་འདྲ་བ་གཅིག་དགོས་སོ
ལར་སྙིགས་མའི་དུས་སུ་གནས་ཆེན་ཐམས་ཅད་ནི་དམ་ཉམས་ཀྱིས་བསླད་པས་
ཉམས༔ གསར་པའི་བརྟག་པ་ནི་མི་ཤེས༔ ཉམས་ལེན་རི་ཐང་མཚམསཿ ཟས་ 
གང་མོད༔ ཡོན་བདག་དང་ཅི་ཉེ༔ འདོད་ཡོན་གང་འགྲུབ༔ གྲོང་ལྟག་ཏུ་ 
མཚམས་ལ་སྡོད་ལོ་བྱེད་པར་འདུག་སྟེ དེས་འཕྲལ་གྱི་སྐྱིད་ཆོས་ལ་ཕན་སྲིདཿ༔
བླ་མེད་ཀྱི་སངས་རྒྱ་བ་ལ་དྲོ་ལམ་གཅིག་གིས་ཀྱང་ཉེར་མི་འགྲོ་གསུངས་སོ༔
ས་མ་ཡཱཿ རྒྱ་རྒྱ་རྒྱ
༈ སྐབས་གཅིག་ཏུ་རྒྱལ་པོ་ཚངས་པ་ལྷའི་མེ་ཏོག་གིས་ཞུས་པ༔ རྫོགས་པ་ 
ཆེན་པོ་བསྡུས་ན་དུར་འདུས་ལགས་ཞུས་པས༔ འདི་ནི་གསུམ་དུ་འདུ༔ གང་ཡིན་ 
ན་གཞི་ཀུན་ལ་ཁྱབ་པའི་རྫོགས་པ་ཆེན་པོ༔ ལམ་ཉམས་སུ་བླང་བའི་རྫོགས་པ་
ཆེན་པོ༔ འབྲས་བུ་ལྷུན་གྱིས་གྲུབ་པའི་རྫོགས་པ་ཆེན་པོ་དང་གསུམ་ཡིན་གསུངས་
73

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
སོ༔ དང་པོ་ནི༔ རྟོགས་ཤིང་རང་ངོ་ཤེས་པས་སངས་རྒྱས་ཐོབ་ཏུ་མེད༔ མ་ 
རྟོགས་ཤིང་མ་ཤེས་པས་འཁོར་བར་མ་འཁྱམས༔ ངོ་བོ་རང་སྟོང་༔ རང་བཞིན་ 
སྣང་གསལ༔ ཐུགས་རྗེ་རྩོལ་བྲལ་ཀུན་ལ་ཁྱབ་པ༔ གཟུགས་ཅན་མ་ཡིན་པ༔ 
འགྲོ་འོང་མེད་པ༔ སྐྱེ་བ་མེད་པའི་ཆོས་ཐམས་ཅད་འདིར་རྫོགས་སོ༔ ཉམས་ 
སུ་ལེན་པ་ལ་གཉིས༔ གཞུང་དང་རྩལ་ལོ༔ གཞུང་ནི ཤེས་པས་མ་ཡེངས་པར་ 
བཞགཿ མ་བསམས་མ་བསླད་པར་བཞག༔ སྣང་གསལ་དུ་གཞག༔ རྟོག་པ་རང་ 
ཡལ་དུ་བཏང༔ སྣང་བ་རྒྱ་ཡན་དུ་གཞག་གོ༔ དེ་ལ་རབ་ལ་སྤྲིན་མེད་ནམ་མཁའ་ 
དངས་པ་ལྟ་བུ འབྲིང་སྤྲིན་བར་གྱི་ཉི་མ་ལྟ་བུ ཐ་མ་ནི་ཡུལ་ངན་གྱི་ཉི་མ་ཁ་ 
ཤོར་བ་ལྟ་བུའོ༔ རྩལ༔ གནད་ལ་གཟིར་ནས་ཉམས་སུ་བླངས་པས་སྣང་བ་བཞི་ 
འཆརཿ མུ་ཏིག་ལྟ་བུ་དང༔ མེ་ཏོག་ལྟ་བུ་དང༔ ལྷ་ཚོགས་ལྟ་བུ་དང༔ མན་ 
ཤེལ་ལྟ་བུའོ༔ དེ་ལ་ཁྱད་པར་ལྔ་ཡིན༔ ལྟ་བ་ལུང་རིགས་ལ་མ་ལྟོས་རྟོགས་པ་ 
ནང་ནས་ཤར་བ༔ བསྒོམ་པ་སེམས་འཛིན་ལ་མ་ལྟོས༔ རང་མདངས་ཡེངས་མེད་ 
དུ་རང་གསལ༔ སྤྱོད་པ་གཉེན་པོ་ལ་མ་ལྟོས༔ བླང་དོར་གྱི་མདུད་པ་རང་གྲོལ 
སྲུང་སྡོམ་དམ་ཚིག་ལ་མ་ལྟོས༔ ཟག་མེད་ཀྱི་སྡོམ་པ་རྒྱུན་མ་ཆད༔ འབྲས་བུ་ 
དུས་དང་རྟགས་ལ་མ་ལྟོས་པར་ལྷུན་གྲུབ༔ ཡེ་ནས་རང་ཆས་སུ་གནས་པའི་ཁྱད་ 
པར་རོ འབྲས་བུ་ལ་གཉིས༔ ཡང་དག་པར་རྫོགས་པའི་སངས་རྒྱས་དང༔ མངོན་ 
པར་རྫོགས་པའི་སངས་རྒྱས་སོ༔ དེ་ཡང་རྟོགས་པ་རང་སངས་ཡེ་གནས་ཀྱི་ཆོས་ 
སྐུ མ་འགགས་རང་གསལ་ཡེ་གནས་ཀྱི་ལོངས་སྐུ༔ རྩལ་སྣང་ཐུགས་རྗེ་ནི་ཡེ་ 
གནས་ཀྱི་སྤྲུལ་སྐུའོ༔ སྐུ་གསུམ་ལྷུན་གྲུབ་ཏུ་གནས་པའི་རྫོགས་པ་ཆེན་པོ་ཡིན
ལར་སྙིགས་མའི་དུས་སུ་ཆོས་སྐད་མང་ལ་ཤེས་པ་ཉུང༔ གདམས་ངག་ང་ཟབ་
74

༄༅། །ཟབ་གཏེར་ཆོས་ཀྱི་མཛོད་ཁང་།
མང་ལ་ལག་ལེན་གཞན་ལ་རེ་དགོས་པ༔ ཆོས་ང་མཁས་མང་ལ་འཆི་དུས་ཐ་ 
མལ་དུ་འགྲོ་བ༔ རྫོགས་པ་ཆེན་པོ་ངས་སྒོམ་མང་ལ་ཕྱག་རྒྱ་ཆེན་པོ་ཡང་རྒྱུད་ 
ལ་མ་འབྱོར་བ༔ འདུལ་ཁྲིམས་ང་གཙང་མང་ལ་དགེ་བསྙེན་གྱི་སྡོམ་པ་ཡང་མི་ 
སྲུང་བ༔ རི་ལ་ངས་སྒོམ་མང་ལ་གྲོང་ཁར་ཆུ་ལྟར་རྒྱུག་ཅིང༔ ཡོན་བདག་གི་བུ་ 
རྫི་བྱེད་པ་མང་བར་གདའ་གསུངས་སོ༔
༈ ཡང་སྐབས་གཅིག་ཏུ༔ སློབ་དཔོན་གྱིས་ག་བུར་ཐུན་གཅིག་ཕྱག་ཏུ་བསྣམས་ 
ཏེ༔ ཞལ་འཛུམ་མཛད་ནས༔ སྟོན་པ་གཡག་ཐོད་ལ་སྤྱན་ཅེ་རེ་གཟིགས་གདའ 
བཻ་རོས་གང་ལྟར་ལགས་ཞུས་པས༔ གདམས་ངག་བྱ་བ་དེ་ཁ་བྲོད་སྣ་དགུའི་པོ་ 
ཏི་ལ་ཟེར་བ་མིནཿ ཉོན་མོངས་པ་རང་ཀའི་གཉེན་པོར་སོང་བས་རྣམ་རྟོག་ཕྲ་ 
ཉལ་སོང་བ༔ ནད་ཚད་པ་ལ་སྨན་ག་བུར་བཏང་བ་འདྲ་བ་གཅིག་དགོས་པ་ཡིནཿ 
སྟོན་པ་གཡག་ཐོད་འདི་ཤེས་པ་མང༔ མཐར་ཕྱིན་ཉུང༔ བླ་མ་མངཿ༔ བྱིན་ 
རླབས་དང༔ གདམས་པ་ཐོབ་པ་ཉུང སང་འཆི་བའི་ཚེ་ལས་མེད་པ་ལ༔ ལོ་ 
གསུམ་ཚུད་ཆད་ཀྱི་ཕྱི་ཐེས་སེམས་པ་སྙིང་རུལ༔ སྙིགས་མའི་དུས་སུ་ཁྱོད་ཁོ་ན་ 
འདྲ་བའི་སེམས་ཅན་བློ་མངཿ ཁྲམ་རྐྱལ་མང་པོས་སེམས་ཅན་མང་པོ་བསླུ་བར་ 
གདའ༔ ཨ་ཏི་བླ་མེད་སྙིང་ཐིག་འདི་ཉམས་སུ་ཉམས་སུ་བླངས་ན་མི་འཐད་དམ་ 
གསུངས ས་མ་ཡཱཿ རྒྱ་རྒྱ་རྒྱ
༈ ཡང་སྐབས་གཅིག་ཏུ༔ ཨ་ཏི་སྙིང་ཐིག་འདི་ཉམས་སུ་ལེན་པ་ལ་གྲོགས་ 
གལ་ཆེ༔ གྲོགས་སྡུག་སྲན་ཆེ་བ༔ སྔར་བར་ཆད་མང་པོ་བྱུང་བ༔ དེས་མ་ 
ཚུགས་པ༔ ཚུལ་ཁྲིམས་གཙང་ཞིང༔ དམ་ཚིག་དང་སྡོམ་པ་གཙང་བ༔ ཁྱད་ 
པར་རང་དང་སེམས་མཐུན་པ་གཅིག་དགོས་པ་ཡིན༔ ལར་དེ་ལྟ་བུའི་ཡོན་ཏན་
175

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
དུམ་གཅིག་ཡོད་པ་དེ་གྲོགས་སྡིག་ཅན་བློ་ངན་དང་འགྲོགས་པསཿ ཡོན་ཏན་
ཆེ་བ་དེ་བྲི་བཿ ལེ་ལོ་ཆེ་བ་དེ་མནནཿ དགེ་ཚོགས་ཆུང་བ་དེ་མནནཿ སྡིག་སྒྲིབ་ 
ཆེ་བ་དེ་བསྣན༔ ཡོན་ཏན་མེད་པའི་སྟེང་དུ་གྲོགས་ངན་གྱི་སྤྱོད་པ་འགོ་བར་ 
གདའ་བས གྲོགས་ངན་དང་མ་འགྲོགས་ཤིག་གསུངས་སོ༔
༈ ཡང་སྐབས་ཤིག་ཏུ༔ ཉམས་ལེན་སྒྲུབ་པ་བྱེད་པའི་དུས་སུ་བདུད་དང་ 
གཡེང་བས་མ་ཁྱེར་བ་གཅིག་དགོས༔ དེ་ལ་ཞེ་སྤྱད་དྲག་པོ་ཞིག་བསྐྱེད་ལ༔ སྔར་
འདི་ལྟ་བུ་རྣམས་ཀྱིས་སྙིང་རུས་ཞེ་སྤྱད་འདི་ལྟ་བུ་བྱས་པས་གྲུབ་པ་ཐོབ་པ་ཡིན༔
སྐྱིད་འདོད་སྙོམ་ལས་ཀྱིས་སངས་མི་རྒྱ༔ སྤྱིར་ང་ཚེ་འདིར་གཅིག་པུའི་བདེ་ 
སྐྱིད་སྒྲུབ་པ་མིན༔ འཁོར་བ་མ་སྟོངས་བར་གྱི་འདུན་མ་ཡིན༔ ཁྱད་པར་ཁམས་ 
གསུམ་རིགས་དྲུག་ཕ་མ་དང༔ ཡང་དགོས་བླ་མའི་ཞབས་ཏོག་བསྒྲུབ་པའི་ཕྱིར་ 
སངས་རྒྱས་སྒྲུབ་པ་ཡིན༔ ང་འདིའི་ནང་དུ་ཡོན་ཏན་དང་འབྲས་བུ༔ གདམས་ 
པའི་རྟགས་ཚད་གཅིག་མ་ཐོན་བར་དུ་ལྟོགས་ནས་ཤི་ཡང་༔ ན་ཡང༔ འཁྱགས་ 
ཀྱང༔ ལྷ་སྲིན༔ ལྷ་འདྲེའི་བར་ཆད་བྱུང་ཡང༔ བླ་མ་ཉིད་ཀྱིས་ལག་ནས་ཁྲིད་ཀྱང་ 
མཚམས་དང་དམ་བཅའ་འདི་ནས་འདོན་རི་སྙམ་པ་སྙམ་རེ་ཞག་རེ་ལ་ལེན་རེ་ 
བྱེད་ཅིང༔ ངོ་སྲུང་ཕྱི་ལན༔ མཐུན་འཇུག༔ ཚེ་འདིའི་གདོས་ཐག་རྦད་བཅད་ 
ལ༔ སྒྲུབ་པ་སྙིང་པོར་དབྱུང་དགོས་པ་ཡིན་ཏེ སྙིགས་མའི་དུས་སུ་ཁ་མཚམས་ 
བྱེད་ཟེར༔ ལག་ལེན་གཉིད་ལ་བྱེད༔ ཁ་ལ་དཀའ་ཐུབ་བྱེད་ཟེར༔ ལག་ལེན་ 
ཟན་ཆང་བསྲེས༔ ཁ་ཞེན་པ་ལོག་ཟེར༔ ལག་པས་གོས་སྦྱོར༔ མིག་གིས་བྱ་ར་ 
བྱེད༔ ཞག་རྩིས་རི་མོར་བྲིས་ནས་སྐྱོ་གླུ་ལེན་ཅིང༔ སུ་ཕྲད་གླེང་ལངས་འཐོར༔ 
དང་པོ་མི་འགྲུབ་པ་ཁས་བླངས༔ ཐ་མར་བར་ཆད་རིན་གྱིས་ཉོ་བའི་གང་ཟག་
76

༄༅། །ཟབ་གཏེར་ཆོས་ཀྱི་མཛོད་་ཁང་།
མང་པོ་ཡོང་བར་གདའ་གསུངས་སོ༔ ས་མ་ཡཱ རྒྱ་རྒྱ་རྒྱ༔
༈ ཡང་སྐབས་ཤིག་ཏུ༔ ཤེལ་དཀར་བཟའ་རྡོ་རྗེ་འཚོས་ཞུས་པ༔ ཨེ་མཿ སློབ་ 
དཔོན་ཆེན་པོ་ལགས༔ བདག་བུད་མེད་ཀྱི་བུ་རྒྱུ་བ་ངན༔ རྩོལ་བ་ཞན༔ གཏི་ 
མུག་ཆེ༔ ཉལ་ནས་ཉམས་སུ་བླངས་པས་ཆོག་པའི་ཆོས་གཅིག་ཞུ་དང་བྱས་པསཿ 
སློབ་དཔོན་གྱིས་གསུངས་ནས༔ ལར་ཆོས་ཐམས་ཅད་ལྟ་སྒོམ་སྤྱོད་གསུམ་དུ་མ་ 
འདུས་པ་མེད༔ ལྟ་བ་ནི༔ ཆོས་ཉིད་ཡང་དག་པའི་དོན་རང་གི་སེམས་རིས་སུ་ 
མ་ཆད་པ༔ དབྱེ་རུ་མེད་པ༔ རང་བཞིན་སྟོང་པ༔ མཚན་ཉིད་གསལ་བ༔ ངོ་བོ་ 
ངོས་གཟུང་མེད་པ༔ བདེ་སྟོང་དུ་སལ་ལེ་བ་འདི་ཆོས་སྐུའོ༔ དེ་གཞན་ལ་བལྟར་ 
མེད༔ བཙལ་དུ་མེད༔ མཉམ་ཉིད་ཀྱི་ངང་ལ་རྒྱུན་ཆད་མེད༔ ཉལ་བས་ཆོག་ 
གོ༔ སྒོམ་པ་རིག་པའི་རྩལ་སྣང་སྣ་ཚོགས་སུ་འཆར་བསཿ འགྱུ་བྱེད་རྟོག་པ༔ 
རིག་པའི་རང་གཟུགས་ཀྱི་རི་མོ་བྲེང་ངེ་དང༔ གྲུ་བཞི་དང༔ ནར་མོ་དང༔ སྒོར་ 
ཟླུམ་དང༔ ཟུར་གསུམ་དང་༔ དཀར་སེར་དམར་ལྗང་མཐིང་ཁ་དང༔ ཁྲ་བོ་ 
དང སྐུ་དང༔ ཞིང་ཁམས་ཅིར་སྣང་དམིགས་གཏད་མི་བྱ༔ གཟའ་གཏད་ཞེན་ 
པ་མེད་པའི་ངང་དུ་མ་ཡེངས་པར་ཞོག༔ ཆོས་ཉིད་ཀྱི་ཀློང་དུ་རང་བྱུང༔ རང་ 
ཤརཿ རང་ཞིར་སོང་བས་ཡེ་ཤེས་ལ་རྒྱུན་ཆད་མེད༔ ཉལ་བས་ཆོག་གོ དེ་ལྟ་ 
བུ་ལ་བསྒོམ་རྒྱུ་དང༔ སྒྲུབ་རྒྱུ་ཅི་ཡང་མེད་དེ༔ ཡེ་ནས་རང་ལ་རང་ཆས་སུ་ 
ཡོད་པ་ཡིན་ནོ༔ བྱ་བྱེད་འབད་རྩོལ་ཐམས་ཅད་ཀྱང་འདོད་པའི་ཐག་པས་བཅིངས་ 
པས༔ བཙལ་རྒྱུའི་འབྲས་བུ་ལོགས་ནས་བསྒྲུབ་ཏུ་མེད༔ རྟོགས་ཚོད་ཀྱི་ངང་ལ་ 
མཉམ་ཉིད་ཀྱི་རིག་པ་རྟེན་མེད་དུ་ཉོལ་ཨངཿ༔ སྤྱོད་པ་ནི་དེའི་ངང་ལས་མ་ 
ཡེངས་པས་ཅིར་སྣང་ཆོས་ཉིད་ཀྱི་རོལ་པར་སྤྱོད་པའོ༔ དམ་ཚིག་ཀྱང་དེ་ཉིད་
77

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཇི་ལྟར་བྱས་ཀྱང་སྐྱེ་མེད་རིག་པའི་དབྱིངས་ལས་མ་འདས་པས་དམ་ཚིག་ 
གི་རྒྱལ་པོའོ༔ འབྲས་བུ་འདི་ཉིད་གོམས་པས་ཕྱི་སྣོད་བཅུད་ཀྱི་མིང་གཟུགས་ 
ཟད༔ ནང་ལུས་སེམས་ཀྱི་ཕྱོགས་འཛིན་ཟད༔ གསང་བ་གྲུབ་མཐའི་ཁ་འཛིན་ 
ཟདཿ རང་དོན་ལྷག་མེད་དུ་ཡལ༔ གཞན་དོན་མངོན་སངས་རྒྱས་ནས་གཟུགས་ 
སྐུ་གཉིས་ཀྱིས་དོན་བྱེད༔ ཡང་ན་རྡོ་རྗེའི་སྐུར་གྱུར་པའོ༔ ལར་ཀུན་ལ་བླ་མའི་ 
བྱིན་རླབས་ཞུགས་པ་དང་གཅིག ཉམས་ལེན་བརྩོན་འགྲུས་ཆེ་བ་དང་གཉིས 
སྐྱོ་ཤས་འབྲེལ་བ་ཆོད་པ་དང་གསུམ་དགོས་པ་ཡིན༔ ཉལ་བས་སངས་རྒྱས་པའི་ 
གདམས་པ་འདི་རྒྱུན་འཁྱོངས་ནནཿ འཁོར་བར་འཁྱམ་དོན་མེད་པ་གཅིག་ཡིན་ 
ཏེ ལར་ཁྱེད་བུད་མེད་ཀྱི་བུ་འདྲ་བ༔ བཏང་སར་མི་འགྲོ༔ བཞག་སར་མི་ 
སྡོད༔ མ་བཅོལ་བའི་བྱ་བ་མང༔ དྲན་རྒྱ་ཆེ༔ བཅོལ་བའི་ལས་ཆོས་ཕྱོགས་སུ་ 
དྲན་པ་སྐད་ཅིག་ཀྱང་མི་འགྱུ༔ སེམས་ཀྱི་དོན་ལ་ལྟར་བཅུག་ན༔ བག་ཙམ་ 
ཡང་མི་ལྟ་བར༔ དགོས་པ་མེད་པའི་བྱད་ལ་ལྟ་བ་ལ་རེམ༔ སངས་རྒྱས་ཀྱི་ས་ 
ལ་སྐྱེལ་བའི་བླ་མ་མི་སྒོམ་པར༔ རྡོ་རྗེ་སུ་ཆེའི་ཕོ་མཚར་ཡིད་ཡུལ་དུ་ལམ་ལམ་ 
སྒོམཿ༔ གསང་སྔགས་མ་ཎིའི་དོན་མི་ཟློས་པར་ལོང་གཏམ་འདོད་སྲེད་པའི་ཁ་ཆུ་ 
ལྟ་བུ་ཚོ་འཆད༔ ཉལ་ནས་སྒྲུབ་པ་དེ་འདོད་ཆགས་ཡིན་ཡོད༔ གཞན་ང་ཡིས་ 
ཉལ་ནས་སངས་རྒྱས་པ་བུད་མེད་ལ་མ་མཐོང༔ འོན་ཀྱང་ད་རུང་བརྩོན་འགྲུས་ 
བསྐྱེད་དང་གསུངས་སོ༔ ས་མ་ཡཱ༔ རྒྱ་རྒྱ་རྒྱ༔
ཡང་སྐབས་ཤིག་ཏུ་རྡོ་རྗེ་སྤྲེལ་ཆུང་གིས་བསྒོམ་ཐལ་ནས་ཁམས་ལོག་
འདུག་པ་ལ༔ སློབ་དཔོན་གྱིས་གསུངས་ནས༔ འོ་བློ་སོ་མ་ཉམས་སུ་ལེན་པ་ལ་ 
དམ་བཅའ་དམ་དགོས༔ ཐ་མལ་པ་དང་ངག་མི་བསྲེ༔ གདོང་མི་འཕྲད༔ རང་
78

།ཟབ་གཏེར་ཆོས་ཀྱི་མཛོད་ཁང་
ཕྱིར་མི་འབྱུང༔ སྒོམ་གྲོགས་ལ་གཟན་པའི་རྒྱང་སྐད་མ་འབྱིན༔ ཁུས་མི་གདབ༔ 
རང་གཅིག་པུ་ལས་མེད་ཀྱང་སྒོ་རྩིག་པས་དགག་དགོས་པ་ཡིན༔ འོན་ཀྱང་ལས་
སོ་མ་ལ་འཇུར་དྲགས་ན་སྣ་སུན་འགྲོ་བས་རན་ཙམ་བྱ༔ བྲོད་པ་གཅིག་སྐྱེས་ 
ནས་རང་ཤུགས་ཀྱིས་ཚུགས་ཡོང་བ་ཡིན༔ བློ་འདུས་ན་ཉམས་བསྐྱང༔ གཏད་ 
མེད་དུ་རིག་པ་སྤྲོ་ཡལ་ཡལ་བྱ་དགོས་པ་ཡིན༔ བླ་མ་དཀོན་མཆོག་ལ་གསོལ་ 
བ་དུང་དུང་གདབ༔ བློ་མ་ངེས་པ་ཅི་བྱུང་ཡང་བླ་མ་མཁྱེན་སྙམ་པས་སྒོམ་འཕྲོ་ 
བཤོལ༔ རེ་དོགས་དང་ཁུ་འཕྲིག་མེད་པར་ལྕར་རེ་ཉལ་སྡོད་པ་གནད་ཡིན་ཏེ 
སྤྲེལ་ཆུང་ཁྱོད་བློ་སྤུར༔ དྲན་རྒྱ་ཆེ༔ གསར་ངས་ཆེ༔ མཇུག་འཁྱོངས་པ་གྱིས་ 
དང་གསུངས་སོ ས་མ་ཡཱ རྒྱ་རྒྱ་རྒྱ 31སཿ
ཡང་དབང་བསྐུར་བའི་དུས་སུ༔ འོ་བུ་རྣམས་དབང་དོན་དམ་པ་དེ་ 
སེམས་ཀྱིས་ཐོབ་དགོས་པ་གཅིག་ཡིན༔ བློ་ཆུང་ཐ་མ་ལ་འབྲེལ་པ་འཇོག་པའི་ 
ཕྱིར་རྫས་ཀྱིས་དབང་བསྐུར༔ བློ་འབྲིང་ལ་སེམས་གཟུང་བའི་དམིགས་པས་བསྐུ 
རབ་ལ་ངོ་སྤྲོད་བརྡའ་དོན་གྱིས་བསྐུར་བ་ཡིན༔ ཡང་རབ་ལ་ཡུམ་གྱི་བྷ་གས་ 
བསྐུར་བ་ཡིན༔ དབང་མཆོག་དམ་པ་ཐོབ་པའི་མི༔ ཅིར་སྣང་རིག་པར་ཤེས་པ་ 
གཅིག་འབྱུང༔ རིག་པ་ལ་དགག་སྒྲུབ་མེད་པ་གཅིག་ཡོང༔ གཞན་ནས་མི་བསྐུར་ 
རྒྱུ་ནི་མེད༔ རང་ལ་གནས་པ་ངོ་སྤྲད་པས་ཡིད་ཆེས་པ་ཡིན་ནོ༔ དེ་ལྟར་དབང་ 
ཐོབ་པའི་ཡོན་ཏན་ནི༔ དབང་པོ་ཐ་མ་ལ་རང་གི་རྣམ་པར་ཤེས་པ་ངོ་ཤེས་སོ 
ངོ་ཤེས་ནས་ལོངས་སྤྱོད་རྫོགས་པའི་སྐུ་རུ་གཟུགས་སྐུ་གཉིས་ཀྱིས་སེམས་ཅན་
གྱི་དོན་ཆེན་པོ་འགྲུབ་པར་འགྱུར་རོ་གསུངས་སོ༔ ལར་སྙིགས་མའི་དུས་སུ་དབང་ 
ཞུ་མང་སྟེ་དམ་ཚིག་སྲུང་བ་དཀོནཿ༔ དབང་ཞུས་ཀྱི་སློབ་མས་བླ་མ་བསླུ༔ དམ་
79

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཚིག་ཉམས་པའི་སྟོབས་ཀྱིས་ལྷ་དང་མཁའ་འགྲོ་འཁྲུགས༔ རང་ལ་དབང་གི་ 
དམ་ཚིག་མེད་པར་གཞན་ལ་དབང་བསྐུར་དམ་ཚིག་སྒྲོག་པའི་དུས་ཤིག་འབྱུང་ 
སྟེ་སྙིང་རེ་རྗེ་གསུངས་སོ ས་མ་ཡཱ༔ རྒྱ་རྒྱ་རྒྱ༔
༈ ཡང་སྐབས་ཤིག་ཏུ༔ ཇོ་མོ་དམར་རྒྱན་གྱིས་ཞུས་པ༔ བདག་བུད་མེད་ཀྱི་ 
བུ་འདྲ་བ༔ དུག་ལྔ་དང༔ ཉོན་མོངས་པ་ཆེ་བས༔ ཉོན་མོངས་པ་མ་སྤངས་པར་ 
སངས་རྒྱས་པའི་གདམས་པ་གཅིག་ཞུ་ཞེས་ཞུས་པས༔ སློབ་དཔོན་གྱིས་གསུངས་ 
པཿ ཇོ་མོ་ཉོན་ཅིགཿ ཉོན་མོངས་པ་ལྔ་པོ་འདི་ཡེ་ནས་རང་ལ་རང་ཆས་སུ་ཡོད་ 
པ་ཡིན༔ འདི་སྤངས་པས་མི་སྤོང༔ བསྒྱུར་བས་མི་འགྱུར སྦྱངས་པས་མི་ 
འབྱོངས་ཏེ དུག་ལྔ་ཉིད་རང་བྱུང་ཡིན་པསཿ དུག་ལྔ་གནས་སུ་དག་ནས་རང་ 
སར་གྲོལ་དགོས༔ ཞེ་སྡང་སྐྱེས་པའི་དུས་སུ་དེའི་ངོ་བོ་ལ་བལྟས་པས༔ ཞེ་སྡང་ 
ལ་སྐྱེ་བའི་གནས་མེད༔ སྐྱེ་བའི་ཡུལ་སྟོང༔ ཞེ་སྡང་རང་གི་ངོ་བོས་སྟོང༔ ཁ་ 
དོག་དང༔ དབྱིབས་སུ་གྲུབ་པ་མེད་དོ༔ རང་གསལ་ཞེ་སྡང་སྐྱེས་པས་གནོད་མ་ 
བསྐྱལ༔ བསྐྱལ་ལམ་སྙམ་པ་དེ་རང་ཡང་རང་སྟོང་དུ་གྲོལ༔ མ་སྐྱེས་པས་ཕན་ 
མ་བཏགསཿ ཞེ་སྡང་རང་ཆོས་ཉིད་ཀྱི་ཀློང་དུ་གྲོལཿ༔ དེ་བཞིན་ཀུན་ལ་འགྲེས་ 
ཏེ༔ དང་པོ་གནས་སྟོང་སྟེ་བྱུང་ས་མ་རྙེད༔ བར་དུ་ཡུལ་སྟོང་སྟེ་དངོས་པོར་མ་ 
གྲུབ༔ ཐ་མ་ངོ་བོས་སྟོང་སྟེ་གཟུགས་དང་ཁ་དོག་མ་གྲུབ༔ ཉོན་མོངས་པ་དུག་ 
ལྔ་རྗེས་མེད༔ དུག་ལྔ་རང་སར་དག ཡེ་ཤེས་རྒྱུན་དུ་འཆར༔ རྣམ་རྟོག་ཡེ་ 
ཤེས་ལ་རོལ༔ གཟུང་འཛིན་གྱི་ཐག་པ་ཆོད༔ འཁྲུལ་པ་ཡེ་ཤེས་སུ་སངས༔ ཐིག་ 
ལེ་ཞིང་ཁམས་རྒྱས༔ སྐུ་གསུམ་གྱི་འབྲས་བུ་ཐོབ་པ་ཡིན༔ དུག་ལྔ་ཐམས་ཅད་ 
ཡེ་ཤེས་སུ་འཆར་བ་ཡིན༔ དོན་དེ་ཉམས་སུ་བླངས་ན་སངས་རྒྱས་ལས་གཞན་
80

༄༅། །ཟབ་གཏེར་ཆོས་ཀྱི་མཛོད་ཁང་།
དུ་འགྲོ་ས་མེད་པ་གཅིག་ཡིན་ཏེ ལར་ཁྱེད་བུད་མེད་ཀྱི་བུ་འདྲ་བ༔ ཉོན་ 
མོངས་པ་དུག་ལྔ་རང་རྒྱུད་ལ་མེ་ལྟར་འབར༔ བག་ཆགས་ངན་པ་ཆུ་ལྟར་བྲུབ་ 
པས་འདོད་པས་གཡེངས༔ གཟུང་འཛིན་གྱི་དྲ་བ་རླུང་ལྟར་དུ་འཚུབ༔ སྡིག་ 
སྒྲིབ་གཉིས་པོ་ཟོལ་ཟོག་བྱས་ནས་ས་ལྟར་སོག༔ ཆོས་མི་སེམས་པར་བདག་འཛིན་ 
སེམས་ཤིང་གཡེང་བས་ཁྱེར༔ དུག་ལྔ་དམུ་རྒོད་དུ་འཆོར་ཉེན་ཡོད་དོ༔ ད་ལྟ་ 
རང་སྒོ་མཐོ་ལ་ཕྱི་མ་འགྲོ་ས་དམའ་བ༔ ད་ལྟ་འབྱོར་པ་ཆེ་ལ་ཕྱི་མ་ལྟོ་གོས་བཀྲེན་ 
པ༔ ད་ལྟ་བྱི་དོར་རེམ་ལ་ཕྱི་མ་བཞིན་མི་མཛེས་པ༔ ད་ལྟ་བདེ་སྐྱིད་མོད་ཀྱང་ 
ཕྱི་མ་སྡུག་བསྔལ་ཆེ་བས༔ མངའ་བདག་རྒྱལ་པོའི་བཙུན་མོ་འདི་སྤོངས་ལསཿ
རྩོལ་པ་དྲག་པོས་གསང་སྔགས་སྙིང་ཐིག་འདི་ཉམས་སུ་ལོངས་ཨང་གསུངས་པསཿ
བཙུན་མོས་གསང་སྔགས་ཟླ་བ་ཕུག་ཏུ ཟླ་བ་དགུར་ཉམས་སུ་བླངས་པས་ཕུང་ 
པོ་ལྷག་མེད་དུ་ཡལ་ལོ༔
༈ བཻ་རོས་སྐབས་ཤིག་ཏུ་ཞུས་པ༔ ཨེ་མ་ཧོ སློབ་དཔོན་ཆེན་པོ་ལགས༔ 
གསང་སྔགས་ཀྱི་སྒོར་འཇུག་པ་ལ༔ བླ་མ་ཁོ་ན་གཅེས་པར་གདའ་བས༔ བླ་མ་ 
མཚན་ཉིད་ཇི་ལྟ་བུ་གཅིག་བསྟེན་པར་བྱ༔ ཞེས་ཞུས་པས༔ སློབ་དཔོན་གྱིས་ 
གསུངས་པ༔ དགེ་སློང་སྤ་གོར་ཉོན་ཅིག༔ གསང་སྔགས་ཀྱི་སྒོར་ཞུགས་པ་ལ་བླ་ 
མ་གལ་ཆེ་སྟེ བླ་མའི་མཚན་ཉིད་རྒྱུད་ལ་གོམས་ཤིང་མན་ངག་ཆེ་བ ཐོས་པ་ 
ཆེ་ཞིང་བསྒོམ་སྒོམ་སྒྲུབ་ཀྱིས་ཉམས་སུ་ལེན་པ༔ རང་རྒྱུད་དུལ་ཞིང་གཞན་རྒྱུད་ 
འཆོས་པ་ལ་མཁས་པ༔ ཤེས་རབ་ཆེ་ཞིང་སྙིང་རྗེས་ཟིན་པ༔ དད་པ་ཆེ་ཞིང་ 
དགེ་ལ་མོས་པ༔ དེ་ལྟ་བུ་གཅིག་བརྟེན་ན་ཡིད་བཞིན་གྱི་ནོར་བུ་དང་འདྲ་སྟེ 
ཅི་བསམ་པ་འགྲུབ་གསུངས༔ ལར་སྙིགས་མའི་དུས་སུ་སློབ་དཔོན་མཁས་པའི་
81

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཚིག་ནི་བཟུང༔ མི་ཤེས་པའི་ང་རྒྱལ་ནི་ཆེ༔ གསང་སྔགས་ཀྱི་དོན་ནི་མི་ཤེས 
ཁེངས་ཚིག་གིས་ཞེ་ནི་གཅོད༔ ལོག་པའི་ལམ་དུ་ནི་ཞུགས༔ རང་དབང་དམ་ 
ཚིག་ནི་འཆལ༔ ཐོས་པས་དྲིས་པའི་ལན་མི་ཐེབ་པར༔ སྐྱེ་འགྲོ་མགོ་སྐོར་བའི་ 
སློབ་དཔོན་རྣམས་སྙིང་རེ་རྗེ་གསུངས་སོ 
༈ ཡང་སྐབས་ཤིག་ཏུ༔ སྤ་གོར་ཉོན་དང༔ སྒྲུབ་པ་གཤའ་མ་གཅིག་བྱེད་ 
ནཿ འཇིག་རྟེན་འདིའི་བློ་ཕྱིས་བཏང་ལ་བསམ་རྒྱུ་ཚེ་འདིའི་སྐྱིད་འདོདཿ ཆེ་ 
འདོད༔ བཟང་འདོད༔ ལོ་འདོད་སྤུའི་རྩེ་མོ་ཙམ་ཞིག་མེད་པར༔ འདོད་པ་ 
ལས་བློ་ལོག་སྟེ༔ ཅིས་ཀྱང་དགོས་པ་མེད༔ ལྟོགས་གྲིར་དང༔ འཁྱགས་གྲིར་ 
དང༔ སྡུག་གྲིར་ཤི་ཡང་ཡོངས་སུ་བཟུང་བ་དང ཞེན་པ་འཕྲེང་བ་ཙམ་གཅིག་ 
ལ་འང་མི་བྱེད༔ ཞེན་པ་སྐྱུག་ལོག་ལོག་པ༔ སྔར་སྐྱེས་ནས་མ་ཤི་བ་འདུག་གམཿ 
ད་སྐྱེས་ནས་མི་འཆི་བ་འདུག་གམ༔ རང་འཆི་བ་ཡིན་ནམ་མིནཿ ཚེ་ལ་སྡོད་ 
པའི་ཡུན་སྐད་ཅིག་ཙམ་ཡང་འདུག་གམ༔ ནན་ལྟར་ཡུན་རིང་ཡང་ལོ་དུ་ཙམ་ 
ཐུབ་པར་འདུག༔ དེའི་བར་དུ་ཉམས་སུ་ལེན་པར་འདོད་ཀྱང་ཇི་ཙམ་ཅིག་འགྲུབ་ 
པར་འདུག༔ ལེ་ལོ་དང༔ འདོད་སྲེད་སྒྲུབ་པའི་སྐབས་འདུག་གམ༔ ཕུན་སུམ་ 
ཚོགས་པ་ཐམས་ཅད་མདང་གི་རྨི་ལམ་དང་འདྲ་བར་འདུག་གམ་བལྟས་པས༔ 
སྙིང་ཚ་ཧད་པ༔ ད་བློ་ཕུགས་སྤྲང་པོ་ལ་མི་གཏོད་རི ད་བདག་ཚེ་འདིའི་སྣང་ 
བ་བློས་མི་གཏོང་རི འཇིག་རྟེན་བློས་མ་ཐེངས༔ ཕྱི་ཐེས་དང་བློ་རེངས་ཕུགས་ 
སུ་བཅུག༔ རི་ཕུག་ཏུ་འདུག་པས་ཅི་ལ་ཕན་སྙམ་པ་བསམས་ནས་མཚམས་དངཿ 
དམ་བཅའི་ཁོག་ནས་སྒྲུབ་པ་བསྲངས་ནས་འདོན་དགོས་པ་ཡིན་པ་ལ༔ སྙིགས་ 
མའི་དུས་སུ་རི་ཁྲོད་གྲོང་ཡུལ་དུ་བྱེད༔ ཉམས་ལེན་ཆགས་པར་སྤྱོདཿ༔ ཉོན་
82

།ཟབ་གཏེར་ཆོས་ཀྱི་མཛོད་ཁང་།
མོངས་པ་བུ་ཕྲུག་སློག༔ མཚམས་ཁོང་ནས་གྲོང་ཡན་བྱེད༔ གཟུགས་ཅན་ཟོག་ 
མཿ རྟ་ལྟར་ཟ་བ༔ བོང་ལྟར་འགྲེངས་པ༔ བྱ་ལྟར་སྤྱོད་པ་མང་པོ་ཡོད་གསུངས་ 
སོ ས་མ་ཡཱ རྒྱ་རྒྱ་རྒྱ
ཡང་བཻ་རོས་ཞུས་པ༔ ཡི་དམ་གྱི་ལྷ་གཅིག་བཞག་ནས་གཅིག་བསྒོམས་ 
ན་ཉེས་པ་མི་མཆིའམ་ཞུས་པས༔ སློབ་དཔོན་གྱི་ཞལ་ནས༔ འགྲོ་བ་འདུལ་བའི་ 
ཐབས་ལ་མཁས་པས་བདེ་བར་གཤེགས་པའི་སྐུ་སོ་སོར་བསྟན་ཀྱང༔ དོན་ལ་དབྱེར་
མེད་མཉམ་པའི་ངང་ཡིན༔ ཨ་ཏི་སྙིང་ཐིག་དབྱེར་མེད་དུ་རྟོགས་པ་རྣམས 
ཀུན་དུས་གཅིག་ལ་བསྒོམ་པ་དང༔ རེས་མོས་སུ་བསྒོམ་པ་ལ་ཁྱད་མེད༔ དངོས་ 
པོ་སྤོང་ལེན་དུ་བཟུང་ན་ནི་སྒྲིབ་པ་ཡོད་པ་ཡིན་གསུངས༔ ལྟ་བ་ཡང་དག་པ་ 
ཁོང་དུ་ཆུད་ན་དེ་ཁོ་ན་ལྷར་གྲུབ་པ་ཡིན་ཏེ ཡི་དམ་གྱི་ལྷ་གཟུགས་ཀྱི་སྐུར་མི་ 
ལྟའོ ཆོས་སྐུ་སྐྱེ་མེད་རྟོགས་ན་ལྷ་གྲུབ་པ་དེ་ཀ་ཡིན་ནོ༔ བདག་གི་ལུས་ལྷའི་ 
སྐུར་གསལ་བས་སེམས་ལྷའི་སྐུར་གསལ་བ་ཡིན༔ སེམས་ཉིད་སྣ་ཚོགས་ཅིར་ཡང་ 
སྣང་བས་ལྷ་གཙོ་འཁོར་མཐའ་ཡས་པའོ༔ ཀུན་སེམས་ཀྱི་ཆོ་འཕྲུལ་ཡིན་གསུངས༔ 
ལར་ལྟ་བ་རྟོགས་པ་མཐའ་བྲལ་ཡིན༔ སྒོམ་པ་གསལ་ལ་འཛིན་མེད་ཡིནཿ སྤྱོད་ 
པ་ཤུགས་འབྱུང་འགག་མེད་ཡིན༔ འབྲས་བུ་མ་བསྒྲུབས་ལྷུན་གྲུབ་ཡིན༔ དེ་ཚོ་ 
དང་ལྡན་པ་ཀུན་ཏུ་བཟང་པོ་དངོས་ཡིན་གསུངས་སོ:
ཡང་སྐབས་ཤིག་ཏུ༔ མངའ་བདག་རྒྱལ་པོའི་སྲས་མོ་ལྷ་ལྕམ་པདྨ་ 
མཚོས་ཞུས་པ༔ བདག་བུད་མེད་ཀྱི་བུ༔ བྱ་བ་མང་ལ་གཡེང་བ་ཆེ་བ་གཅིག་ 
བྱུང༔ བྱ་བ་མ་སྤངས་པར་སངས་རྒྱས་པའི་གདམས་པ་གཅིག་ཞུ་ཞུས་པས༔ སློབ་ 
དཔོན་གྱིས་གསུངས་ནས༔ ཉོན་ཅིག་ལྷ་ལྕམ༔ སྤྱིར་གྱི་བུད་མེད་སྐྱེ་ས་བཟང་བ་
83

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ལ་ཆོས་མི་ཡོང༔ དགོས་སུ་ལྷ་ལྕམ་གྱི་རིགས་ལ་ཆོས་མི་ཡོངཿ ཡང་དགོས་པདྨ་ 
མཚོ་ལ་ཆོས་མི་ཡོང༔ བུད་མེད་ཀྱིས་འཁོར་བ་སྤངས་ནས་ཆོས་བྱུང་བ༔ ངས་ 
ལོ་སུམ་སྟོང་དང༔ བདུན་བརྒྱ་དགུ་སོང་སྟེའང་མ་མཐོང༔ བུད་མེད་ཆོས་མི་ 
བྱེད་པའི་རྟགས་སུ་ང་ཆོས་ལ་འགྲོ་ཟེར༔ བྱ་གཏོང་མི་དགོསཿ ཁ་རོག་པར་ 
བྱས་པས་ཆོགཿ མ་དྲིས་པར་ང་འགྲོ་ཟེར ནམ་འཆི་མི་ཤེས་པའི་ཆོས་མགོ་ 
ཐོན་མི་ཐོན་གྱི་བསམ་བློ་གཏོང༔ གྲོས་འདྲི་ག་ན་དགོས༔ སང་ཐོན་ན་དེའི་ 
འབྲས་བུ་འབྱུང༔ སྣང་ས་ལ་སོགས་ཇི་ཙམ་ཐུབ་པ་དེའི་འབྲས་བུ་འབྱུང་བ་ཡིན༔
འདོད་པའི་ཡོན་ཏན་ལྔ་གང་ལའང་སྤྱོད་ལ་ཞེན་པ་མེད་པ༔ དཔེར་ན་ཟས་སྣོད་ 
ལྟ་བུ་ཡིན་ཏེ ཆགས་ལ་ཞེན་མེད་ཡིན༔ རང་བྱུང་ཡེ་ཤེས་སེམས་ཀྱི་འདུག་ 
ཚུལ་ཡིན༔ སེམས་ལ་དྲན་པ་ཅི་བྱུང་ཡང་ཆུའི་ཆུ་བུར་དང་འདྲ༔ རང་སངས༔ 
རང་དངས་སངས་རྒྱས་ཀྱི་དགོངས་པ་ཡིན༔ འཁོར་བ་མི་རྟག་པ་དངོས་པོ་ཅི་ 
ཡང་མེད་དེ༔ སྐྱེ་རྒ་ན་འཆིའི་འབྱུང་འཇུག་རྒྱུན་མི་འཆད་པས༔ འཁོར་བ་རང་ 
གི་སེམས་ལས་བྱུང་བས་དངོས་པོར་གྲུབ་པ་མེད༔ སྒྱུ་མའི་སྣང་བ་ཡིན༔ སྣང་ 
ལ་རང་བཞིན་མེད་པར་ཤེས་པར་གྱིས༔ བདག་འཛིན་འཁྲུལ་པ་ཡིན་པས༔ བདག་ 
དང་དངོས་པོར་མ་འཛིན༔ ཡུལ་དང ཁང་ཁྱིམ༔ བུ་ཁྱོ་ཐམས་ཅད་མི་བདེན་ 
རྨི་ལམ་ལྟ་བུ་ཡིན༔ བྱས་པ་ཐམས་ཅད་དོན་མེད་འཁྲུལ་པའི་ཕྱོགས་སུ་མ་བཏང་ 
བར༔ དོན་ལྡན་དགེ་བའི་ཕྱོགས་སུ་འབུངས༔ འཇིག་རྟེན་གྱི་བྱས་ཆོས་ཐམས་ 
ཅད་དོན་མེད༔ སྡུག་བསྔལ་གྱི་རྒྱུ་ཡིན་པས་སྤྲིན་གྱི་ཁ་ཆུ་དང་འདྲ༔ ཅི་བྱེད་ 
ཐམས་ཅད་དམིགས་མེད་རྒྱ་ཡིས་ཐོབ༔ བྱེད་སྤྱོད་ཐམས་ཅད་ཚོགས་སུ་བསྔོས༔
དེ་ལྟར་བྱས་ན་ཅི་བྱས་ཐམས་ཅད་སངས་རྒྱས་ཀྱི་འབྲས་བུར་འབྱུང་བ་ཡིན་ཏེ༔
84

།ཟབ་གཏེར་ཆོས་ཀྱི་མཛོད་ཁང་།
ལར་ཁྱེད་བུད་མེད་འདི་སྐྱེ་བ་དམའ༔ བསོད་ནམས་ཆུང༔ ལུས་ལ་དགྲ་ཡོད་ 
པས་ཆོས་ལམ་དུ་མི་འགྲོ༔ རང་ཡང་སྐྱེས་པ་འཚོལ༔ ཕ་མས་ཀྱང་འཁོར་བའི་ 
བཙོན་ཁང་དུ་བསྐྱལ༔ ཆོས་བྱས་པའི་མཐའ་བུ་རྫིར་འབབ༔ བླ་མས་ཐུགས་ལ་ 
བཏགས་ན་ཁྱེར་ཁ་མི་མཁས༔ ཐུགས་ཐུབ་ཆེར་གཏོང༔ མ་བཏགས་ན་ཡི་མུགཿ 
སེམས་ཞུམ་སླ སྐྱེ་དམན་གྱིས་ཞབས་ཏོག་བྱས་ཚད་ཞབས་འདྲེན་དུ་འགྲོ་བར་ 
འདུག༔ མཚམས་བྱས་པའི་འབྲས་བུ་ཆུང་དུ་འདུག༔ འཁྲུལ་པ་རོ་སྨད་ནས་ 
འཇིག་པར་འདུག༔ ཡིད་དགའ་ཁྱོ་མཚར་ལ་བྱེད་པར་འདུག༔ ཡུས་བུ་ཁྱོ་ལ་ 
འཚོང་
པར་འདུག༔ སྐྱབས་སུ་ཉལ་པོ་ལ་མཆི་བར་འདུག༔ ལྷ་ཕྱག་བྱི་ཕོ་ལ་ 
འཚལ་བར་འདུག༔ མཆོད་པ་རྡོ་རྗེ་སུ་བཟང་ལ་འབུལ་བར་འདུག༔ བློ་གཏད་ 
པའི་ཁྱོ་གསོད་ཕོད༔ ཤ་ནས་ཆད་པའི་བུ་ཚ་འབོར་ཕོད༔ དཔོན་སློབ་དཀྲུག་ 
པའི་རྐྱ་བ་བྱེདཿ༔ འཁོར་བར་སྐྱུར་བའི་གཏིང་རྡོ་བྱེད༔ གཟུང་འཛིན་གྱི་འཆིང་ 
བའི་ཞགས་པ་བྱེད༔ རིགས་རྒྱུད་གཅོད་པའི་གྲི་གུ་བྱེད༔ སྒོ་ཁྱི་གཡོག་འཁོར་ 
གྱི་མ་ཡར་མོ༔ བསོད་ནམས་སྐྱུང་པའི་ཕྱགས་མ་རྣམས་ངའི་རྩར་མ་སྡོད་ཅིག་ 
གསུངས༔ དེར་མགུལ་གཡུ་མཐོང་བ་འཛུམ་ཤོར་བྱ་བ་དེ་བཀྲོལ༔ རིན་པོ་ཆེའི་ 
རྒྱན་རྣམས་བཀྲོལ་ཏེ་ཕུལ༔ ཕྱག་འཚལཿ དུངས་པའི་མཆི་མ་གདོང་དག་དག་ 
བཏོན༔ སྨྲེ་སྔགས་དང་བཅས་ནས་ཞུས་པ༔
ཕ་གུ་རུ་རིན་པོ་ཆེ་བདག་ལ་ཐུགས་རྗེས་ཟུངས༔ སློབ་དཔོན་གྱི་གསུང་བདེན༔ 
ད་ང་ཚེ་འདི་བློ་ཡིས་རང་གཏོང་བ་ལགས༔ ཅི་ནས་ཀྱང་ཉམས་སུ་བླང་སླ་བ༔ 
ལག་ལེན་དུ་འདྲིལ་བ༔ ཚིག་ཉུང་བ༔ འགག་འདྲིལ་བ་ཞིག་ཞུ་དང༔ སློབ་ 
དཔོན་གྱི་དྲུང་དུ་ལུས་ངག་ཡིད་གསུམ་འབུལ༔ བཞེས་སུ་གསོལཿལ༔ ཞེས་ཞུས་
85

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
པས༔ གདམས་པ་བཀའ་བསྩལ་པ༔ ཨེ་མ་ཆོས་ཀྱི་རྩ་བ་སྡོམ་པ་ཡིན་གྱིས༔ མིག་ 
འབྲས་བཞིན་དུ་སྲུངས་ཤིག བྱིན་རླབས་ཀྱི་འབྱུང་གནས་བླ་མ་ཡིན་གྱིས༔ དུས་ 
གསུམ་སྤྱི་བོར་ཁུར་ཅིག བདེ་སྐྱིད་ཀྱི་རྩ་བ་རི་ཁྲོད་ཡིན་གྱིས༔ གནས་ཆེན་རི་ 
ཁྲོད་འགྲིམས་ཤིགཿ ཆོས་སྤྱོད་ཀྱི་རྩ་བ་སྐྱབས་འགྲོ་ཡིན་གྱིས༔ འདོད་ཕྱོགས་ 
བྱིན་རླབས༔ འགལ་ཕྱོགས་ཐུགས་རྗེར་ཤེས་པར་བློ་འཁེལ་ཅིག༔ འགྲོ་དོན་གྱི་ 
རྩ་བ་སེམས་བསྐྱེད་ཡིན་གྱིས་རྒྱ་སྐྱེད་ཅིགཿ ཡོན་ཏན་གྱི་རྩ་བ་དག་སྣང་ཡིན་ 
པས་དག་སྣང་སྐྱེད་ཅིག༔ ཉམས་རྟོགས་ཀྱི་རྩ་བ་མོས་གུས་ཡིན་གྱིས་མོས་གུས་ 
སྐྱེད་ཅིག༔ འཁོར་བའི་རྩ་བ་ཁྱིམ་ཐབ་ཡིན་གྱིས༔ ཕོ་མོ་གཅིག་པོར་སྡོད་ཅིག༔ 
འཁོར་བའི་ས་བོན་དང་སྐྱེ་སྒོ་གཅོད་པ་སྔོན་འགྲོ་ཡིན་གྱིས་རུ་ཤན་ཕྱེས་ཤིག༔ 
དངོས་གྲུབ་ཀྱི་རྩ་བ་དབང་ཡིན་གྱིས༔ དབང་རྣམས་མནོས་ཤིག འབྲས་བུ་ཡི་ 
རྩ་བ་དམ་ཚིག་ཡིན་གྱིས་གཙང་མར་སྲུངས་ཤིག༔ རྒྱུ་འབྲས་ཀྱི་རྩ་བ་དགེ་སྡིག་ 
ཡིན་གྱིས༔ མ་ཉམས་པར་ཕྲ་བ་ནས་འཛེམས་ཤིག དགེ་བ་ཆུང་ངུ་ནས་བསག་ 
གོ༔ ཆོས་ཀྱི་རྩ་བ་དད་པ་ཡིན་གྱིས༔ དད་པ་བརྟན་པོ་སྐྱེད་ཅིག༔ སྒྲུབ་པའི་རྩ་ 
བ་ཚེ་བློས་གཏོང་བ་ཡིན་པས་ཐོངས་ཤིག
འཁོར་བ་སྟོང་པར་བྱེད་པའི་རྩ་བ་ལུས་གནད ལྟ་སྟངས ཁྲེགས་ཆོད་ 
དང་བཅས་པ་ཡིན་པས༔ སྒོམ་མེད་རྩོལ་བྲལ་དུ་མ་འགུལ་བར་མ་ཡེངས་ཤིག༔ 
རང་སྣང་ཡེ་ཤེས་སུ་རྒྱས་པ་སྣང་བ་བཞི་ཡི་དྲོད་ཚད་ཡིན་གྱིས་རིམ་བཞིན་ཉམས་ 
སུ་ལོངས་ཤིག༔ འབྱུང་ལྔའི་མཐའ་རང་སྟོངས་ཡིན་གྱིས༔ ཕུང་པོ་ལྷག་མེད་ 
གཅིག་སྒྲུབ་ན་རུང་ངོ༔ རང་གི་རིག་པ་བྱང་ཆུབ་ཀྱི་སེམས་དུས་གསུམ་དུ་འདུས་ 
མ་བྱས་པ༔ ནམ་མཁའ་དང་འདྲ་བ་འདི་ལ་ཕོ་མོ་དང༔ མ་ནིང་དང༔ བཟང་
86

༄༅། །ཟབ་གཏེར་ཆོས་ཀྱི་མཛོད་ཁང་
ངན་མེད༔ རང་བྱུང༔ རང་གསལ༔ རང་ཤར་བ་ཆོས་ཉིད་སྐྱེ་བ་མེད་པ་ལ་འཆི་ 
འཕོའི་འཇིགས་པ་དང་བྲལ༔ འཕོ་འགྱུར་ལ་ཉམ་མི་ང༔ རྣམ་རྟོག་ཡེ་ཤེས་ཡིན་ 
པས་སྒོམ་བྱེད་ཀྱི་རྩོལ་བ་མེད༔ རྣམ་རྟོག་རང་བྱུང་རང་གྲོལ་ནམ་མཁའི་སྤྲིན་ 
དང་འདྲ༔ ཆོས་སྐུ་རང་བྱུང་རང་ལ་ཡོད་པས་འདུས་མ་བྱས༔ འཁོར་བ་ཀ་ནས་ 
དག་པས་ལུས་ལ་བླང་རྒྱུ་མི་གདའ་བ་ཆོས་ཉིད་ཀྱི་རོལ་པར་ཤེས་པར་གྱིས༔ རང་ 
བཞིན་བུད་མེད་ཡིན་ཡང་ལུས་ལ་ངན་རྒྱུ་མེད༔ ཆོས་ཉིད་ཀྱི་དོན་ངོ་མ་ཤེས་ 
ན་ཕོ་ལུས་ཡིན་ཡང་སྐྱེ་བ་རྒྱུན་མི་ཆོད༔ ལར་རྫོགས་ཆེན་སྙིང་ཐིག་འདི་མ་རྟོགས་ 
ན་ཆོས་ཉིད་ཀྱི་དོན་མི་རྟོགས༔ གཞན་གྱི་ཆོས་ལ་ལ་གཉེན་པོ་ཙམ༔ ལ་ལ་ 
ཕྱོགས་མཐོང་ཙམ༔ ལ་ལ་བརྡའ་ཙམ ལ་ལ་ཆད་པ༔ ལོ་གཅིག་ལ་ལྷག་མེད་ 
འགྲུབ་པ་འདི་འདྲ་མ་མཆིས་པ་ཡིན་མོད༔ ཉམས་ལེན་ལ་འབུངས༔ སྟག་ཚང་ 
སེངྒེའི་གནས༔ མཁའ་འགྲོ་འདུ་བའི་དུར་ཁྲོད་བྱིན་རླབས་འཐིབས་པའི་ས་ 
ཕྱོགས༔ ཡུལ་ཉི་ཤུ་རྩ་བརྒྱད་ཀྱི་ཆེ་ར་བ༔ འཇའ་ཚོན་རྡོ་རྗེའི་གུར་ཕུབ་བྱ་བ་ 
ཡོད༔ དེར་སྒོམས་ཤིག་གསུངས༔ དེར་ལྷ་ལྕམ་གྱིས་ཨ་ཏི་སྙིང་པོ་ཧཱུྃ་འདི་ཉམས་ 
སུ་བླངས་པས༔ ལོ་གཅིག་དང་ཟླ་བ་དྲུག་སོང་བའི་ཐོ་རངས་ལྷག་མ་མེད་པར་ 
འོད་ཕུང་དུ་ཡལ་ལོ༔ ཕྱག་དཔེ་རྣམས་ཉེ་གནས་མ་མཆིམས་བཟའ་སྒྲོན་སྐྱིད་ 
ཀྱིས་དེ་ཉིད་དུ་གཏེར་དུ་སྦས་སོ ཨོམ3༔ རྨུ་》;
དེ་ནས་སྐབས་ཤིག་ཏུ༔ བཻ་རོ་བདག་ཉིད་ཀྱིས་འཁྲུལ་པའི་དུས་དང༔ འཁྲུལ་ 
པའི་དུས་ལས་འདས་པ༔ ཐོག་མའི་ཤེས་པ་བཅོས་སླད་ཀྱིས་མ་བསྒྱུར་བ་དེ༔ 
གནས་ཚུལ་ཇི་ལྟ་བུ་ལགས་ཞེས་ཞུས་པས༔ སློབ་དཔོན་གྱིས་བཀའ་བསྩལ་པ༔ 
བཻ་རོ་ཉོན་ཅིག༔ སྤྱིར་གྱི་གཞི་སྟོང་པར་འདོད་པ་དང༔ གསལ་བར་འདོད་པ་
87

༄༅། ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས་
དང༔ སྣ་ཚོགས་སུ་འདོད་པ་དང༔ ཀ་དག་ཏུ་འདོད་པ་དང ལྷུན་གྲུབ་ཏུ་ 
འདོད་པ་དང༔ ཡེ་སངས་རྒྱས་པར་འདོད་པ་ལ་སོགས་མང་དུ་ཡོད་དེ༔ དེ་ 
རྣམས་སྐྱོན་ཅན་བྱ་བ་ཡིན འདིར་རྫོགས་པ་ཆེན་པོ་སྙིང་ཐིག་འདི་ཡི་ལུགས་ 
ཀྱི༔ དངོས་པོའི་གནས་ལུགས༔ སེམས་ཅན་གྱི་འདུག་ཚུལ༔ སངས་རྒྱས་ཀྱི་ 
ཐུགས་དགོངས་དེ༔ མཚན་ཉིད་གསུམ་དང་ལྡན་པར་འདོད་དེ༔ ངོ་བོ་རང་ 
སྟོང་པས་ཡུལ་མེད་པཿ དངོས་པོའི་ཆོས་སུ་སྐྱེ་བ་དང་འགྱུར་མ་མྱོང་བ དགེ་ 
སྡིག་བློ་རིས་ཀ་ནས་དག་པ༔ ཅིར་ཡང་མ་གྲུབ་པས་ཀུན་འབྱུང་བའི་གཞིར་རུང་ 
བཿ མ་གྲུབ་བཞིན་ཀུན་ལ་ཁྱབ་པས༔ ཀུན་གྱི་སྒོ་འབྱེད་ནུས་པ༔ གཟུགས་སམ 
མིང་ངམཿ ཁ་དོག་གམཿ༔ རིས་སམ༔ རྟག་ཆད་དམ༔ མཐའ་དབུས་ཀྱི་མཐའ་ 
ལས་གྲོལ་བ༔ ནམ་མཁའ་སྐྱེ་མེད་འདུས་མ་བྱས་པ་བཞིན་དུ་གནས་སོ༔ དེ་ 
ཉིད་ཀྱི་རང་བཞིན་ཡང་ཕྱི་ཡི་སྣང་བ་ལ་ཕར་ཆགས་ཀྱང༔ རང་མདངས་འོད་ 
ལྔ་མ་འགགས་པ༔ དུས་གསུམ་དུ་མ་བསྒྲིབས་པཿ༔ མེད་མ་མྱོང་བཿ ཕྱོགས་ 
གཅིག་ཏུ་གྲུབ་པ་མེད་པས་ཅིར་ཡང་སྣང་བ༔ གཤིས་རང་སྟོང་དུ་གསལ་བས་ 
ཡུལ་མེད་པཿ རང་སྣང་ལ་རང་ལོངས་སྤྱོད་པས་དགོས་པ་ཀུན་འབྱུང་བ༔ ཕྱི་ 
ཡི་རྒྱ་མ་རལ་ཏེ༔ ནང་འོད་ལྔ་མ་འགགས༔ ཁོང་གསལ་དུ་གསལ་བའོ༔ མཚན་ 
ཉིད་ནི༔ སྐྱེས་པའི་དུས་དེ་ཉིད་ནཿ༔ སྐྱེ་བ་མེད་ཅིང་སྐྱེ་མ་མྱོང་བ༔ ཕྱོགས་ 
གཅིག་ཏུ་སྟོང་པའང་མ་ཡིན༔ ཕྱོགས་གཅིག་ཏུ་གསལ་བའང་མ་ཡིན༔ སྒྲོ་སྐུར་ 
ཐ་སྙད་ལས་འདས་པ༔ བློ་ཡིས་དཔྱད་དུ་མ་བཏུབ༔ ཐ་སྙད་ཀྱི་གདག་ས་མ་ 
རྙེད་པ༔ སྣང་དུས་ན་རང་རིག སྟོང་དུས་ན་རང་གསལ༔ དཔེར་ན་མན་ཤེལ་ 
ལྟ་བུ༔ སངས་རྒྱས་ཀྱིས་མ་མཛདཿ སེམས་ཅན་གྱིས་མ་བཅོས མདོག་
88

༄༅། །ཟབ་གཏེར་ཆོས་ཀྱི་མཛོད་ཁང་།
གཟུགས་མ་བསྒྱུརཿ སྤུ་གོས་མ་བརྗེས༔ མཁྱེན་པ་གཉིས་ལྡན་དུ་ལམ་མེ་བཿ 
འཁོར་འདས་སུ་རྒྱབ་མ་གྱེས༔ འཇུག་ཟློག་གི་སྒྲོས་མ་བཏབ༔ སྣང་སྟོང་གི་ 
དབྱེས་མ་བཅུག ཁ་དོག་གི་རིས་མ་བཅད བཟང་ངན་གྱི་མིང་མ་བཏགས༔ 
ངོ་བོ་སྟོང༔ རང་བཞིན་གསལ༔ ཐུགས་རྗེ་མ་འགགས་པ༔ གཞི་སྟོང་གསལ་ 
འགགས་མེད་གཅིག་ཡིན་ནོ༔ གཞན་གྱི་གཞི་ཐམས་ཅད་ཕྱོགས་ཀྱང༔ ཁ་ཚིག་ 
ཙམ་ཡིན་ནོ༔ འདི་ལྟ་བུའི་རྟོགས་པས་སངས་རྒྱས་པའི་རྫོགས་པ་ཆེན་པོ་ཡིན་ 
ནོ༔ དེ་ལྟར་ཡིན་པས་སྣང་སྲིད་ཡེ་སངས་རྒྱས་པ་ལ༔ འཁྲུལ་པའི་ཁམས་གསུམ་ 
རིགས་དྲུག་མ་འགགས་གཉིས་མེད་ཟུང་འཇུག་ཏུ་གསལ་བའོ༔ ལར་སྙིགས་མའི་ 
དུས་སུ་གཞི་སྟོང་པར་འདོད༔ ལམ་སྦྱང་བསྒྲོད་མེད་པར་འདོད༔ འབྲས་བུ་ཡེ་ 
ནས་ཐོབ་པར་འདོདཿ༔ མྱོང་བས་རྐྱེན་མི་ཐེག༔ ཁ་ལྟས་རི་བོ་འདེགས༔ དགེ་ 
སྡིག་འདོར་ལེན་མེད༔ མིང་རྟོགས་ལྡན་དུ་བཏགས༔ རྒྱུད་ལ་ཞི་གནས་ཀྱང་མ་ 
འབྱོར༔ ལྟ་སྤྱོད་གོ་ལོག་པ་མང་པོ་ཡོང་གསུངས་སོ༔ ས་མ་ཡཱ༔ རྒྱ་རྒྱ་རྒྱ༔
༈ ཡང་ཞུས་པ༔ རང་སྣང་རང་ངོ་མ་ཤེས་པར་འཁྲུལ་ཚུལ་གང་ལྟར་ 
ལགས་ཞུས་པས༔ སློབ་དཔོན་གྱིས་བཀའ་བསྩལ་པ༔ གཞི་སྟོང་གསལ་འགག་ 
མེད༔ གཞོན་ནུ་བུམ་པའི་སྐུ་ལྟ་བུ་དེ་ཉིད་ཀྱི་རང་མདངས༔ འོད་ཁ་དོག་ལྔ་ཕྱི་ 
ཡི་ཡུལ་དུ་ལམ་ཤར་བ་དེ་ངོ་མ་ཤེས་ཏེ༔ གང་ལྟར་མ་ཤེས་ན་རང་གིས་རང་མ་
ཤེས་ཏེ མིག་གིས་མིག་མ་མཐོང་བ་ལྟར་རང་དང་ལྷན་ཅིག་པའི་མ་རིག་པས་ 
ངོ་མ་ཤེས༔ དེ་ལ་མ་འགགས་པ་ཐུགས་རྗེའི་རྩལ་འགྱུ་བ་གཅིག་ལོག་པར་འགྱུར་ 
རིས་ བས༔ རང་མདངས་གཞན་དུ་བཟུང༔ ང་བྱུང༔ བདག་བྱུང༔ གཞན་བྱུང༔ 
བྱུང༔ ཁ་དོག་བྱུང མིང་བྱུངཿ༔ ཆགས་སྡང་རྨོངས་གསུམ་བྱུང༔ དེས་རྣམ་སྨིན་
89

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
བསགས༔ དེས་དོན་རང་མདངས་འོད་ལྔའི་ཐིག་ལེར་འཐས༔ དེ་ས་བོན་ཡིག་
འབྲུར་འཐས༔དེ་གཟུགས་སྒྲ་དྲི་རོ་རེག་བྱར་འཐས་པ་ལ་ཁམས་གསུམ་རིགས་ 
དྲུག་ཏུ་སྨིན་ནོ༔དེ་ཉིད་ཀྱི་རང་མདངས་འགག་མེད་དེའི་ཚང་རིག་ན༔ དོན་
དམ་དུ་འཁོར་བ་གྲུབ་མ་མྱོང༔ ཀུན་རྫོབ་ཏུ་འཁོར་བ་མེད་མ་སྲིད་པས་ན༔ དོན་
དམ་ཀུན་རྫོབ་གཉིས་མེད སྔར་དུས་འདི་ནས་འཁྲུལ་གྱི་ཚད་མེད་པ༔ ང་
འདི་ཙམ་ནས་སངས་རྒྱས་ཀྱི་རྩིས་གདབ་མེད་དེ་ཐོག་མཐའ་དང་བྲལ་བ༔ཚོགས་
དྲུག་གི་རང་གཟུགས་ཅི་སྣང་ཡང༔ ངོ་བོ་རང་སྟོང་ཆོས་སྐུར་སང་ངེ༔ རང་བཞིན་ 
རང་གསལ་ལོངས་སྐུར་སལ་ལེ མཚན་ཉིད་སྣ་ཚོགས་སུ་སྣང་བ་ཉོན་མོངས་པ་ 
ཕྲ་རགས་གང་སྐྱེས་ཀྱངཿ བདེ་གསལ་མི་རྟོག་གསུམ་གྱི་ངང་ན་བྲེང་ངེ་ཧྲིག་གེ 
དམྱལ་བའི་ལྕགས་བསྲེགས་ཀྱི་ས་གཞི་ཡང་༔ རང་མདངས་སྐུ་གསུམ་གྱི་ཞིང་ 
ཁམས་སུ་རྗེན་ལྷང་ངེ སངས་རྒྱས་ཤིང་རིག་པས་བཟང་དུ་མ་སོང༔ རང་གཟུགས་ 
སུ་ཤིག་གེ༔ འཁྲུལ་ཞིང་འཁོར་བས་ངན་དུ་མ་སོང༔ གང་སྣང་སྤུ་མདོག་མ་ 
འགྱུར་བར༔ དངོས་པོའི་གཤིས་ལུགས་སུ་ལམ་མེ་བ་གཅིག་རྟོགས་ན༔ སྣང་ 
སྲིད་བསྒོམ་དུ་ཤར༔ སྒོམ་ཆོས་སྐུར་ཤར༔ སྐྱེ་མེད་ཆིག་ཆོད་དུ་རྟོགས་དགོས་ 
པ་ཡིན༔ འདི་ཤེས་པས་སངས་རྒྱས་པས་སྒོམ་མི་དགོས༔ རང་གྲོལ་བབས་ཀྱི་ 
རྫོགས་པ་ཆེན་པོ་ཟེར་བ་ཡིན༔ གཞན་རྣམས་དང་པོ་འཁྲུལ་པ་ངོས་མི་ཟིནཿ 
ཟིན་ཡང་རང་སངས་སྐྱེས་གྲོལ་གྱི་གདམས་པ་མེད་པས༔ ལ་ལ་སྤོང༔ ལ་ལ་ 
དགགཿ ལ་ལ་སྦྱང༔ ལ་ལ་སྒོམཿ༔ གང་ཤར་གྲོགས་སུ་ཤེས་པའི་རྫོགས་ཆེན་སྙིང་ 
ཐིག་འདི་མ་ཐོས་མ་གོ་བ་ཚོ་དར་ཅིག་འཁོར་བར་འཁྱམས་པ་ཡིན་སྙིང་རེ་རྗེ་ 
གསུངས་སོ༔ ས་མ་ཡཱ རྒྱ་རྒྱ་རྒྱ
90

༄༅། །ཟབ་གཏེར་ཆོས་ཀྱི་མཛོད་ཁང་།
༈ ཡང་སྐབས་ཤིག་ཏུ སློབ་དཔོན་གྱིས་གསུངས་ནས༔ འོ་རང་རེ་རྣམས་ 
གནད་གཤའ་མ་ཞིག་ཉམས་སུ་ལེན་ན༔ རང་སེམས་ཡེ་ནས་སྐྱེ་བ་མེད་པ༔ རང་ 
བྱུང་རང་གསལ་དེ་ཡེ་ནས་རང་གི་རྒྱུད་ལ་ཡོད་པས༔ ད་གདོད་བཙལ་ཞིང་
བསྒྲུབ་ཏུ་མེད༔ མཚན་ཉིད་སྣ་ཚོགས་སུ་འཆར་བའི་རིག་པ་འདི་སྣང་སེམས་ 
གཅིག་ཏུ་ཐག་བཅད༔ མི་དགག་རང་ཡན་དུ་ཐོངས༔ མི་ཞེན་རྒྱ་འབྱམས་སུ་ 
གློདཿ༔ དང་པོ་བྱུང་བའི་ས་མེད་ངོ་བོ་སྟོང༔ བར་དུ་གནས་པའི་ས་མེད་རང་ 
བཞིན་གསལ༔ ཐ་མ་འགྲོ་བའི་ས་མེད༔ འགག་མེད་དུ་གྲོལ༔ གཞི་རྩ་ཅིར་ཡང་ 
མ་གྲུབ༔ ཚིག་བརྗོད་བློ་ཡི་སྨྲོས་པས་དབེན་པའི་རང་སྣང་སྟོང་པ༔ ཡོན་ཏན་ 
དང་རི་མོ་རང་མདངས་རྣམ་པ་ཀུན་དང་ལྡན་པའི་དོན་ཤེས༔ སེམས་ཉིད་ལ་
དངོས་པོ་མེད་པས༔ སྒོམ་པའི་ཚེ་དངོས་པོ་མཚན་རིས་མི་སྒོམ་པས་ཡུལ་མེདཿ༔ 
སྒོམ་པའི་མཁན་པོ་སྟོར༔ རྣམ་རྟོག་ཡིན་པས་བྱིང་རྒོད་སྐྱོན་དུ་མི་ལྟ ཡོད་ 
པར་མི་འཛིན༔ མེད་པར་མི་རྟོག༔ སྣང་བ་རང་སྣང༔ སྟོང་པ་རང་སངས༔ ཡ་ 
མ་བྲལ་བ༔ རིག་པའི་ངོ་བོ་དབྱེར་མེད་ཟུང་འཇུག་ཏུ༔ རང་ངོ་ཤེས༔ སྒྲུབ་བློ༔ 
འཛིན་བློ༔ སྒོམ་བློ ཤེས་བརྗོད་དང་བྲལ༔ སྒྲོ་སྐུར་གྱི་ཕྱོགས་མེད༔ ཡིན་བྱེད་ 
མིན་བསམ་གྱི་གཟའ་གཏད་དང་བྲལ༔ མཐའ་གོལ་ས་ཐམས་ཅད་མ་སྤངས་པར་ 
རང་གྲོལཿ རྣམ་རྟོག་ལ་ངོ་བོ་མེད་པར རང་གྲོལ་ཡེ་ཐིམ ཆོས་ཉིད་རང་ཤར་ 
དུ་བྱུང་བས་; རྩོལ་བས་མ་བསྒྲུབས༔ དེ་ཉིད་ཀྱི་དོན་དེ་དོན་སྤྱིའམ༔ གོ་ཡུལ་ 
ལམཿ ཚོད་ཡོད་དམ༔ བློ་ཡིད་ཙམ་དུ་མི་འཇོག་པར༴ གནས་ལུགས་ཇི་ལྟར་ 
གནས་པའི་གཤིས་དེ་རང་རིག་སྟེང་དུ་གཏན་ལ་ཕེབས་པས་མངོན་སུམ་དུ་མཐོང 
རྗེན་པར་ཤར༔ ཡིད་ཆེས༔ ཐག་ཆོད༔ ཐེ་ཚོམ་དང་བྲལ༔ ཐ་མལ་དུ་མ་ཡེངསཿ
91

༄༅། ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
བློ་ཡིས་མི་སྒོམ༔ རང་བཟོ་མ་བྱས༔ ཐོག་མཐའ་དང་བྲལ་བའི་སོ་མ༔ བཅོས་ 
སླད་དང་བྲལ་བའི་ལྷུག་པ༔ རྐྱེན་གྱིས་མ་རྙོགས་པའི་རང་དངས༔ རྣམ་རྟོག་ཕྲ་
རགས་སྦོམ་གསུམ་བཟང་ངན་ལུང་མ་བསྟན་གསུམ་དང་བྲལ་བཿ བདེ་ལ་ཧྲིག་
པ་དངས་སངས་སེ༔ གསལ་ལ་རག་མ་ལུས་པར་ཁྱབ་བདལ་ལེ༔ ཡིད་དུ་བཀྲ་ 
ལ་ཁར་བརྗོད་དུ་མ་རུང་པ་གཅིག་ཝལ་ལེ་ཁྱུག་གེ༔ བྷལ་ལེ་བ༔ ཞི་གནས་ལྷག་ 
མཐོང་དབྱེར་མེད༔ མཉམ་རྗེས་དབྱེར་མེདཿ འགྱུ་གྲོལ་བྲེངས་ཆགས༔ འཁོར་ 
འདས་རང་གྲོལཿ ཆོས་ཐམས་ཅད་སྐྱེ་འགག་གཉིས་མེད་དུ་ཝལ་ལེ་ཡོད་པ་འདི་ 
འཁོར་བ་གཅོད་པའི་རལ་གྲི་ཡིནཿ
ཉོན་མོངས་ལས་རྒྱལ་བའི་དམག་དཔོན་ཡིན རྒྱུད་སྡེ་ཀུན་གྱི་ཉིང་ཁུ་ཡིན༔ 
མཁའ་འགྲོ་མའི་སྲོག་སྔགས་ཡིན ཨུ་རྒྱན་ང་ཡི་སྙིང་ཁྲག་ཡིན འདི་གཅིག་ 
པུས་ལམ་འཆུགས་མེད་ཀྱི་བདེ་ཆེན་དུ་སྐྱེལ་བ་གཅིག་ལགས་ཏེ༔ སྙིགས་མའི་ 
དུས་སུ་རྩོལ་མེད་སངས་རྒྱས་ལག་བཅངས་མ་འདི་འདྲ་ཚོ་བཞག་ནས༔ ཉན་
བཤད་ཀྱི་སྤོ་ཏི་སྐམ་པོ་ལ་འཇུ༔ རང་མདངས་གྲོགས་སུ་འཆར་བའི་དམ་ཆོས་ 
སངས་རྒྱས་ལག་བཅངས་མ་འདི་འདྲ་ཚོ་བཞག་ནས༔ འདྲེ་ཆོས་རྩ་རླུང་ཉམས་
སུ་ལེན༔ མ་སྤངས་རྒྱན་དུ་ཆེ་བའི་དམ་ཆོས་སངས་རྒྱས་ལག་བཅངས་མ་ འདི་
འདྲ་ཚོ་བཞག་ནས༔ སྡུག་བཙིར་སྣང་བཀག་ལ་རེ་བའི་བཙུན་པ་ངོ་ལྐོག་ཅན་ 
བྱེད༔ ཕོ་མོ་དགེ་སྡིག་ལས་འདས་པའི་དམ་ཆོས་སངས་རྒྱས་ལག་བཅངས་མ་ 
འདི་འདྲ་ཚོ་བཞག་ནས༔ ཕོ་མོ་དགེ་སྡིག་རིས་སུ་འབྱེད་ཅིང༔ ཕྱོགས་རིས་གྲུབ་ 
མཐའི་ཁ་འཛིན་བྱེད༔ སྒྱུ་ལུས་ལྷག་མེད་དུ་གཏོང་བའི་དམ་ཆོས་སངས་རྒྱས་ 
ལག་བཅངས་མ་འདི་འདྲ་ཚོ་བཞག་ནསཿ ཚིག་སྐམ་ལ་བྲི་སོགས་བྱེདཿ༔ སྲིད་
32

༄༅། །ཟབ་གཏེར་ཆོས་ཀྱི་མཛོད་ཁང་།
པ་ཐ་མར་སྨོན་ལམ་འདེབས་ཀྱིན་སྡོདཿ༔ ཚིག་བརྗོད་བློ་ལས་འདས་པའི་དམ་ 
ཆོས་སངས་རྒྱས་ལག་བཅངས་མ་འདི་འདྲ་ཚོ་བཞག་ནས༔ ཡིག་ནག་དཔེ་ཆས་ 
མཛོད་རྒྱང་༔ སྐུ་གསུམ་ཡེ་ཐོབ༔ འཁྲུལ་པ་རང་མཚང་རིག་པས་ཆོག་པའི་ 
དམ་ཆོས་སངས་རྒྱས་ལག་བཅངས་མ་འདི་འདྲ་ཚོ་བཞག་ནས༔ ལམ་བསགས་
སྦྱང་བྱེད༔ འབྲས་བུ་ཡིད་དཔྱོད་ཀྱིས་སྐུ་གསུམ་ཐོབ་ཏུ་རེ་བའི་ཡིད་དགའི་ 
ཆོས་ཉམས་ལེན འདུས་བྱས་མཚན་བཅས་ལས་འདས་པའི་དམ་ཆོས་སངས་
རྒྱས་ལག་བཅངས་མ་འདི་འདྲ་ཚོ་བཞག་ནས༔ རྫུ་འཕྲུལ་མངོན་ཤེས་ཟས་ནོར་ 
ལ་སྒྲུབ་སྲན་འཇུག་ནུས༔ གཅིག་ཤེས་པས་ཆོས་སྒོ་ཀུན་ལ་མཁས་པའི་དམ་ཆོས་ 
སངས་རྒྱས་ལག་བཅངས་མ་འདི་འདྲ་ཚོ་བཞག་ནས༔ ཟས་འཚོལ་བློ་བྲིད་རྒྱང་ 
འཕེན་བློ་གྲོན་གྱི་ཤེས་བྱ་སློབ༔ དར་ཅིག་འབུངས་པས་ནམ་ཞིག་གཏན་གྱི་འདུན་
མ་འགྲུབ་པའི་དམ་ཆོས་སངས་རྒྱས་ལག་བཅངས་མ་འདི་འདྲ་ཚོ་བཞག་ནས༔ 
ཚེ་བར་སྣང་གི་སྤྲིན་བར་ཙམ་གྱི་བར་དུ་སྐྱིད་སྡུག་སྣ་ཚོགས་ལ་སྲོག་བློས་གཏོང་ 
ཕོད་པར་འདུག༔ ཚད་ཡིད་ཆེས་འཕྲལ་ལ་ཡོད་པའི་དམ་ཆོས་སངས་རྒྱས་ལག་ 
བཅངས་མ་འདི་འདྲ་ཚོ་བཞག་ནས༔ རླུང་བཟུང་རྣམ་རྟོག་བཀག་ནས་གང་བྱུང་ 
ངོ་མི་ཤེས་པའི་བླུན་སྒོམ་སྤོམ་ཡོར་ཚོ་སྒོམཿ༔ རང་རིག་རང་ཞལ་ལྟ་བུའི་ཐོད་རྒལ་ 
སངས་རྒྱས་ལག་བཅངས་མ་འདི་འདྲ་ཚོ་བཞག་ནསཿ དོན་མེད་བསྐྱེད་རྫོགས་ 
རྣམ་རྟོག་ཡང་འཁྲུལ་སྣོན་པའི་མངོན་རྟོགས་མང་པོ་སྒོམ༔ འཁོར་བ་རྩད་ནས་ 
གཅོད༔ རིགས་དྲུག་དྲུངས་ནས་ཐོནཿ དུག་ལྔའི་དགྲ་བོ་ཡུལ་འདོན་པའི་དམ་ 
ཆོས་སངས་རྒྱས་ལག་བཅངས་མ་འདི་འདྲ་ཚོ་བཞག་ནས༔ རྫས་ངན་ཕུགས་སུ་ 
བཅུག ཐོ་ཕྱི་བསམ་ངན་གྱིས་བཀང གཤིས་ངན་མགོ་སྤུ་འབལ༔ མནར་མེད་
93

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
དམྱལ་བ་སྒྲུབ་པའི་མཐུ་སློབ༔ འཁོར་བའི་གཅོང་ནད་ལ་གདམས་པའི་སྨན་ 
བཏང་བས༔ གཟུང་འཛིན་གྱི་ནད་པ་ཡེ་ཤེས་སྐུ་ལྔར་རྒྱས་པའི་དམ་ཆོས་སངས་ 
རྒྱས་ལག་བཅངས་མ་འདི་འདྲ་ཚོ་བཞག་ནས༔ ཅི་རྙེད་མིང་དུ་བཏགས༔ ཅི་ 
་་པའི་
དྲན་གཟོ་རུ་བཅོས༔ ནད་ལ་ཟ་དགུག་བྱེད༔ མི་གཅེས་སྡུག་རིར་གསོད་ང 
སྨན་སློབ༔ སྡུག་བསྔལ་དང༔ ལྟས་ངན་དང༔ མི་ཁ་དང༔ ནད་རོ་ཐམས་ཅད་ 
ཆོས་ཉིད་རྩི་ཡིས་ཁུག་པས་ཡེ་ཤེས་ཕོ་སྒོ་རྒྱས་ནས༔ དགོས་དགུ་གཡང་དུ་ཁུག་ 
པའི་དམ་ཆོས་སངས་རྒྱས་ལག་བཅངས་མ་འདི་འདྲ་ཚོ་བཞག་ནས༔ ཟང་ཟིང་ 
བོན་དུ་བསག༔ སྒྲུང་རིང་གླུ་རུ་ལེན༔ ཡོན་བདག་འདྲེ་ལ་སྐུར་བའི་བོན་སློབཿ 
ཇི་ལྟ་བ་དང༔ ཇི་སྙེད་པ་མཁྱེན་པའི་དམ་ཆོས་སངས་རྒྱས་ལག་བཅངས་མ་འདི་ 
འདྲ་ཚོ་བཞག་ནས༔ སེམས་ལ་ཅི་ཤར་ཁར་བརྗོད༔ ཤི་ཚད་མིང་དུ་འདོནཿ༔ དོན་ 
མེད་རྣམ་རྟོག་སློང་བའི་མོ་སློབ༔ ཕོ་ཚུགས་རང་གིས་བཟུངཿ རི་ལ་ཆིག་ཀྱ་ 
ཐུབ༔ ཀུན་གྱིས་སྤྱི་བོར་བཀུར་བའི་དམ་ཆོས་སངས་རྒྱས་ལག་བཅངས་མ་འདི་ 
ལྟ་བུ་བཞག་ནས༔ རང་དབང་གཞན་ལ་ཤོར༔ གྲོས་ཚོད་བུད་མེད་ལ་འདྲི༔ རང་ 
ལུས་སྡུག་ལ་བཀོདཿ མི་སེམས་བཟུང་གིས་མི་ཟིན་པའི་ཁྱིམ་ཐབ་བྱེད་པར་འདུག༔ 
ལར་སེམས་ཅན་ནོར་བ་མང༔ བྱ་བ་ལོག༔ བློ་སྣ་མང༔ དྲན་རྒྱ་ཆེ༔ བདུད་ 
ཤོར དོན་རྣལ་མ་གཅིག་རྒྱུད་ལ་འབྱོར་བ་འགའ་ཙམ་ཡིན་མོད་
དབང་
གསུངས་སོ༔ ས་མ་ཡཱ༔ རྒྱ་རྒྱ་རྒྱ
༈ ཡང་སྐབས་ཤིག་ཏུ༔ སྒོམ་ཆེན་པ་ཀུན་གྱིས་ཞུས་པ༔ ཨེ་མ་སློབ་དཔོན་ 
ཆེན་པོ་ལགས༔ བར་ཆད་ཀྱི་བདུད་མ་སེལ་ན་ཅི་ཙམ་བསྒོམས་ཀྱང་བར་ཆད་ 
དུ་སོང་ནས༔ ཉམས་འཕེལ་དུ་མི་བཏུབ༔ དེ་སེལ་བ་གཅིག་ཞུ་དང་ཞུས་པསཿ
94

༄༅། །ཟབ་གཏེར་ཆོས་ཀྱི་མཛོད་ཁང་།
སློབ་དཔོན་གྱིས་གསུངས་ནས༔ སྤྱིར་གྱིས་བར་ཆད་ཀྱི་བདུད་སེལ་བ་ལཿ 
ཤས་ཞེན་ལོག་བླ་མ་ལ་གསོལ་བ་འདེབས་པ་གསུམ་ཟབ༔ ཁྱད་པར་གྲོགས་གལ་ 
ཆེ་སྟེ མི་དགེ་བ་ངང་གིས་འགོ་བའི་བདུདཿ གྲོགས་གཤིས་ངན་པ་བྱ་བ་ཡིནཿ 
གྲོགས་ངན་པ་དང༔ ཉེ་འབྲེལ་ངན་པའི་གདུང་སེམས་གཅད་པ་གལ་ཆེ གྲོགས་ 
ངན་པས་འཁོར་བར་རྫོང༔ གཉེན་བཤེས་ངན་པས་དུག་ལྔ་སློང༔ ལར་དེའི་ 
དུས་སུ་ཕྱོགས་མེད་ཀྱི་བྱམས་པ་ཁོང་དུ་ཚུདཿ༔ ཞེན་མེད་ཀྱི་ཟས་ནོར་ཐབས་ 
ཀྱིས་སྤོངས༔ སྣ་ཚོགས་ཐབས་ཀྱིས་དགེ་བ་ལ་འགོད༔ སེམས་ཅན་གྱི་དོན་བྱེད་ 
པ་ལ༔ མཐུན་འཇུག་གི་སྤྱོད་པ་དགོས་པ་ཡིན་ཏེ༔ སྙིགས་མའི་དུས་སུ་གཉེན་ 
བཤེས་དུག་ལྔའི་རྐྱལ་པ་རྣམས་ལ་དད་ཟས་ཕྱོགས་རིས་སུ་བྱིན༔ དེས་རྙོགས་ 
འདྲེན་ནས་འདོད༔ ཚེ་འདིར་དུམ་རེ་ཕན་ཡང་ཕྱི་མར་ལྗི་བ་དེ་མི་དྲན༴ དེས་ 
དད་ཅན་རྣམས་ཆོས་མཛད་པ་ཏིག་པོ་མེད་ཅེས་དད་པ་ལོགཿ སྒྲོ་སྐུར་འདེབསཿ
དེས་རང་ཉིད་དུག་ལྔ་རྒྱས༔ རང་གཞན་ཐམས་ཅད་འཁོར་བར་ལྟུང་ཉེན་ཡོད་ 
ཡང་དགེ་སྦྱོར་འཕེལ་བའི་དུས་སུ༔ རྣལ་འབྱོར་པ་ཟས་ནོར་ལ་སྲེད་པ་ཆེ་
ནཿ འཁོར་བའི་ཉེས་དམིགས་མ་དྲན་པས་དུག་ལྔ་འཁོར་བའི་འདམ་དུ་ལུས་པ་ 
སྲིད༔ རང་ལ་ཡོན་ཏན་མེད་པར་མགོ་སྐོར་གྱི་སློབ་དཔོན་བྱེད༔ འདོད་སྲེད་ལ་ 
བློ་མ་ལོག་པས་སྡུག་བསྔལ་གྱི་འཁྲི་བ་མི་ཆོད་པཿ
རང་ལ་མན་ངག་མེད་པར་འདུ་ལོང་ལ་མོས༔ འདུ་འཛི་སྒྲུབ༔ དད་ལྡན་ 
བསླུ༔ སྐྱེ་བོ་ལ་མགོ་སྐོར་གཏོང༔ བར་དུ་དྲུང་ན་འདུག་པའི་འཁོར་ལ་མཐོ་ལྟག་ 
དང་ཁྱད་གསོད་བྱེད༔ ཆོས་སྤྱོད་བོར་ནས་སྐྱེ་བོའི་སེམས་འཛིནནཿ ཐ་མ་གྲོང་ 
ཡུལ་དུ་བབས་ནས་ཁེ་ལོག་གིས་ཟས་ནོར་འཚོལ༔ ལོངས་སྤྱོད་ལ་བརྟེན་ནས་ཞེན་
95

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས
འདོད་ཀྱི་སྙན་གྲགས་སྒྲུབ༔ཚུལ་འཆོས་དང་འགྲོགས་ནས་ཆོས་འདྲ་བའི་ལས་ 
ཐབས་བྱེདཿ དེའི་སྟོབས་ཀྱིས་མི་ཆོས་ཀྱི་ལོངས་སྤྱོད་དང་གཡེང་བས་ཁྱེ༔ ཆེ་ 
བའི་དྲེགས་པ་སྐྱེས༔ བདག་བསྟོད་གཞན་ལ་སྨོད༔ འདོད་ཡོན་གྱི་ཁོལ་པོ་བྱས་ 
པས་མི་ཁོམ་པའི་འདམ་དུ་ཚུདཿ༔ ཟས་ནོར་གཉེར་ཁ་བྱེད༔ འཛིན་ཆགས་སེར་ 
སྣས་བཅིངས༔ མི་ནག་གི་ཚོགས་དཔོན་བྱེད༔ ངན་པའི་སྤྱོད་པ་འགོས༔ དགེ་ 
སྦྱོར་འདོད་སྲེད་དང་བཟའ་བཏུང་ལ་བྱེད་པ་རྣམས་སྙིང་རེ་རྗེ༔ སྒོམ་ཆེན་ཀུན་ 
འདོད་ཡོན་གྱི་འཁྲི་བ་བཙན་ཐབས་སུ་བཅད༔ ཅི་བྱུང་གསང་སྔགས་ཀྱི་དགེ་ 
སྦྱོར་ལམ་དུ་ཁྱེར༔ ལོངས་སྤྱོད་དགེ་སྦྱོར་དུ་སྒྱུར་དང༔ བར་ཆད་དངོས་གྲུབ་ 
ཏུ་འཆར་གྱི་གསུངས༔ སྒོམ་ཆེན་ཀུན་རི་ཁྲོད་དབེན་པ་གཅིག་ཏུ་གསུམ་ལྡན་ 
གཞིའི་ཆོས་སྐུ་རང་གསལ་དེར་ལྟ་བ་ལ༔ ལུས་གནད་བཅས་དུས་རྣམ་པར་རྟོག་ 
པ་ཕྲ་རགས་ཐམས་ཅད་རང་ཐོག་ཏུ་ཞི་ནས༔ སེམས་རང་ས་ན་ཟིམ་མེ༔ རྒྱ་ 
མཚོ་རླུང་གིས་མ་བསྐྱོད་པ་ལྟ་བུའམ༔ ཀོ་མོག་ཆུས་གང་བ་ལྟ་བུ བརྟན་པ་རི་ 
ལྟ་བུ༔ ཚོགས་དྲུག་གི་སྣང་བ་འགགས་པ་ལྟ་བུ༔ ཉིན་མཚན་འབྱམས་པ་ཞིག་ 
ཡོང༔ དེ་ལ་ཞི་གནས་བྱ་བ་ཡིནཿ
དེའི་ངང་ལ་རྨུགས་པའམ་ཕྱལ་བའམ་ལུང་མ་བསྟན་དུ་མ་སོང་བར༔ སེམས་ 
ཀྱི་ངོ་བོ་རང་རིག་རང་གསལ་སྨྲ་བསམ་བརྗོད་དུ་མི་བཏུབ་པ༔ རྣམ་པ་རང་གསལཿ༔ 
འགྱུ་བ་དྲུང་སྟོན༔ ཤེས་པ་ངོ་བརྟནཿ རང་མདངས་འོད་བཀྲ རྗེན་ལྷག་གེར་ 
འདུག་པ་དེ་ལྷག་མཐོང་ཡིན༔ དེ་ལྟར་སྒྲོ་བཏགས་ཐམས་ཅད་དང་བྲལ་བས༔ 
རྟག་པའི་མཐར་མ་ལྷུང༔ རང་རིག་གི་རང་མདངས་རིག་ཅིང་མྱོང་བས༔ ཆད་ 
པའི་མཐར་མ་ལྟུང རྣམ་རྟོག་གང་ཤར་བ་དེ་དྲན་འཛིན་གཉེན་པོས་བཅོས་མ་
96

༄༅། །ཟབ་གཏེར་ཆོས་ཀྱི་མཛོད་ཁང་།
དགོས༔ འཁྱགས་རོམ་ཆུར་ཞུ་བ་ལྟར་ཐལ་ཐལ༔ གཏད་མེད་རང་གསལ་ཡིད་ 
ཆེས་པ་གཅིག་ཏུ་ཁྲོལ་ཁྲོལ་སོང་བ་དེ་ལ་སྒོམ་སྐྱོན་མེད་ཟེར་བ་ཡིན༔ འདི་མ་ 
ཡེངས་རྒྱུན་དུ་སྐྱོང་བ་ལ་རྣལ་འབྱོར་པའི་ཡང་རབ་བྱ་བ་ཡིན་ཏེ ལར་སྙིགས་
མའི་སེམས་ཅན་ཕལ་ཆེར་བླ་མ་དང་འབྲལ་བར་རིངས༔ རང་ལོགས་སུ་གནས་ 
བདག་འཛིན་ཅན་གཅིག་བྱར་རིངས༔ དགོན་པར་འདུག་པ་མང་ལ་སྤྲོས་པ་ཆོད་ 
པ་ཉུང༔ དགོན་གནས་ལ་འབུ་སྲིན་བསད༔ མཁར་ལས་བྱེད༔ ཨ་འཐས་བདག་ 
ཏུ་འཛིན༔ རང་རྒྱུད་ཞེན་འཛིན་གྱིས་བཅིངས༔ དགོན་པར་བཟང་འདོད་ཀྱིས་ 
སྡོདཿ གཞན་དག་གྲོང་ཡུལ་དུ་འགྲོ་བ་ལ༔ ཕྲག་དོག་ཟུར་སྣོན་གྱིས་སྨོད༔ བདེ་ 
སྐྱིད་རྟག་ཏུ་རེ་ནས་དགེ་སྦྱོར་བྱོལ༔ རྨོ་སྐོ་སོ་ནམ་རེམ་སྒྲུབ་པ་དགེ་སྦྱོར་བྱེད་ 
པ་སྐད་ཟེར༔ ནོར་སྒྲུབ་ངན་སྔགས་སྡིག་སོགས་སྒྲུབ༔ གཟུང་འཛིན་ཞེན་པ་མ་ 
ཆོད་པར་དགོན་པར་འདུག་ལོ་བྱེད་པ་རྣམས་སྙིང་རེ་རྗེ༔ དེའི་སྟོབས་ཀྱིས་ཆོས་ 
ཉོན་མོངས་ཀྱི་གཉེན་པོར་མ་སོང་བར༔ བུད་ཤིང་དུ་སོང་ནས་ཡང་དག་ཨ་ཏི་ 
སྙིང་ཐིག་ཉག་ཅིག་རྒྱུད་ལ་མ་འབྱོར་པས་གཏི་མུག༔ གནས་ལུགས་རྒྱབ་ཏུ་བོར་ 
ནས༔ བདེ་སྐྱིད་ས་གནས་ལ་ཆགས་པས་འདོད་ཆགས༔ ཉེ་འཁོར་ཟས་ནོར་ 
བསྐྱངས་པས་སེར་སྣ༔ དེས་ཡུལ་མི་དང་འཐབ༔ མཆེད་གྲོགས་དང་འཁོན་ 
པས་ཞེ་སྡང༔ ཕྱོགས་རིས་འདྲན་སེམས་སྐྱེས་པས་ཕྲག་དོག༔ དུག་ལྔའི་རྦ་ཀློང་ 
རི་དུ་ཁྲིགས་ཚུད་འགྲོ་བར་འདུག་པ་རེ་ཚིམ༔ ཆོས་གཤའ་མ་གཅིག་བྱེད་ནཿ 
ཁྲོད་ནགས་ཁྲོད་འགྲིམས༔ གང་གནས་གཞལ་ཡས་ཁང་དུ་ལྟ༔ རིག་པ་གཉིས་ 
འཛིན་ལས་གྲོལ་ཅིང༔ ལུས་ངག་བྱ་བ་བཏང༔ རྣམ་རྟོག་མཚན་མས་དབེན༔ 
འཁྲུལ་སྣང་ཚེ་འདིའི་བྱ་བའི་རྩར་མི་གཏོང༔ ཡིད་ལ་མི་འགྱུ་བ་གཅིག་དགོས་
97

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
པ་ཡིན་གསུངས་སོ༔ ས་མ་ཡཱ རྒྱ་རྒྱ་རྒྱ
༈ ཡང་སྐབས་ཤིག་ཏུ༔ དགེ་བཤེས་རྣམས་ལ་གསུངས་པ༔ སློབ་དཔོན་གྱི་ཞལ་ 
ནས༔ འོ་དགེ་བཤེས་སྟོན་པ་ཉོན་ཅིག༔ གསང་སྔགས་སྙིང་ཐིག་འདི་ལྟ་བུའི་ 
དོན་གཅིག་ཉམས་སུ་མ་བླངས་ན༔ རང་རེ་ཚོས་ཆོས་འདི་སངས་རྒྱས་མ་ཐོབ་ 
བར་ལ་གང་ཡིན་མི་ཤེས དེ་བས་འདི་ཉམས་སུ་ལོངས་གསུངས༔ དགེ་བཤེས་ 
རྣམས་ཀྱིས་མ་ནོར་བར་བྱེད་པའི་གདམས་པ་གཅིག་ཞུ་ཞུས་པས༔ སློབ་དཔོན་ 
གྱིས་གསུངས་ནས༔ རིག་པ་མ་བྱུང་མ་སྐྱེས་པ་སེང་བ་དེའི་ངང་ལས༔ མ་མཐོང་ 
བའི་མཐོང་རྒྱུ༔ མྱོང་དུ་མེད་པའི་མྱོང་བ༔ རང་གིས་རིག་ཅིང་གསལ༔ ཁར་ 
དབྱུང་བའི་མཚན་དཔེ་དང་མིང་འདོགས་མི་རྙེད་ལྐུགས་པས་ཚྭ་བལྟས་པ་ལྟ་
བུ༔ འདི་འདྲ་ཞེས་ལག་ཏུ་བླང་དུ་མི་བཏུབ༔ གཞོན་ནུ་མས་བདེ་བ་མྱོང་བ་ལྟ་ 
བུ༔ བརྗོད་ཚིག་བློ་རིས་དང་བྲལ་བ་གཅིག་འདུས་པ་འདི༔ མ་ཡེངས་མ་བསྒོམས་ 
པར་ཞོག་ཅིག༔ ཅི་ཞིག་ནས་ཡེངས་དང་དང་མ་ཡེངས་ཁྱད་མེད་པ་གཅིག་འབྱུང་ 
ངོ༔ དེའི་ངང་ལས་ཉོན་མོངས་རྟོག་པ་ཅི་སྐྱེས་ཀྱང༔ དེའི་རྗེས་མ་འབྲངས༔ 
ལ་གཟེ་མ་བྱེདཿ༔ རྗེན་པར་ཞོག་ཅིག༔ དང་པོའི་རིག་པ་ཁྱད་མེད་པ༔ ཡུལ་ 
མེད་ལྟོས་སྐྱེས་དེ་ཀའི་ངོ་བོ་ལ་རང་གྲོལ༔ འགྱུ་བ་མ་འགགས་པར་ལྟོལ་ཤར་བ་ 
དེ་རང་གི་ཕོ་སྒོ་ཡིན༔ རྟོགས་པ་རྒྱ་མ་ཡན༔ རང་གསལ་རྗེན་པ་དེ༔ གནས་ 
ལུགས་ཀྱི་ངང་ཡིན༔ བལྟས་པས་གསལ་སྟོང་བློ་བྲལ་དུ་རྗེན་ནེར་འདུག་པ་དེ་ 
ལྷག་མཐོང་ཅེར་གྲོལ་བྱ་བ་ཡིན༔ རྟོག་པ་དེ་རང་ཞི་ནས་ལྷག་མཐོང་དུ་ས་ལེ
ཚོགས་དྲུག་གང་སྣང་དཀར་དམར་རྣམས་རང་གསལ་དུ་ལམ་མེ་བ་ལ་ཞེན་པ་ 
མེད་པར་སྐུ་གསུམ་དུ་རྗེན་ལྷང་ངེ་བ་འདི་ཉམས་སུ་ལོངས་དང༔ འཁོར་བ་ལ་
98

༄༅། །ཟབ་གཏེར་ཆོས་ཀྱི་མཛོད་ཁང་།
འདི་བཟནཿ མྱང་འདས་འདིས་ཆོད༔ གཞན་རྣམས་དོན་མེད་ཀྱི་ལག་སྟོང་ 
ཡུག་པོ་ཡིན༔ ལར་ཁྱེད་ཤེས་རབ་ཆེ་བ་རྣམས་ཀྱང་སྒོམ་གྱི་བདུད་ཡིན༔ རིག་ 
པའི་གནས་ལྔ་ལ་མཁས་དུས་དགེ་སྦྱོར་སད་ཀྱིས་ཁྱེར༔ ཤེས་བྱ་སད་སུད་གཅིག་
སློབ་པར་ནི་རིངས༔ ཡོན་ཏན་རྒྱས་ཏེ་མཁྱེན་གཉིས་ཀྱི་རྩལ་རྫོགས་པ་ནི་ཉུང 
གཞན་དོན་དུ་སངས་རྒྱས་བསྒྲུབས་པས་རང་དོན་ཡང་འབྱུང་བ་དེ་བཞག་ནས༔ 
རྙེད་འཚོལ་བྱ་བྱེད་རེ༔ ཚད་མེད་བཞིའི་སེམས་བསྐྱེད་དང་མ་ལྡན་པའི་འཇིག་ 
རྟེན་ཆོས་བརྒྱད་སྒྲུབ༔ ཉམས་སྣང་གི་མྱོང་འཕེལ་ལ་མི་དགའ་བར༔ ཟས་ནོར་ 
གྱི་སྐྱེད་འཕེལ་ལ་དགའ༔ བཀའ་ལུང་གདམས་ངག་ལ་མི་དགའ་བར༔ སྣ་མང་ 
འཁྲུལ་གཏམ་རྣམས་སློབ༔ ངེས་དོན་ཨ་ཏི་འདི་ཉམས་སུ་མི་ལེན་པར༔ ཐ་སྙད་ 
ཀྱི་ཚིག་སྐམ་ལ་ཞེནཿ༔ བྱང་ཆུབ་ཀྱི་ལམ་དུ་མི་འགྱུར་བའི་ཤེས་རིག་སྣ་དགུ་ 
སློབ༔ གཞན་དོན་ཐ་སྙད་བཏགས་ནས་འདུ་འཛི་གཡེང་བ་སྒྲུབ༔ དགེ་སྦྱོར་ 
བོར་ནས་བཤེས་དང་དགོན་གོག་འཛིན༔ ཡོན་ཏན་མིང་དུ་བཏགས་ནས༔ འཇིག་ 
རྟེན་གྱི་འཁྲུལ་སྣང་ལ་སྤྱོདཿ༔ སེམས་བསྐྱེད་ཡུལ་ཕྱུང་ནས་བྱང་ཆུབ་རྒྱང་དུ་ 
འཕངས༔ ཐ་སྙད་བཤད་ཅིང་གཡེང་བས་རང་བསླུ༔ འཁོར་བར་ལྷུང༔ འཕྲལ་ 
ཕན་པ་ལྟར་སྣང་ཡང་ཕུགས་གནོད་པ་སྐྱེལ༔ རང་དོན་གཞན་དོན་གཉིས་ཀ་མ་ 
གྲུབ་པ་རྣམས་སྙིང་རྗེ་གསུངས་སོ༔ ས་མ་ཡཱ རྒྱ་རྒྱ་རྒྱ༔ 
ལར་སྙིགས་མའི་དུས་སུ་ཐོས་པ་ཆུང་ལ་ཚུལ་འཆོས་ཆེ༔ སངས་རྒྱས་ཀྱི་བསྟན་ 
པ་ལ་ཞུགས་ལོ་བྱེད༔ མདོ་རྒྱུད་གཞུང་བཞིན་སྤྱོད་པ་ནི་ཉུང༔ དེའི་སྟོབས་ཀྱིས་ 
རང་གཞུང་ནས་བཤད་པའི་ཡོན་ཏན་སྐྱེར་མི་བཏུབ༔ བསམ་པ་ཚུལ་བཞིན་མི་ 
འགྲུབ༔ བར་ཆད་ཀྱི་རྐྱེན་མང༔ གཡོ་སྒྱུ་ཀུན་ལ་འཇུག༔ གདམས་པ་རྒྱུད་ཐོག་
99

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཏུ་མི་འཁེལ༔ དངོས་གྲུབ་དུས་ལ་མི་ཐོབ༔ འདྲ་མིན་འཇིག་རྟེན་འཁྲུལ་པའི་ 
ཆོས་ལ་དད༔ དུཿཁ་འཁྲུལ་པའི་འདམ་དུ་ཚུད༔ བརྩོན་འགྲུས་ཆོས་མིན་ལ་ 
བརྩོན༔ ཡང་དག་ལམ་དང་བྲལ༔ ཤེས་རབ་ལོག་ལྟ་བློ་སྣ་མངཿ༔ ཉོན་མོངས་ 
རླུང་འཚུབ་ལྡང༔ སྙིང་རྗེ་བུ་ཚ་ལ་བྱེད༔ ལྷ་བདུད་དུ་བབས༔ སྦྱིན་པ་ཕྱོགས་ 
ཆ་ཅན་ལ་མིག་སློབ་བྱེད༔ ཡོ་བྱད་ཆུད་གསོན བསམ་གཏན་འཁྲུལ་སྣང་ལ་ 
སེམས་འཛིན༔ དག་པའི་ཡེ་ཤེས་དང་མི་འཇལ༔ སྒོམ་བདག་འཛིན་སྲུང་སྐྱོབ་ 
བྱེད༔ དགེ་སྦྱོར་དམང་ནས་འཁྲུད འཇུག་ཐེག་དམན་ལ་ཞུགས༔ སངས་རྒྱས་ 
རྒྱང་ཐག་རིང༔ རང་ཡང་ཆོས་ཡོད་ཡོད་པོར་འདོད༔ འཁོར་བའི་གཏིང་དུ་ 
འཁྱམས་པ་མ་ཚོར་བ་མང་ངོ ཆོས་སྙིང་ནས་བྱེད་ན༔ ཐོས་པ་རྒྱ་སྐྱེདཿ ཆོས་ 
དང་ཆོས་མིན་གཉིས་ཕྱེས་ཤིག༔ བསམ་པ་ཉིན་མཚན་མེད་པར་འཆི་བ་དང་ 
བླ་མ་རང་བསམཿ༔ སྒོམ་པ་གོང་དུ་བསྟན་པའི་དོན་མ་ནོར་བར་ཉམས་སུ་ལོངས་ 
ཤིག་ཅེས་གསུངས་སོ༔ ས་མ་ཡཱ༔ རྒྱ་རྒྱ་རྒྱ༔ཉྙཱ;
༈ ཡང་སྐབས་གཅིག་ཏུ༔ བུད་མེད་རྣམས་སྤྱི་ཡི་ཚོགས་ཀྱི་འཁོར་ལོ་བསྐོར༔ 
གསེར་གཡུའི་མཎྜལ་བཤམས༔ གུས་ཕྱག་དགུ་སྤྲུགས་སུ་བཙལ་ཏེ་ཞུས་པ༔ ཨེ་ 
མ་ཧོ༔ སྐྱེ་ཤི་མི་མངའ་ཡང་དག་རྡོ་རྗེའི་སྐུ༔ འགག་པ་མི་མངའ་ཚངས་དབྱངས་ 
ཆོས་ཀྱི་སྒྲ འགྱུར་བ་མི་མངའ་ཀུན་ཤོངས་ནམ་མཁའི་ཐུགས༔ མ་ཧཱ་གུ་རུའི་ 
ཞབས་ལ་གུས་པས་འདུདཿ བདག་འདྲ་བུད་མེད་ཀྱི་བུ་ལེ་ལོ་ཆེ ཆོས་བྱར་ 
འདོད་ཀྱང་གྲོགས་ངན་པས་བཅིངས་ནས་བྱར་དབང་མེད༔ ཚུལ་ཁྲིམས་བསྲུང་ 
བར་འདོད་ཀྱང་ལུས་ལ་དགྲ་ཡོད༔ གཉེན་པོ་ཞན༔ དུག་ལྔ་རགས་པས་ཆོས་ 
མགོ་མི་ཐོནཿ༔ སྒོ་མཚར་ན་མཚར་བས་དགྲ་སྡང༔ ཆོས་བྱེད་པའི་དབང་མེད༔
100

༄༅། །ཟབ་གཏེར་ཆོས་ཀྱི་མཛོད་ཁང་།
སྒོ་མི་མཚར་ན་དེ་བས་ཀྱང་དགྲ་སྡང༔ བླ་མ་དང༔ མཆེད་གྲོགས་ཀུན་གྱིས་ 
ཐུགས་ལ་མི་འདོགས༔ ཡོན་ཏན་ཤེས་ནས་བསྐྱངས་ན་ནི་མཁས་ཁྱད་དུ་མཐོང་ 
སྟེ་ཀུན་གྱིས་བཞད་གད་བྱེདཿ ཚུལ་ཁྲིམས་བསྲུངས་ན་ཚུལ་འཆོས་སུ་མཐོང༔ 
འཇིག་རྟེན་གྱི་ནང་ནས་འཁྲུལ་པའི་བྱ་བ་ཆེ་ཤོས་འབབ༔ ཆོས་སྤྱོད་དང༔ དགེ་ 
སྦྱོར་ཡིད་སྨོན་དུ་འཆོར་བར་འདུག་པས༔ ཅི་ནས་ཀྱང་ཐུགས་རྗེས་འཛིན་པར་ 
ཞུ་ཞེས་ཞུས་པས༔ སློབ་དཔོན་གྱིས་གསུངས་པ༔ ཁྱེད་བུད་མེད་འདི་གཏི་མུག་ 
ཆེ ཇི་སྐད་བྱས་ཀྱང་གོ་བ་མེད༔ ཆོས་སྐུ་འོད་གསལ་བསྟན་ཀྱང་མི་ཤེས 
སངས་རྒྱས་ངོ་སྤྲོད་བསྟན་ཀྱང་མཐོང་བ་མེད༔ བྱར་མེད་ཅིག་ཆོད་བསྟན་ཀྱང་ 
རྟོགས་པར་དཀའ༔ བུད་མེད་ཀྱི་ཆོས་འདི་འཁྱོགས་པ་མང༔ གོ་ཆ་ཆེར་གོནཿ 
སྐྱེས་པའི་འཁྲི་བ་ཆོད་ལ་བདུད་ཀྱིས་མ་ཁྱེར་བ་གཅིག་གྱིས༔ ལུས་ལ་བུ་མ་བསྐྱེད་ 
པར་ཉམས་ལེན་རྫོགས་ཆེན་ལ་གྱིས༔ སྣང་བ་གོང་དུ་འཕེལ་ཅིང་ཉམས་མྱོང་ 
སྐྱེད་དང༔ ལར་རང་སྙིང་རུས་ཆུང་བས་དཀའ་རབ་འོང་བ་འདྲ༔ འོན་ཀྱང་ 
ངའི་ཚིག་འདི་རྣམས་ལ་ཉོན་ཅིག བུད་མེད་བདག་འཛིན་ཆེ་བས་ཉོན་མོངས་ 
པ་རང་དགར་མ་གཏང༔ སེར་སྣ་བུད་མེད་ཆེ་བས་སྦྱིན་པ་འབད་ནས་ཐོངསཿ 
བློ་སྣ་བུད་མེད་མང་བས་བློ་ཕུགས་ཆོས་ལ་གཏོད༔ གཡེང་བ་བུད་མེད་ཆེ་བས་ 
ཅི་བྱེད་ཆོས་དང་བསྟུནཿ༔ བྱ་བ་བུད་མེད་མང་བས་ཅི་ཡོད་ཚོགས་སུ་བསྔོས
ཆགས་ཞེན་བུད་མེད་ཆེ་བས་ཞེན་ཆགས་མདུད་པ་ཁྲོལ༔ དུག་ལྔ་བུད་མེད་ཆེ་ 
བས་གཉེན་པོས་སླེབ་པར་གྱིས༔ ལེ་ལོ་བུད་མེད་ཆེ་བས་བརྩོན་འགྲུས་འབད་ 
ལས་གྱིས༔ གོ་བ་བུད་མེད་ཆུང་བས་སེམས་ལ་ལྟ་རྟོག་ཐོངས དེ་ལྟར་བྱས་ན་ 
ནམ་ཞིག་རྙེད་དེ་འོང༔ ཆོས་བྱ་བསམ་མེད་པའི་བློ་བརྟན་མ་ཚོ༔ འཆི་བ་ཡོང་
101

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
བསམ་མེད་པའི་བློ་རེངས་ཚོ༔ བླ་མ་ཁྱོ་རོགས་སུ་འགུགས་པའི་སྙིང་མེད་ཚོ༔ མཉེན་
བཤེས་སྡིག་ལ་བཀོད་པའི་སྡིག་དཔོན་ཚོ༔ ཕ་མིང་ཁ་འཆུས་ལུང་ལ་སྨོན་པའི་
རྗེས་མེད་མ་ཚོ འཁོར་བའི་གྲ་པཱུ་སྤེལ་བའི་ཁྱི་ཕག་མ་ཚོ 
ཉོན་མོངས་འདོད་སྲེད་ལ་ཞེན་པ་ཞེ་བྲོད་བྱེད་པའི་མོ་རྒོད་མ་ཚོ༔ ཆོས་གཅིག་
བྱ་སྙམ་ཡིད་ལ་བྲེང་བྲེང་འདུག་ སྡུག་བསྔལ་གྱི་རྩ་བ་འཁོར་བའི་བཙོན་ར་ 
ཡིན་ནོ༔ ཁྱིམ་ཐབ་སྤོངས་ཤིག༔ ཁྱིམ་བཟང་གི་ཁོལ་མོ༔ མི་གཡོག་གླ་མེད༔ 
ཉིན་མོའི་བྲན༔ ནུབ་མོའི་སྟན་ཡིན་མོད༔ ཁྱོ་ལྟོགས་ལས་ངན་གྱི་དགྲ་ཡིན་ཁྱོ་ 
ལམ་འགྲོ བུ་བྱམས་བདུད་ཀྱི་བསླུ་བྲིད་ཡིན་པས་ཆོས་ལ་ཚུདཿ༔ བུ་ངན་ལན་ 
ཆགས་སྙོག་པ་ཡིན་པས་འཁོར་བ་མ་སྤེལ༔ ནོར་རྫས་བསགས་ཚད་སེར་སྣ་སྡུག་ 
བསྔལ་གྱི་སྣོན་པ་ཡིན༔ གསོག་བྲུན་མ་བྱེད་ཞེན་པ་སྐྱུངས༔ ཕྱི་མ་ཡི་དྭགས་ 
གནས་སུ་སྐྱེ་ཉེན་ཡོད་པས༔ ཡོ་བྱད་ཡོད་ཚད་ཀྱིས་བླ་མ་དཀོན་མཆོག་མཆོདཿ༔ 
ལུས་ལ་དར་ཟབ་གསེར་གཡུས་བརྒྱན༔ ཞིམ་མངར་གྱིས་གསོས་ཀྱང༔ ཕུང་པོ་ 
གཡར་པོ་ཡིན་པས་ནམ་བོར་ཆ་མེད་པས༔ རྟག་ཏུ་ཚུལ་ཁྲིམས་ཀྱི་རྒྱན་ཐོགས་ 
ལ་བཟོད་པའི་གོ་ཆ་གོནཿ༔ དཀའ་ཐུབ་ཏིང་འཛིན་ཟོ་ཞིག༔ ཚེ་འདིའི་འབྲེལ་པ་ 
བསྐྱང་རྒྱུ་ཇེ་དཀའ་ལ་འགྲོ་བས༔ བྱ་བ་ཐོངས་ལས༔ བླ་མའི་གདམས་ངག་ཚེ་ 
ཕྱི་མའི་རྒྱགས་ཕྱེར་ཐོགས༔ སྨྲས་པའི་ཚིག་ལ་མཐའ་ཟད་པ་མེད་པས༔ དུག་ལྔ་ 
སྐྱེ་བའི་འཕོང་ར་སྤོངས་ལས་ནུས་ཚད་ཆོས་སྤྱོད་གྱིས༔ ཆགས་པ་སྤྱོད་པའི་ཐུན་ 
ཚོད་དེ་བཤོལ་ལསཿ༔ ཨ་ཏི་ཐོད་རྒལ་ཉམས་སུ་ལོངས༔ འདོད་ཆགས་གཡོ་བའི་ 
རྒྱང་གླུ་དེ་ཞོག་ལས༔ བླ་མ་ལ་གསོལ་བ་ཕུར་ཚུགས་སུ་ཐོབ༔ བལ་སྣམ་བཀལ་ 
ཐག་ཟིན་པ་མེད༔ བལ་གྲུབ་འཛིན་པ་སྤོངས་ལ༔ རང་གི་སེམས་ལ་བྱ་ར་གྱིས
102

༄༅། །ཟབ་གཏེར་ཆོས་ཀྱི་མཛོད་ཁང་།
བྱ་བའི་ལས་ལ་ཟིན་པ་མེད་པསཿ༔ ལྷོད་ཀྱིས་ཀློད་ལ་ཆོས་ཉིད་མ་བཅོས་པའི་ 
ངང་ལ་ལྟོས༔ དེ་ལྟར་བྱས་ན་ཚེ་འདིར་བདེ༔ སྣང་བ་ཡངས༔ ཚེ་རིངཿ༔ མིས་ 
ཁུར༔ ཕྱི་མར་སྐྱིད༔ མཛངས་མའི་ཆོས་ཀྱིས་སྡུག་ལ་བསྐྱལ་ནས༔ ཕྱི་མ་ངན་ 
སོང་གསུམ་དུ་དེ་བས་ཀྱང་སྡུག་པ་གཅིག་ཏུ་སྐྱེ་བས༔ ད་རུང་ཁྱེད་ལ་ཆ་མེད་ 
དམ་གསུངས༔ ས་མ་ཡཱ༔ རྒྱ་རྒྱ་རྒྱ
༈ཡང་སྐབས་གཅིག་ཏུ༔ འོ་སློབ་མ་གསར་རྙིང་ཐམས་ཅད་ཉོན་ཅིག༔ 
རྣལ་འབྱོར་པ་ཚེ་བློས་མ་ཐོངས་ན་འཁོར་བ་དང་འབྲེལ་མི་ཆོད༔ དེ་མ་ཆོད་ན་ 
ཉམས་ལེན་གྱི་དྲོད་རྟགས་འགག་པ་ཡིན༔ ལར་རེས་ཚེ་འདི་དྲན་ནས་སོ་ནམ་ 
བྱེད༔ རེས་ཕྱི་མ་དྲན་ནས་དགེ་སྦྱོར་བྱེད༔ རེས་དུག་ལྔའི་དབང་དུ་སོང་ནས་ 
སྡིག་པ་གསོགཿ༔ རེས་འགའ་བྱ་བ་བཏང་ནས་དགེ་བ་སྒྲུབ༔ རེས་འགའ་ངན་ 
རྟོག་རང་རྒྱུད་པར་བཏང་ནས་འཁྲུལ་པའི་བསམ་རྒྱ་སྐྱེདཿ༔ རེས་བློ་ཆོས་ལ་ཡུད་ 
རེ་འཛུད་པ་བཞིན་བྱེད༔ ལར་གཉིས་འཛིན་གྱི་གེགས་མ་སོལ་ན༔ ཆོས་ཟད་ 
མིང་བྲལ་དེ་མི་རྟོགས་པར་གད༔ དེའི་སྟོབས་ཀྱིས་ཚུལ་ཁྲིམས་ལ་ངོ་ལྐོག་ 
བྱེད༔ སེམས་བསྐྱེད་ཀྱི་བསླབ་བྱ་འཆོར༔ དམ་ཚིག་ལ་ཚོད་འཛུགས༔ འཁོར་ 
བའི་ཉེས་དམིགས་ཤུགས་ཀྱིས་འགག༔ སྒྲུབ་པ་ཕྱི་ཐལ་དུ་ལུས༔ གཉེན་པོ་ཁ་ལ་ 
འབྱམས༔ རྣམ་རྟོག་རྐུན་བུར་ཤོར༔ ཤེས་པ་འཁྲུལ་ཕྱིར་ཤོར༔ ཉམས་ལེན་སྣུམ་ 
འདྲེད་ཁྱེར༔ གོ་བ་གཞི་ལ་ལུས༔ དངོས་གྲུབ་ཡིད་སྨོན་དུ་ཤོར༔ འབྲས་བུ་ཕྱི་ 
དུས་སུ་ལུས་འགྲོ༔ འཁོར་འདས་ཀྱི་ཤན་གཅིག་ད་རེས་འབྱེད་པའི་དུས་འདིརཿ 
འཁྲུལ་སྣང་གི་ཕྱིར་མ་བཏང༔ མི་རྟག་རྒྱུད་ལ་ཁོལཿ༔ འཁྲི་བ་བཙན་ཐབས་སུ་ 
ཆོད༔ ཡེངས་མེད་གཉེན་པོ་རྟེན་ཅིག༔ འཁྲུལ་སྣང་རྒྱལ་བའི་དཀྱིལ་འཁོར་དུ་
103

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
སྒོམས༔ ཆོས་ཉིད་མངོན་སུམ་མི་འགུལ་གསུམ་དང་མ་བྲལ༔ འཁྲུལ་པའི་སྣང་ 
བ་འདི་དགྲ་ཐབས་མཁས༔ སེམས་འགྱུ་བ་འདི་ཅོལ་ཆུང༔ དགོས་འདོད་ཀྱི་ 
ནོར་བུ་འདི་དགྲ་ལ་མ་བསྐུར་བར་ཤེས་བཞིན་གྱིས་མེལ་ཚེ་སྐྱེད་ཅིག་གསུངས་
སོ ས་མ་ཡཱཿ རྒྱ་རྒྱ་རྒྱ
༈ ཡང་སྐབས་གཅིག་ཏུ བཙུན་མ་རྣམས་ཀྱིས་སློབ་དཔོན་ལ་ཞུས་པཿ ཨེ་ 
མ་སློབ་དཔོན་ཆེན་པོ་ལགས༔ བདག་ཅག་རྣམས་ཚེ་འདིར་སྐྱིད་པ༔ ཕྱི་མར་ 
སངས་རྒྱས་པ༔ ཅི་བྱས་དགེ་སྦྱོར་དུ་འགྱུར་བ༔ ཅི་ཤར་གྲོགས་སུ་འགྱུར་བ༔ 
སྐྱེས་པའི་འཁྲི་བ་ཆོད་པ་གཅིག་ཞུ་ཞེས་ཞུས་པས༔ སློབ་དཔོན་གྱི་ཞལ་ནསཿ ལས་ 
ངན་སྐྱེ་བ་དམན་པའི་ཨ་ནེ་རྣམས་གསོན་དང༔ སྔ་མ་ལས་ངན་བསགས་པས་ 
ད་ལྟ་སྐྱེ་བ་དམན༔ ད་རུང་ཚུལ་ཁྲིམས་བསྙེན་གནས་གཙང་མ་སྲུངས ལུས་ལ་ 
དགྲ་ཡོདཿ༔ བྱིས་པ་བཙས་པའི་སྡུག་བསྔལ་དྲག་པོས་མི་བྲེད་པའི་སྲན་མོ་ཆེ་ཚོ 
འདོད་སྲེད་བློ་ཡིས་ཐོངས༔ སྡོད་འཐག གཡོ་རྔོག་ལ་སོགས་དོན་མེད་གཞན་ 
གྱི་བྱ་བ་ལ་འབད་པའི་བརྟུལ་ཤུགས་མ་ཚོ ཚེ་འདི་བས་ཕྱི་མ་རིང་བས་ཕྱི་ 
མའི་དོན་དུ་ལྷ་ཆོས་རྒྱགས་ཕྱེ་ཐོགས༔ མ་ཕྱིད་དོགས་པ་སྙམ་པོ་ལ་སེར་སྣ་འཇུར་
འགེག་བྱེད་པའི་ཞིབ་ཏིག་མ་ཚོ བསགས་པས་ལུས་ནས་རང་ཡི་དྭགས་སུ་སྐྱེས་
པ་མི་ཚོར་བའི་བློ་རུལ་མ་ཚོ ཡོ་བྱད་ཡོད་ཚད་ཀྱིས་སྦྱིན་པ་ཅི་འགྲུབ་ཐོངས༔
གཞོན་པའི་ཚེ་ན་ཆོས་མི་དྲན་པར༔ ཁྱིམ་ཐབ་བཙོན་ཁང་དུ་འགྲོ་བའི་བསམ་ 
རླག་མ་ཚོ༔ ཁྱིམ་ཐབ་བྱས་པའི་རྟིང་ལ༔ སྐྱིད་ན་སྐྱིད་ཡུན་མེད་ལ༔ སྡུག་ན་ 
སྡུག་ཡུན་རིང་བསཿ ནུས་ཚད་ཆོས་སྤྱོད་གྱིས༔ ཆོས་ལ་གོ་བ་མེད་པར་གཏི་ 
མུག་མུན་པར་ཚུད་པའི་མུན་ནག་མ་ཚོ མི་ལུས་ཐོབ་ནས་ཆོས་མེད་དུ་འཆི་
104

༄༅། །ཟབ་གཏེར་ཆོས་ཀྱི་མཛོད་ཁང་།
བ་མ་དྲན་པ་ ཚོ་ཡ་རེ་ཆ༔ ཤི་ནས་མི་ལུས་དོན་ལྡན་ཐོབ་པའི་གདིང་ཡོད་དམ༔ 
སྐྱབས་འགྲོ་རེམ་ལས་གྱིས༔ འདུལ་ཁྲིམས་ཐུབ་པར་སྲུངས༔ རྫོགས་ཆེན་དོན་ 
ལ་སྒོམསཿ རང་བསླུ་ཚབས་ཆེ༔ ཕྱི་མ་དམྱལ་བར་འགྲོ༔ སངས་རྒྱས་བསྟན་པ་ 
སྣུབཿ ཕ་མིང་ལུང་ལ་གློན༔ ཀུན་གྱིས་འཕྱ་སྨོད་ཡོང་བས༔ བཙུན་མ་མ་ལོག་པ་ 
གཅིག་གྱིས་ཨང༔ ཁྱེད་དད་ཅན་ཀུན་ཉན་ན༔ སྐྱབས་གནས་སུ་བླ་མ་བཟང 
རྒྱང་ནས་གསོལ་བ་ཐོབ༔ ཚེ་འདིར་བཀྲ་ཤིསཿ༔ ཕྱི་མར་བདེ་སྐྱིད་འབྱུང་བསཿ༔ 
མཆེད་གྲོགས་ལ་དག་སྣང་སྐྱེདཿ ཚེ་འདིར་བྱིན་རླབས་འབྱུང ཕྱི་མར་ལམ་སྣ་ 
འདྲེན༔ མཆོད་པར་ཡི་དམ་བཟང ཚོགས་དང་གཏོར་མ་ཐོངས༔ ཚེ་འདིར་ 
ཅི་བསམ་འགྲུབ༔ ཕྱི་མར་འབྱོར་པ་ཐོབ༔ བཀུར་སར་བླ་མ་བཟང༔ བཀུར་བསྟི་ 
རིམ་འགྲོ་གྱིས༔ ཚེ་འདིར་མཐོང་ཆོས་ཡོང་ལ་ཕྱི་མར་ལན་ཆགས་འཁོར༔ ཕ་ 
མ་ཟླ་གྲོགས་མིག་བཞིན་ཁུར༔ འཕྲལ་དབང་བུད་མེད་ཆེ་བས༔ ཟས་ལ་ཡངས་ 
སུ་གྱིས༔ སྡོད་ས་དགོན་པ་ཡིན་གྱིས་བཙུན་མ་གྲོང་ཡུལ་དུ་མ་འགྲིམས༔ མཁན་ 
སློབ་སྙིང་བཞིན་སོམས་ལས༔ དྲུང་དུ་རྒྱུ་འགྲུལ་མ་རེམ༔ སྔོན་གྱི་ལན་ཆགས་ 
ཡིན་གྱིས་བུ་ཚ་ཆོས་ལ་ཚུད༔ ཚེ་འདིར་རང་ལ་ཕན༔ ཕྱི་མ་བུ་ལ་ཕན་པ་ཡིན༔ 
ཅིས་ཀྱང་རང་ཆོས་མགོ་ཐོན་པ༔ བླ་མ་མཁན་སློབ་ཀྱི་ཞབས་ནས་མི་འདྲུད་པཿ 
ཕ་མེད་ཀྱི་བུ་ཚ་མེད་པ༔ མཚམས་ལ་སྡོད་པའི་བསྒྲུབ་རྟགས་སུ་བུ་ཆུང་ངུར་ 
ཐོ་རེ་བ་དེ་མ་མཛད་ཅིག རྣམ་རྟོག་རང་འགགས་པ་དེ་སྣང་ལ་འཛིན་མེད་དུ་ 
ལྷག་གེ སྣང་ཐོག་ན་ཞི་གནས་དང་ལྷག་མཐོང་ཁྲིག་གེ༔ ཉོན་མོངས་པ་སྦལ་ 
རོང་པ་གཅིག་སྐྱེས་པའི་དུས་ན༔ དེ་རང་གི་ངོ་བོ་ལ་བལྟས་པས༔ གསལ་སྟོང་ 
གློ་བུར་གྱི་ངོ་བོར་རྗེན་ནེ༔ ཉོན་མོངས་པ་ཁོ་རང་གི་གཉེན་པོར་ཁོ་རང་སོང་སྟེ
105

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཉོན་མོངས་པ་མ་སྤངས༔ ཡེ་ཤེས་མ་བསྒོམས་པར་ཆོས་ཉིད་དུ་རྗེན་ནེ༔ དེའི་ 
དུས་ན་རང་རིག་ཡུལ་མེད་དུ་གསལ་ཞིང༔ མ་ནོར་བའི་ལུས་གནད་ཀྱིས་གཟིར་ 
བས མངོན་སུམ་རང་རིག་རྗེན་ནེ་འཁྱུག་གེ དབྱིངས་སྟོང་པར་ལུ་གུ་རྒྱུད་ 
བྲེངས་ཆགས་སུ་ཝལ་ཝལ༔ ཐིག་ལེ་མཐའ་དབུས་བྲལ་བར་འཁྱིལ་ལེ༔ འོད་ 
ལྔའི་རང་མདངས་ཁྲ་ལམ་མེ་བ༔ འདི་ལ་མ་ཡེངས་པར་རང་ཞལ་ལྟོས་ཤིག༔ རང་ 
མདངས་དང་ངོ་བོ་གཉིས་སུ་མེད་པ༔ རང་གསལ་ངོ་བོ་སྟོང་པ་གཅིག་འདུས་ 
པ་འདི་ངོ་ཤེས་སམ༔ དེ་ཚིག་ཏུ་ཟིན་པ་དང བློ་ཡུལ་དུ་གོ་བས་མི་ཕན༔ ཉོན་ 
མོངས་པ་ནམ་སྐྱེས་པའི་དུས་དེ་ཀར་དྲན་པས་ལོངས༔ དུས་རྟག་ཏུ་ལྷོད་དེ་ 
གློད་ལས་མ་བསྒོམས་པར་མ་ཡེངས་དང༔ དེ་ལྟར་བྱས་པས་བཤད་པ་ཚིག་ལ་ 
མི་ལྟོས༔ གོ་བ་ཡིད་ཡུལ་ལ་མི་རེ༔ རང་རིག་རང་ཐོག་ཏུ་ཕེབས༔ སྣང་བ་གྲོགས་ 
སུ་འཆརཿ༔ རྐྱེན་ཤར་བླ་མར་བཟང སེམས་ཀྱི་ཕུགས་གཏིང་འཁྲུས༔ གཉིས་ 
འཛིན་དྲི་མ་དག༔ གང་བྱུང་བོགས་སུ་ཐོནཿ༔ གང་ཤར་བསྒོམ་དུ་འཆར༔ རིགས་ 
དྲུག་གི་ཞིང་ཁམས་དང༔ བདེ་ཆེན་གྱི་གཞལ་ཡས་ཁང་ལ་ཁྱད་སྤུ་ཙམ་གཅིག་ 
མེད་པར༔ གང་ཤར་ཅིར་སྣང་ཡང་༔ དག་པ་ཡེ་ཤེས་ཀྱི་རྦ་ཀློང་ན་ཤིགས་སེ་བ་ 
འདི་ཤེས་སམཿ༔ འདི་ཤེས་ན་སྐྱེ་བ་ལ་རྒྱལ་ཕམ་མེད་པའི་ཆོས་ཡིན་པས་ད་རུང་ 
སྒོམས་ཤིག་གསུངས་སོ༔ ས་མ་ཡཱ རྒྱ་རྒྱ་རྒྱ༔ ཨཱཿཧཱུྃ༔
༈ ཡང་བཻ་རོས་ཞུས་པཿ ཨེ་མཿ༔ སློབ་དཔོན་ཆེན་པོ་ལགས༔ སྒོམ་ཞི་གནས་ 
ཀྱི་གེགས་སུ་གྱུར་པ་མཆིས་སམ་ཞུས་པས༔ སློབ་དཔོན་གྱི་ཞལ་ནས༔ སྒོམ་ཆེན་ 
པ་ཕལ་ལ༔ ཞི་གནས་ཀྱི་སྒོམ་སྲན་བསྐྱེད་ཀྱང་ས་ཆོད་མེད་པ་ཡོད༔ དེ་ཡང་ 
ཟབ་མོའི་དམ་ཆོས་ནི་མེད༔ མིང་སྒོམ་ཆེན་དུ་བཏགས༔ བླ་མ་མཚན་ལྡན་
106

༄༅། །ཟབ་གཏེར་ཆོས་ཀྱི་མཛོད་ཁང༌།
དང་མ་མཇལ་བའི་སྟོབས་ཀྱིས༔ རི་སུལ་དུ་སེམས་བཟུང་ཐལ་བ་ལ་བརྟེན་ནས༔ 
ཡུན་ཅི་ཙམ་བསྒོམས་ཀྱང་བོགས་མེད༔ བློ་འདུས༔ འཚུབས་སེ་བ༔ རྣམ་རྟོག་ 
དགྲར་བལྟས་པས་དུས་མིན་དུ་ཁམས་འདུས་ལྡང༔ གང་ཤར་བསྒོམ་དུ་མ་ཤེས་ 
པས་སྡུག་བཙིར་རླུང་བཟུང༔ རྣམ་རྟོག་བཀག་པས་ཁམས་ལོག༔ སྟོད་འཚངས་ 
རླུང་ནད་འབྱུང༔ ལུས་སེམས་བྱིང་རྨུགས་ཀྱིས་མྱོང་བ་མི་འཆར་བ་དམིགས་པ་ 
དང༔ མཚན་མ་ལ་རེ་བློ་གཏོད་པ༔ ཆོས་སྐད་ཟུང་འཇུག་བཏང་ན་བློར་མི་ 
ཤོང་བ་མངཿ༔ དེར་མ་གོལ་བ་གལ་ཆེ༔ ཞི་གནས་ཀྱི་གཞི་འཚོལ༔ ལྷག་མཐོང་ 
གིས་བོགས་འབྱིན་གསུངས༔ གཞན་ཡང་སྙིགས་མའི་དུས་སུ་རྣལ་འབྱོར་པ་འདུ་ 
འཛིར་དགའ༔ ཚིག་ལ་བདེན་པར་འཛིན་པ༔ ཚེ་འདིའི་བྱ་བྱེད་དང་མ་བྲལ༔ 
ཉམས་ལེན་དང་རྒྱབ་གྱེས༔ རིག་པ་ཡུལ་ལ་མ་ཡེངས༔ ཆགས་སྡང་གི་དགྲ་ 
ལྡང དེའི་སྟོབས་ཀྱིས་ཐ་མལ་གྱི་སྤྱོད་པ་རང་རྒྱུད་དུ་འཆོར༔ ཡང་ན་རང་ 
སྣང་དགྲར་མཐོང་༔ དོན་མེད་ཚིག་རྗེས་གཅོད་པ་མང་པོ་འབྱུང་སྟེ་སྙིང་རེ་རྗེ་ 
གསུངས་སོ༔ ས་མ་ཡཱ༔ རྒྱ་རྒྱ་རྒྱ༔
༈ ཡང་བཻ་རོས་ཞུས་པ༔ མི་ཚེ་གཅིག་པུ་འདིས་སངས་རྒྱས་པ་ལ་ཆོས་དུ་ 
དང་ལྡན་དགོས་ཞུས་པས༔ གསུངས་པ སེམས་ཅན་ཐམས་ཅད་ཀྱི་སེམས་ཉིད་ 
སངས་རྒྱས་ཀྱི་སྐུ་ཡིན་པས༔ སངས་རྒྱས་ལོགས་ནས་བཙལ་མི་དགོས༔ སེམས་ 
ཉིད་ཆེ་བའི་ཡོན་ཏན་དང་ལྡན་པས་རྩོལ་སྒྲུབ་མི་དགོས༔ གོང་དུ་བགྲོད་པའི་ 
ལམ༔ བྱ་བ་དང་བྲལ་བས་ལམ་བསྒྲོད་མི་དགོས༔ ས་ནས་སར་འཕར་བས་གོ་ 
རིམ་དང་སྦྱར་བས་ས་སྦྱང་མི་དགོས༔ སྒྲིབ་མེད་ཀྱི་ཡེ་ཤེས་རང་གསལ་བས་ 
སྒྲིབ་པ་སྦྱང་མི་དགོས༔ དེ་ལྔ་དང་གང་ལྡན་ཡང༔ ལུས་མིར་འདུག་ཀྱང་སངས་
107

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
རྒྱས་དངོས་ཡིན་མོད་གསུངས་སོ༔ ༈ ཡང་ཞུས་པ༔ ཆོས་མཁས་པ་སྐྱོན་དུ་ 
སོང་བ་བདོག་གམ་མི་བདོག་ཞུས་པས༔ གུ་རུའི་ཞལ་ནས༔ སྙན་ཚིག་ལོ་འདབ་ 
ལ་མཁས་ཏེ༔ དོན་ལ་མི་མཁས་པའི་སྐྱོན༔ དབུ་ཚད་རིགས་པ་ཐ་སྙད་ལ་མཁས་ 
ཏེ དོན་ལ་མི་མཁས་པའི་སྐྱོན༔ གཞུང་ཆེན་རྒྱུད་ལ་འབྱམས་ཏེ༔ ཡང་དག་ 
སྒོམ་མི་ཤེས་ན་སྐྱོན༔ སེམས་འཛིན་འཁྲིད་ལ་མཁས་པས་ལྟ་བའི་གདེང་མ་རྟོགས་ 
པས༔ ལྷའི་བསམ་གཏན་འདྲ་སྟེ་སྐྱོནཿ༔ དགོན་པར་སྡོད་མཁས་པས་སྣང་བ་ 
གྲོགས་སུ་ཁྱེར་མ་ཤེས་ན་སྒོམ་དཀའ་ལས་ཆེ་སྟེ་སྐྱོན༔ འཚུལ་འཆོས་ཁ་ཆོས་ལ་ 
མཁས་པས༔ རང་རྒྱུད་ཆོས་སུ་མ་སོང་ཤི་ནས་ནེ་ཙོར་སྐྱེས་ཏེ་སྐྱོནཿ༔ དེ་རྣམས་ 
མཁས་པས་སྐྱོན་དུ་སོང་བ་ཡིན་གསུངས་སོ༔ ཡང་ཞུས་པ༔ ཁ་ཅིག་ཆོས་ལ་ 
འགྲོ་ཟེར༔ ལོགས་ནས་བྱ་རྒྱུ་གཅིག་ཡོད་པ་སྐད་ཟེར་བར་གདའ༔ ལོགས་ནས་ 
བྱ་རྒྱུའམ་བཙལ་རྒྱུ་བདོག་གམ་མི་བདོག་ཞུས་པས༔
གུ་རུའི་ཞལ་ནས༔ རང་སེམས་སངས་རྒྱས་སུ་རྟོགས་ན་སངས་རྒྱས་པའི་རྒྱུ་ 
གཞན་ནས་བཙལ་དུ་མེད༔ སྣང་སྲིད་སེམས་སུ་རྟོགས་ན༔ བྱང་ཆུབ་ཀྱི་ལམ་ 
ལོགས་ནས་བཙལ་དུ་མེད༔ སེམས་ཉིད་སྟོང་པར་རྟོགས་ན་སྟོང་ཉིད་ལོགས་ནས་ 
བསྒོམ་རྒྱུ་མེད༔ འཁོར་བ་ལ་བློ་ལོག་ན་རྒྱལ་ཁམས་གཞན་དུ་འགྲོ་ས་མེད༔ སྡིག་ 
པའི་ལས་མ་བྱས་ནཿ དགེ་བའི་ལས་བྱ་རྒྱུ་མེདཿ ཆོས་ལ་ཕྱིན་ནས་བྱ་རྒྱུ་ཡོད་ 
པ་ངས་མ་མཐོང་གསུངས༔ འཁོར་བའི་ཉེས་དམིགས་ཤེས་ན་སློབ་དཔོན་ལོགས་ 
ན་མེད༔ སྙིང་རྗེ་རྒྱུད་ལ་སྐྱེས་ན་བྱམས་པ་ལོགས་ན་མེད་གསུངས་སོ༔ ཡང་ 
ཞུས་པ༔ ཉམས་བསྒོམ་ན་འཕེལ་ལམ ལ་ལ་ན་རེ༔ སྣང་བ་གྲོགས་ཡིན༔ ཉམས་ 
ཅིར་སྣང་ལ་སྐྱེ་ཟེར་ན་ཉམས་གང་འཕེལ གུ་རུའི་ཞལ་ནས༔ ཉམས་འཕེལ་བ་
108

༄༅། །ཟབ་གཏེར་ཆོས་ཀྱི་མཛོད་ཁང་
ལ་བློ་གཟུང་འཛིན་དང་བྲལ་དགོས་པ་ཡིན༔ གཟུང་འཛིན་དང་མ་བྲལ་བར༔ 
སྟན་རུལ་རུལ་བསྒོམས་ཀྱང་ཉམས་མི་སྐྱེ༔ སྣང་བ་གྲོགས་སུ་ཁྱེར་མ་ཤེས་པས་ལན་ 
པ་ཡིན དངོས་པོ་རང་དག སྣང་བ་རང་སངས་སུ་མ་ཤེས་པར༔ དྲན་ཚད་ 
དྲག་གཏམ་དུ་སྨྲ་ཞིང༔ མཐོང་ཚད་དངོས་པོར་བཟུང་བས་ཉམས་ལ་སྐྱེ་དུས་མི་ 
མཆི་གསུངས་སོ༔ ཡང་ཞུས་པ༔ རྫོགས་པ་ཆེན་པོ་ལ་ལྟ་བ་རྟོགས་པས་ཆོགཿ 
བསྒོམ་དུ་མེད་ཟེར་ན་དེ་ལྟར་ལགས་སམ༔ ཞུས་པས༔ སློབ་དཔོན་གྱི་ཞལ་ 
ནས༔ ལྟ་བ་རྟོགས་པས་མི་ཆོག་བསྒོམ་དགོས༔ སྣང་སྲིད་འཁོར་འདས་ཀྱི་ཆོས་ 
ཐམས་ཅད་རང་ལས་བྱུང་ཞིང་རང་ལ་རྫོགསཿ རང་རིག་པའི་ཡེ་ཤེས་ཡིན་པར་ 
ངོ་མ་ཤེས༔ ཤེས་ཀྱང་བརྟན་པ་མ་ཐོབ༔ གར་འགྲོ་ཆ་མེད༔ མི་གཅིག་དང་ 
འགྲོག་ཤེས་བྱེད་པ་ལ་ངོ་ཤེས་པས་མི་ཆོག༔ འདྲིས་སུ་འཇུག་དགོས༔ འདྲིས་ནས་ 
ཀྱང་ཐ་ཚིག་བྱེད་དགོས་གསུངས་སོ༔ ལར་སྒོམ་པ་ལ་ལྟ་བ་རྟོགས་དགོས༔ མ་ 
རྟོགས་པར་སྒོམ་པ་མེད༔ མཐར་ཕྱིན་ཟད་ས་ལ་སྐྱེལ་བ་ལ་བསྒོམ་དགོས༔བསྒོམས་
པས་སྣང་བ་བཞི་ཡི་འཆར་ཚུལ་ཡོང་བ་དེ་ལྟར་ཡིན་གསུངས་སོ 
ཡང་ཞུས་པ༔ འཁོར་བའི་མཚན་ཉིད་གང་ལགས༔ དེ་ལས་ཐར་པའི་ཐབས་ 
གང་ལགས་ཞུས་པས༔ གུ་རུའི་ཞལ་ནས༔ འཁོར་བའི་མཚན་ཉིད་སྡུག་བསྔལ་ 
གྱི་ལུ་གུ་རྒྱུད་འདི་ཡིན༔ དེ་ལས་ཐར་པར་འདོད་ན་སྒྲུབ་དགོས༔ བདེ་བ་ 
འདོད་ན་ཁྱིམ་ཐབས་སྤོང་དགོས༔ སྐྱེས་བུ་ཁྱིམ་ཐབ་མི་སྤོང་ན༔ སྡུག་བསྔལ་ 
ལས་ཐར་པའི་དུས་མི་འོང་གསུངས་སོ༔ ཡང་ཞུས་པ༔ མི་ལུས་ཐོབ་པའི་རྒྱུ་སྡོམ་ 
པ་ལགས་སྐད་ན༔ སྡོམ་པ་མེད་པས་མི་ལུས་མི་ཐོབ་བམ་ཞུས་པས༔ སློབ་དཔོན་ 
གྱི་ཞལ་ནས སྡོམ་པ་བསྲུངས་པས་མི་ལུས་ཐོབ་པར་འདོད༔ དེ་ལ་འདོད་པ་
109

༄༅། །ཨོ་རྒྱན་རྗེ་་འབངས་འདུས་ པའི་ཟབ་ཆོས་ཀྱི་སྙིང་པོ་གཅེས་བཏུས།
ཐེང་དགོས༔ བྱང་ཆུབ་ཀྱི་སེམས་འབྱོངས་དགོས་པ་ཡིན༔ སྐྱབས་འགྲོའི་སྡོམ་ 
པ་ཡང་མ་ཆགས་པར རྫས་ཡོ་བྱད་ལ་སུ་བས་ཆགས་འཛིན་ཆེ་བའི་སྡོམ་པ་
ལ་གནས་པར་ཁས་ལེན་པའི་མི་མང་པོ་ཡོང་བར་གདའ་སྟེ འདོད་པ་མི་ལུས་ 
འདོདཿ ཤི་ནས་ངན་སོང་ལས་ཐར་བར་དཀའ་འོ་གསུངས་སོ༔ ཡང་ཞུས་པ༔ 
ཉོན་མོངས་པ་ཡེ་ཤེས་སུ་འཆར་བ་གཅིག་ཞུ་དང་བྱས་པས༔ གུ་རུའི་ཞལ་ནས 
ཉོན་མོངས་པ་ཡེ་ཤེས་སུ་འཆར་བ་ལ སེམས་ཉིད་དངོས་པོ་དོན་གྱི་གནས་ 
ལུགས་མཐོང་དགོས༔ དངོས་པོ་དོན་གྱི་གནས་ལུགས་ཤེས་ཙ་ན༔ གང་ཤར་ 
ལམ་དུ་སློང་བ་གཅིག་ཡིན་ཏེ༔ ཉོན་མོངས་པ་རང་དགར་སྤྱད་པས་དངོས་པོའི་ 
གནས་ལུགས་རྟོགས་དུས་མེད༔ ཆུ་འཁྱིལ་པའི་དཀྱིལ་ནས་མེ་ཡོང་བ་དཀའ་ 
མོར་གདའ་གསུངས་སོ༔ ཡང་ཞུས་པ༔ འོ་ན་ཆོས་མང་པོ་ཤེས་པས་སངས་རྒྱས་
པ་ལ་ཕན་ནམ་མི་ཕན་ཞུས་པས༔ གུ་རུའི་ཞལ་ནས༔ ཆོས་ལ་བློ་མ་འབྱོངས་ན་ 
ཤེས་པས་མི་ཕན༔ ཆོས་འོང་པ་ལ་འཁོར་བ་ལ་བློ་མི་འཛིན་པ༔ འདུས་བྱས་ཀྱི་ 
མཚན་ཉིད་མི་རྟག་པར་གོ་བ༔ སྣང་བ་སྒྱུ་མར་ཤེས་པ འཇིག་རྟེན་གྱི་ཆོས་ལ་ 
བློ་སྣ་ལོག་པ་གཅིག་མེད་ན༔ ཆོས་འོང་པ་མིན༔ འཁོར་བ་ལས་བློ་སོར་གཅིག་ 
མ་འཕགས་པར༔ སྔགས་ཚིག་གི་ང་རྒྱལ་གྱིས་སྙེམས་ནས་ཆེ་ཁེངས་པ་གཅིག་ 
གདའ་སྟེ༔ འཆི་ཙ་ན་ཐ་མལ་དུ་འགྲོ་གསུངས༔ ཆོས་བྱས་པས་སྡིག་ཏུ་འགྲོ་བ་ 
ཡང་ཡོད་གསུངས གང་ལགས་ཞུས་པས
རྟག་ཏུ་སྡིག་པ་ལ་སྦྱོར་བའི་སློབ་དཔོན་བརྟེན་ནས་ཅི་བྱེད༔ ཕ་མ་ལ་སྡང་བའི་
ཆོས་ཀྱིས་ཅི་བྱེདཿ༔ སྲོག་བཅད་ནས་དགེ་རྩ་བྱེད་པའི་འབྲས་བུ་དམྱལ་བར་སྐྱེ་ 
བ་དེས་ཅི་བྱེད༔ སེམས་ཅན་ལ་གནོད་པ་སྐྱེལ་བའི་དཀོན་མཆོག་མཆོད་པས་
110

༄༅། །ཟབ་གཏེར་ཆོས་ཀྱི་མཛོད་ཁང་།
ཅི་བྱེད༔ ཆོས་ལ་མོས་པ་མེད་པའི་བཀའ་ལ་ཉོ་ཚོང་བྱས་ནས༔ བསླུས་པའི་ 
འབྲས་བུ་དམྱལ་བར་འགྲོ་བ་དེས་ཅི་བྱེདཿ ཡང་ཆོས་ལ་མེད་པའི་ཁེངས་དྲེགས་ 
ཀྱི་ཕྱིར་བྲིས་ནས་བསོད་ནམས་གསོག་པ་དེས་ཅི་བྱེད༔ མཆོད་གནས་མ་དག་ 
པ་ལ་དར་མ་བཀླགས་པས༔ ཡོན་མཆོད་གཉིས་ཀ་དམྱལ་བར་འགྲོ་བ་དེས་ཅི་ 
བྱེདཿ རང་ལ་ཆོས་མེད་པར་གཞན་པའི་མཆོད་གནས་བྱས་ནས་ལྗིད་པའི་ཁུར་ 
རྫས་གསོག་པ་དེས་ཅི་བྱེད༔ དེ་རྣམས་ཆོས་བྱས་པས་ཆོས་སུ་མི་འགྲོ་བར་ངས་ 
མཐོང་གསུངས༔ ལར་དུས་ཀྱི་མཐའ་ལ་ཐུག་པའི་ཚེ༔ རྣལ་འབྱོར་པ་ལུང་མ་ 
བསྟན༔ དད་པའི་རྩི་ཡིས་མ་ཐེབས མི་རྟག་པ་རྒྱུད་ལ་མ་འཁེལ༔ འཁོར་བའི་ 
ཉེས་དམིགས་མི་དྲནཿ༔ རྒྱུ་འབྲས་ཀྱི་རྟེན་འབྲེལ་མ་གོ༔ ཡང་དག་གི་བླ་མས་མ་ 
ཟིན༔ ལྟ་བའི་གདེང་དང་མི་ལྡན་པའི་བཏང་སྙོམས་པོ༔ ཡིད་ལ་ཆོས་འདོད་ 
ཀྱང་ལག་ལེན་གང་ཡང་མི་འགྲུབ དེའི་སྟོབས་ཀྱིས་གཉེན་པོའི་དྲན་པ་ཤོར 
བདེ་བའི་ཏིང་འཛིན་རྨུགས༔ གསལ་དྭང་གི་ཡེ་ཤེས་སྟོར༔ རིག་པའི་རྣོ་ངར་ཞི 
དགེ་སྦྱོར་གྱི་འཕེལ་ཆ་ཆད༔ ཉམས་མྱོང་གི་རྩི་དང་བྲལ༔ བརྩོན་འགྲུས་ཀྱི་ 
ལྕགས་མེད་པས་དགེ་སྦྱོར་བཏང་སྙོམས་སུ་ལུས༔ ལྷག་མཐོང་གི་ཡེ་ཤེས་མེད་ 
པས་དོན་ལ་ངེས་ཤེས་མ་སྐྱེས༔ བདེ་སྟོང་ངང་ལ་འཐས་པས་ཡོན་ཏན་ལ་འཕེལ་ 
མེད རིག་པའི་རྩལ་མ་འབྱོངས་པས་སྐུ་གསུམ་གྱི་ལམ་འགགས༔ མི་ཚེ་རི་ལ་ 
བསྐྱལ་ཡང་སངས་རྒྱས་ལ་སྐད་ཅིག་གིས་ཉེར་མ་སོང༔ བསམ་གཏན་གྱི་རོ་ལ་ 
ཆགས་པ་རྣམས་སྙིང་རེ་རྗེ༔ ཨ་ཏི་སྙིང་ཐིག་འདི་རྩོལ་བ་དང་བྲལ་བའི་ཆོས་ 
ཡིན་པས༔ ཆོས་ཉིད་རིག་པས་བསྐོར་བས་བསྐོར་བ་བྱ་མི་དགོསསཿ སངས་རྒྱས་ 
སྣོད་བཅུད་རིག་པས་ལྷ་ཁང་བཞེང་མི་དགོས༔ ཆོས་ཉིད་མངོན་སུམ་རང་ཞལ་
111

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ལྟ་བས༔ བྲིས་སྐུར་ལྟ་མི་དགོས༔ མ་བཅོས་ཀློང་དུ་ལོངས་སྤྲུལ་ཞིང་ཁམས་རྒྱས་ 
པས་མཆོད་པ་འབུལ་མི་དགོས༔ སེམས་ཉིད་ཡེ་ནས་གྲོལ་བས་རབ་ཏུ་བྱུང་མི་ 
དགོས སྒྲིབ་པ་ཡེ་ནས་དག་པས་ཁྲུས་དང་གཙང་སྦྲ་བྱ་མི་དགོས༔ གཉིས་མེད་ 
ཟབ་མོའི་ཀློང་དུ་གྱུར་པས་ཟས་བསྲུང་ལྟོགས་པར་སྡོད་མི་དགོས༔ ལྷུན་གྲུབ་
ཐོད་རྒལ་རང་མདངས་རིག་པ་ལ་བལྟས་པས༔ ཕྱག་འཚལ་མདོ་ཟློས་བྱ་མི་དགོསཿ 
ཨ་ཏི་རྟོགས་པ་ལ་ཉན་བསམ་ཤེས་རབ་ཀྱི་གོ་བས་འབད་མི་དགོསདེ་ལྟར་
རྟོགས་ན་འདུས་བྱས་ཀྱི་དགེ་རྩ་བྱ་མི་དགོས་ཏེ༔ དེ་མ་ཡིན་པའི་ཚིག་ལ་བརྟེན་ 
ནས་དགེ་རྩ་རྒྱུན་བཅད་ན་ཤི་ཙ་ན་ཕམ་པོར་མཆི་གསུངས༔
ཡང་ཞུས་པ༔ ཆོས་ལ་ཆོས་མ་ཡིན་པ་དུ་བདོག་ཞུས་པས༔ སློབ་དཔོན་གྱི་ 
ཞལ་ནས༔ ཆོས་ལ་ཆོས་མ་ཡིན་པ་ལྔར་མ་སོང་བ་གཅིག་དགོས༔ གྲགས་པ་གཏམ་ 
སོགས་པའི་ཆོས་བྱ་བ༔ དགེ་སྦྱོར་བཟང་ལོ༔ ཆོས་མཁས་ལོ༔ དཔེ་ཟབ་ལོ 
བསོད་ནམས་ཆེ་ལོ་ལོའི་ཆོས་དང་མ་བྲལ་བ་ཐམས་ཅད་གཏམ་སོགས་ཡིནཿ དེར་
མ་སོང་བ་གཅིག་དགོས༔ སྨྲ་མཁས་ཁའི་ཆོས་བྱ་བ་ནེ་ཙོ་ལྟ་བུར་མ་སོང་བ་གཅིག་ 
དགོས༔ དབུལ་པོ་ཟས་ནོར་འཚོལ་བའི་ཆོས་བྱ་བ༔ ཡོ་སྤྱད་ཆོ་ག་ལ་སོགས་ 
པས་ཚེ་འདིར་ཟས་ནོར་བག་ཙམ་ལས༔ ཕྱི་མར་རང་ལ་མི་ཕན་ཏེ དེར་ཡང་ 
མ་སོང་བ་གཅིག་དགོས༔ ཟོག་པོ་མི་མགོ་སྐོར་ཆོས་བྱ་བ༔ གདམས་ངག་ཟབ་ 
མོ་ཡིན སངས་རྒྱས་ལག་བཅངས་ཡིན་ཟེར་ནས་སྟོན་པ་རྣམས་རྨོངས་པ་མགོ་ 
སྐོར་བའི་ཆོས་ཡིན༔ དེར་ཡང་མ་སོང་བ་གཅིག་དགོས༔ འདུ་འཛི་གཡེང་བ་ 
སྐྱེད་པའི་ཆོས་བྱ་བ༔ རྟེན་བཞེངས་པ་གནས་གཞི་སྐྱོང་བ་ལ་སོགས་པའི་ཆོས་ 
སུ་མི་འགྲོ་བར༔ མིང་ཆོས་སུ་བཏགས་པ་དོན་ཟབ་མོ་ལ་གཡེངས༔ དེ་རྣམས་
112

༄༅། །ཟབ་གཏེར་ཆོས་ཀྱི་མཛོད་ཁང་།
སུ་མ་སོང་བ་གཅིག་དགོས༔ འོ་ན་གང་ཡིན་ནཿ སྐྱེ་ཤི་ལ་འཇིགས་པའི་ཆོས་ 
གཅིག་བྱ་དགོསཿ དེ་བྱེད་པ་ལ་རྒྱུ་འཁོར་བ་ཡིན་པས་འཁོར་བ་ལ་སྐྱུག་ལོག་ 
དགོས༔ རྐྱེན་མི་ལུས་ཡིན་པས་མི་ལུས་ཐོབ་དཀའ་བ་ལ་བསམ་ན་ད་རེས་བྱ་ 
དགོས༔ འབྲས་བུ་སྡུག་བསྔལ་ཡིན་པས་སྡུག་བསྔལ་ལས་བློ་ལོག་ནས་བདེ་བ་ལ་ 
འཇོག་དགོས༔ དེ་གསུམ་བྱུང་ན་སྐྱེ་ཤི་ལས་ལོག་པའི་ཆོས་འོང་བ་ཡིན་ཏེ༔ དུས་ 
ད་གཟོད་ཀྱི་མི་འཁོར་བ་ཉམས་དགའ་རུ་རེ་ནས་མཁར་ཁྱིམ་འཛིན༔ མི་ལུས་ 
རྟག་ཏུ་རེ་ནས་སྡུག་བསྔལ་ལ་རྒྱན་དུ་མཐོང་བའི་མིས་ཆོས་འོང་བར་དཀའ་བ་ 
འོང་གསུངས་སོ༔ ལར་དགེ་སྦྱོར་ཉམས་སུ་ལེན་པ་ལ་རྣམ་རྟོག་རྐུན་བུའི་གེགས་ 
བྱ་བ་ཡོད༔ རྣལ་འབྱོར་པ་དད་པ་ཆུང་བ༔ ངེས་དོན་ཨ་ཏི་མ་རྟོགས་པ༔ གོམས་ 
པ་ཆུང་བ༔ ཡང་དག་གི་དོན་མི་བརྟན་པ༔ ཤེས་རབ་ཆུང་བས་ལྟ་བའི་གདེང་ 
མེད་པའི་རིགས་ཀུན་ལ་འོང༔ རྟགས་ནི་མཚམས་དགེ་སྦྱོར་ནམ་བྱས་པའི་ཚེ 
ཉོན་མོངས་པའི་ཚེར་མ་ལྡང༔ སྒོམ་དར་གཅིག་ཀྱང་མི་ཆགས༔ བློ་རྟོག་ཕྲ་ 
མོའི་རྟོག་པ་ལྡང གོམས་འདྲིས་མང་ཡང་ངན་རྟོག་གི་བག་ཆགས་མི་ཆོད༔ གཉུག་ 
མའི་གཞི་རྩ་མ་ཆོད་ན་བསམ་གཏན་གྱི་ཚེར་མ་ལྡང་གསུངསཿ 
དེའི་སྟོབས་ཀྱིས་རང་གིས་མི་ཚོར་བའི་འོག་འགྱུ་ཕྲ་མོ་གཅིག་ལ་འཁྲས་པས
འགྱུ་བའི་རྟོག་པར་རྒྱུན་དུ་འབྱམས་ཏེ༔ ཡང་དག་ཁྲེགས་ཆོད་དོན་ལས་གཡེངས་ 
པའོ༔ ལར་སྙིགས་མའི་དུས་སུ༔ སྒྲུབ་པ་ཡུད་ཙམ་གཅིག་ལས་མ་བྱས་པར་ 
བསོད་ནམས་ཡུན་ཙམ་ལ་ང་རྒྱལ་དྲེགས་པ་སྐྱེས༔ རྣལ་འབྱོར་པ་གཞན་ལ་ཁྱད་ 
གསོད་སྨྱ༔ རང་ཉིད་དགའ་བྲོད་ལ་ཆགས་པས༔ རི་ཁྲོད་དབེན་པ་རྒྱབ་ཏུ་ 
སྐྱུར༔ གྲོང་ཡུལ་གཡེང་བ་དང་དུ་བླང་༔ ཟབ་མོའི་སྒོམ་སྒྲུབ་རྒྱབ་ཏུ་བོརཿ༔ ཤ་
113

ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཆང་གི་ལོངས་སྤྱོད་དང་དུ་བླང་༔ ཆོས་སྤྱོད་ཀྱི་སྐལ་ལྡན་རྒྱབ་ཏུ་སྐྱུར མི་ནག་ 
གི་མཐུན་སྦྱོར་དང་དུ་བླང་༔ རབ་བྱུང་གི་གཡོག་འཁོར་རྒྱབ་ཏུ་བོར༔ བུད་ 
མེད་བུ་ཚ་དང་དུ་བླང་༔ བདག་མེད་ཀྱི་ཡེ་ཤེས་རྒྱབ་ཏུ་བོར༔ བདག་འཛིན་ 
འདྲེ་སྲུང་དང་དུ་བླང་༔ དུས་གཏན་གྱི་སོ་ནམ་རྒྱབ་ཏུ་སྐྱུར༔ ཚེ་འདིའི་འདུན་ 
མ་དང་དུ་བླངས༔ སངས་རྒྱས་ཀྱི་ལམ་བོར༔ འཁོར་བའི་གནས་སུ་ལྟུང་བ་མང་ 
གསུངས་སོ 3ཨཱཿ ཧཱུྃཧཱུྃༀ༔ ཡང་སྐབས་གཅིག་ཏུ༔ སློབ་དཔོན་ཆེན་ 
པོ་ལ་སྙན་ཆེན་དཔལ་དབྱངས་ཀྱིས་ཞུས་པ༔ རྫོགས་པ་ཆེན་པོ་འདི་ཉིད་ངོ་སྤྲོད་ 
དུར་འདུས་ཤིང་དྲིལ་བ་ལགས་ཞུས་པས༔ སློབ་དཔོན་གྱིས་གསུངས་པཿ སྤྱིར་ 
ཕྱི་ནང་གི་ཆོས་ཐམས་ཅད་ངོ་བོ་རང་བཞིན་ཐུགས་རྗེ་གསུམ་མམཿ༔ སྣང་རིག་ 
སྟོང་གསུམ་མིན་པ་མེདཿ དེ་སྐུ་གསུམ་གྱི་ངོ་བོ་ཡིན༔ གཞིའི་སྐུ་གསུམ་ནི 
རང་གི་སེམས་ཅིའི་ངོ་བོར་ཡང་མ་གྲུབ༔ སྤྲོས་པ་ཐམས་ཅད་བྲལ་བའི་དབྱིངས་ 
སྟོང་པ་དེ་ཆོས་སྐུ་ཡིན༔ དེ་སྟོང་པ་ཅང་མེད་དམ༔ བེམ་པོ་ལྟ་བུ་མ་ཡིན༔ སྟོང་ 
པ་དེ་ཉིད་རང་རིག་སྟོང་གསལ་རང་གཞན་སྣ་ཚོགས་སུ་རིག་པ་དེ་ལོངས་སྐུའོ༔ 
སྟོང་རིག་དེའི་མདངས་མ་འགགས་པར་རང་སྣང་བ༔ གཟུང་ཡུལ་སྣ་ཚོགས་སུ་ 
ཤར་བ་འདི་སྤྲུལ་སྐུ་ཡིན༔ སྐད་ཅིག་གཅིག་གི་སྟེང་ན་རིག་པ་རྡོ་རྗེ་ལུ་གུ་རྒྱུདཿ 
ངོ་བོ་སྟོང་པ་གཟུང་ས་མ་རྙེད་པ་དེ་ཆོས་སྐུ རང་གསལ་དུ་སྣང་བའི་ཡུལ་དུ་ 
ལམ་ལམཿ ཁ་དོག་ལྔར་གསལ་བ་འདི་ལོངས་སྐུ༔ ཐུགས་རྗེ་མ་འགགས་པར་ 
འགྱུ་བ་དང འགུལ་བ་དང༔ འཕྲིག་པའི་རྣམ་པ་ཅན་དེ་ནི་སྤྲུལ་པའི་སྐུའོ༔ བླ་ 
མས་ངོ་སྤྲད་པ་དེར་ཡིད་ཆེསཿ མྱོང་བས་ལག་ཏུ་བླང་དུ་མི་རུང་ཡང་གསལ་ 
བ་དེ་སྤྲུལ་སྐུའོ༔ ཉམས་སྣང་གོང་དུ་འཕེལ༔ སྐུ་དང་ཞིང་ཁམས་རྒྱས་པ་དེ་ལོངས་
114

།ཟབ་གཏེར་ཆོས་ཀྱི་མཛོད་ཁང་།
སྤྱོད་རྫོགས་སྐུ ཆོས་ཟདཿ བློ་ཟདཿ འཛིན་པ་ཟད༔ ཀ་དག་གི་ཀློང་དུ་ཟག་པ་ 
ཟད་པས་སྒྱུ་ལུས་ལྷག་མེད་དུ་ཡལ་བ་དེ་ཆོས་སྐུ་ཡིན༔ ངོ་སྤྲོད་གསུམ་དུ་འདུས་ 
ཏེ༔ ཉོན་མོངས་པ་དང ཤེས་བྱའི་སྒྲིབ་པ་ཐམས་ཅད་ཟད་པར་བྱེད་པའི་ངོ་ 
སྤྲོད་སྔོན་འགྲོ་རུ་ཤན་དབྱེ་བ་དང་གཅིག༔ གདོད་མའི་གཤིས་ལུགསཿ རང་
གནས་ངོ་བོའི་འདུག་ཚུལ་རང་ཐོག་ཏུ་ངོ་སྤྲད་པ་ཁྲེགས་ཆོད་དང་གཉིས༔ རིག་
པའི་རང་རྩལ་ཡེ་ཤེས་རང་མདངས་སུ་ལྟ་ཞིང༔ འཁྲུལ་སྣང་བློ་འདས་སུ་ངོ་སྤྲད་ 
པ་ཐོད་རྒལ་དང་གསུམ་དུ་བསྡུ་བ་ཡིན་གསུངས༔ ལར་སྙིགས་མའི་དུས་སུ་རྣལ་ 
འབྱོར་པ་ཤེས་རབ་ནི་ཞན ཐོས་པ་ཆུང་བ་ལ་ནི་འཇུག༔ ལྟ་བ་མ་གོ་བའི་སྒོམ་ 
པ རང་གི་ལྟ་སྒོམ་ལ་ཕྱོགས་འཛིན་ཆེ གཞན་གྱི་གྲུབ་མཐའ་ལ་གཤེ་སྐུར་ 
འདེབས༔ ཚོགས་གཉིས་ཀྱི་སྟོབས་ནི་ཞནཿ སྒྲིབ་པ་རྣམ་གཉིས་ཀྱི་དག་ལུགས་ 
ནི་དམནཿ༔ རྩ་བ་བདག་ཏུ་འཛིན་པ་སྤོང་ཚུལ་ནི་ཆུང་༔ ཉོན་མོངས་དུག་ལྔའི་ 
སྒྲོལ་ལུགས་ནི་ཞན༔ བདག་འཛིན་གྱི་སྟོད་ཕུར་ནི་དམ༔ དགེ་སྦྱོར་གནད་དུ་ནི་ 
མ་སོང༔ ལུས་ངག་གི་བདེ་བ་ལ་ཞེན༔ འདོད་ཁམས་ལྷ་མིར་གོལ༔ སེམས་ཉིད་ 
མི་རྟོག་པ་ཙམ་ལ་ཆགས༔ གནས་གཙང་ལྷར་གོལ༔ བདེ་ལ་མི་རྟོག་པར་ཆགསཿ 
འདོད་ཁམས་ལྷར་གོལ༔ སྟོང་ལ་མི་རྟོག་པར་ཆགསཿ གཟུགས་མེད་ཀྱི་ལྷར་ 
གོལ༔ དབང་པོའི་ཡུལ་རྒྱུན་འགགས༔ ནམ་མཁའ་མཐའ་ཡས་སུ་གོལ༔ གཉིད་
འཐུག་པོ་ལོག་པ་ལྟར་བྱུང་ཚོར་འགགས་ན་ཅི་ཡང་མེད་པའི་སྐྱེ་མཆེད་དུ་གོལ༔
ཤེས་ངོ་ལ་གསལ་ཡང་སྣང་ངོར་འགག་ནཿ རྣམ་ཤེས་མཐའ་ཡས་སུ་གོལཿ དེ་ཤི་ 
འཕོས་དམྱལ་བར་སྐྱེ དེ་བས་ན་གོལ་སྒྲིབ་གདར་ཤ་གཅོད་པ་གཅེས་པ་ལགས་ 
སོ གསུངས་སོ༔ ས་མ་ཡཱཿ རྒྱ་རྒྱ་རྒྱ༔ཧཱུྃyh[ཙྪཱlqrjq1? ༈ དེ་ནས་
115

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས
བཙུན་མོའི་ནང་ནས་དཀར་སྐྱིད་གཡུ་ལྕམ་བྱ་བ༔ བཻ་རོའི་སློབ་མ་དད་པ་དང་ 
ལྡན་པ་དེས་ཞུས་པ༔ སློབ་དཔོན་རིན་པོ་ཆེ༔ ཅི་ནས་ཀྱང་དགེ་སྡིག་གི་རྒྱུ་ 
འབྲས་གོ་བས་འཁོར་བ་འདི་ལ་འཇིགས༔ ནམ་ཡང་འཆི་བ་ཡོད་པས༔ ཆོས་ 
མིན་པས་ཕན་པ་མེད་པར་ནི་གོ ཚེ་འདི་ཕྱི་གཉིས་འགྲུབ་པའི་གདམས་པ་གཅིག་ 
རང་ཞུ་དགོས༔ ཞེས་ཞུས་པསཿ
སློབ་དཔོན་གྱི་ཞལ་ནས༔ བློ་དམན་གོ་བ་ཆུང་བའི་ཁ་མཁས་མིག་སྒྲིན་མ་ཚོ་ 
ཉོན་ཅིག༔ ཚེ་འདི་ཡུད་ཙམ་ཡིན་གྱིས་འདིའི་དོན་དུ་སྡིག་པ་མ་བྱེད༔ འདི་ 
བས་ཕྱི་མ་རིང་བས་གཡོ་ཁྲམ་སྡིག་པ་མ་བྱེད༔ འདིར་ངན་ཕྱི་མ་ལྗི་བས་ཁྱོ་ 
དམན་སྐྱེས་པའི་སྐྱེས་པ་སྤོངས་ཤིག༔ རང་འཆི་བའི་དུས་སུ་རྣམ་སྨིན་དྲན་ཡོང་ 
བས་སྡིག་པ་མ་བྱེད༔ ཡོ་བྱད་ཡོད་ན་བླ་མ་དང་དཀོན་མཆོག་མཆོདཿ༔ འདི་ 
དང་ཕྱི་མ་གཉིས་ཀར་བྱིན་རླབས་འབྱུང་བར་ངེས ཡོ་བྱད་མེད་ན་མེད་པ་ཙམ་ 
གྱི་བསོད་ནམས་ཆེ༔ ལྟོགས་པའི་མིའམ༔ སྒྲུབ་པ་བྱེད་པའི་མི་ལ་ཟས་སྐོམ་ཅུང་ 
ཟད་ཙམ་རེ་བྱིན་ཡང་སྦྱིན་པར་འགྱུར༔ གྲུབ་ན་བླ་མ་གོང་མ་རྣམས་ལ་ཟས་ནོར་
ཇི་ཙམ་ཕུལ་ཡང་བརྒྱ་འགྱུར་དུ་འཕེལ༔ མ་གྲུབ་ན་སྟོན་མོ་ཙམ་གཅིག་དྲངས་
ན་ཡང་ཕྱི་མ་ཡི་རྒྱགས་ཕྱེར་འགྱུར གྲུབ་ན་བདེ་གཤེགས་བཀའ་ལ་ཀློག་འདོན་
བྱས་པས་ཕྱི་མའི་འབྲས་བུར་འགྱུར མ་གྲུབ་ན་མདོ་ཚར་གཅིག་གིས་ཀྱང་ཡུན་
གྱི་སྒྲིབ་པ་སྦྱོང༔ གྲུབ་ན་ཡི་དམ་ལྷའི་བཟླས་བརྗོད་བྱ༔ ཚེ་འདིའི་བར་ཆད་ 
སེལ་ཞིང་ཕྱི་མའི་སྒྲིབ་པ་སྦྱོང༔ མ་གྲུབ་ན་སྐྱབས་འགྲོ་ཚིག་གསུམ་བྱས་ཀྱང༔ 
འདི་ཕྱི་ཡི་སྐྱབས་སུ་འགྱུར༔ གྲུབ་ན་སྡོམ་ཁྲིམས་གཙང་མར་བསྲུངས་པས་ཐར་ 
པའི་ལམ་སྣ་འདྲེན༔ མ་གྲུབ་ཉ་སྟོང་ཚེས་བརྒྱད་གསུམ་གྱི་བསྙེན་གནས་བསྲུངས་
116

།ཟབ་གཏེར་ཆོས་ཀྱི་མཛོད་ཁང་།
ན་མི་ལུས་གཙང་མ་ཐོབ༔ གྲུབ་ན་རང་སེམས་བལྟས་ན་རྟོགས་པ་སེམས་ལ་སྐྱེ 
མ་གྲུབ་བསམ་བློ་མང་ན་ཉོན་མོངས་རླུང་འཚུབ་ལྡང༔ གྲུབ་ན་ཁྱོ་ལ་བཀུར་བསྟི་ 
བྱས་པས་རང་བཙུན་མིས་མི་འཕྱ མ་ཐུབ་འཐབ་རྩོད་མང་ན་འདུས་པ་འབྲལ་ 
བར་ངེས༔ གྲུབ་ན་བུ་ལ་ཆོས་སློབས་འདི་ཕྱི་གཉིས་ཀར་ཕན༔ མ་གྲུབ་སྡིག་ལ་ 
མ་འཛུད་འདི་ངན་ཕྱི་མར་ལྗི༔ ལར་སྙིང་མེད་མ་ཚོ་འདི་ཕྱི་གཉིས་ཀར་སྡུག་ 
པའི་སྤྱོད་པ་ཤེས་ཚད་བྱེད་པར་འདུག་སྟེ༔ རང་ལ་རང་སྡུག་འདི་ཁོ་ན་མ་བྱས་ 
ན་རུང་བ་མིན་ནམཿ༔ ལར་ཇོ་མོ་དཀར་སྐྱིད་གཡུ་ལྕམ་ཁྱོད་རྫོགས་པ་ཆེན་པོའི་ 
གོ་བ་ཡོད་པས༔ རིག་པ་བྱང་ཆུབ་སེམས་ལ་ཕོ་མོ་མེད༔ སྐྱེ་བ་དམན་པས་ 
ཡིད་མ་མུག༔ ཆོས་ཉིད་རང་བྱུང་ཡེ་ཤེས་ལ་བཟང་ངན་མེད་ཀྱིས༔ བླང་དོར་ 
མ་བྱེད༔ ཐིག་ལེ་ཉག་གཅིག་དོན་ལ་འཕེལ་འགྲིབ་མེད༔ རིས་སུ་མ་གཅདཿ༔ 
སངས་རྒྱས་ཀྱི་དགོངས་པ་ལ་མཐོ་དམན་མེད༔ སྟེང་འོག་ཏུ་མ་ལྟ ཆོས་ཅན་ 
དང༔ ཆོས་ཉིད་ལ་བཟང་ངན་གཉིས་སུ་མ་འཛིན༔ རང་སེམས་སངས་རྒྱས་སུ་ 
རྟོགས་ན༔ སངས་རྒྱས་གཞན་ནས་བཙལ་དུ་མེད༔ སེམས་ཉིད་ནང་དུ་ལོག་ 
ལས་ཡང་ཡང་ལྟོས༔ ཆོས་ཐམས་ཅད་སངས་རྒྱས་པར་མཐུན་གྱིས༔ ཕྱོགས་ 
འཛིན་མདུད་པ་ཁྲོལ་ལས་ཁྲེགས་ཆོད་དང་ཐོད་རྒལ་སྣང་བཞི་ཟད་དག་ལ་དབྱེར་ 
མེད་དུ་སྐྱོལ་དང༔ བུད་མེད་ཡིན་ཡང་འདི་ཕྱི་གཉིས་ཀའི་དོན་འགྲུབ་སྟེ་འོང་ 
ཞེས་གསུངས་པས༔ བཙུན་མོས་མགུལ་གཡུ་ཞག་སྒོར་མིག་མང་བྱ་བ་ཕུལ་ཏེ༔ 
བྲག་དམར་མགྲིན་བཟང་ལ་དཔོན་གཡོག་བཅུ་གསུམ་གྱིས་བསྒོམས་པས་ཕུང་པོ་ 
ལྷག་མེད་དུ་ཡལ་ལོ༔ ས་མ་ཡཱ རྒྱ་རྒྱ་རྒྱ
ཡང་སྐབས་གཅིག་ཏུ༔ ཇོ་མོ་མཚོ་རྒྱལ་གྱིས་ཞུས་པ༔ སློབ་དཔོན་རིན་པོ་ཆེ༔
117

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཆོས་གཤའ་མ་དེ་ཇི་ལྟར་བྱས་ན་འོང་ཞུས་པས༔ སློབ་དཔོན་གྱིས་གསུངས་པཿ 
ལྷ་དཀོན་མཆོག་མཆོད་དང་ཐུགས་རྗེ་རྒྱུན་མི་འཆད་ཀྱི༔ གྲོགས་སེམས་ཉིད་ 
དངོས་པོའི་གནས་ལུགས་དང་འགྲོགས་དང༔ སྐྱེ་ཤི་འདུ་འབྲལ་མི་འོང་གི ལས་ 
སུ་དགེ་བཅུར་སྤྱོད་དང༔ འབྲས་བུ་སངས་རྒྱས་འགྲུབ་ཀྱི༔ གྲོས་ཕུགས་བླ་མ་ལ་ 
གཏོད་དང༔ འཆི་ཁར་མི་འགྱོད་པར་གདའི༔ དེ་ལྟར་བྱས་ན་ཆོས་འོང་བར་ 
གདའི་གསུངས་སོ༔ ཡང་བཻ་རོས་ཞུས་པ༔ རྫོགས་ཆེན་ཉམས་སུ་ལེན་པ་ལ་བྱ་ 
གཞག་རྒྱུན་གཅོད་དགོས་སམ་ཞུས་པས༔ སློབ་དཔོན་གྱིས་གསུངས་པ༔ རང་ 
སེམས་ཡེ་ནས་སངས་རྒྱས་ཡིན་པར་མ་ཤེས་པར༔ འདོད་པའི་དབང་གིས་གཞན་ 
ནས་བརྩལ་བས༔ གནས་ལུགས་གཏན་ལ་མི་ཕེབས༔ གཏན་ལ་མ་ཕེབས་པར 
རང་གིས་ཉམས་སུ་ལེན་མི་ཤེས༔ དེས་འཁོར་བ་རྒྱུན་མི་ཆོདཿ༔ དེས་རྣམ་རྟོག་ 
རྒྱུན་འཕེལ༔ དེས་བག་ཆགས་འཕེལ༔ དེས་རྨི་ལམ་འཕེལ༔ དེས་སྐྱེ་ཤི་འཕེལ༔ 
དེས་མངལ་ཁ་འཕེལ༔ དེས་སྡུག་བསྔལ་རྒྱུན་མི་ཆོད༔ བྱ་གཞག་རྒྱུན་ཆོད་པ་ 
བོད་ལ་མི་སྲིད་དམ་སྙམ་གསུངས༔ ངགཊེ༔ ཡང་སློབ་དཔོན་གྱིས་གསུངས་ 
ནས༔ རང་རེ་སྒྲུབ་པ་ཉམས་སུ་ལེན་པ་ལ༔ འདྲ་མིན་ལུང་བསྟན་གྱི་བདུད་བྱ་ 
བ་ཡོད་པསཿ དེ་ངོ་ཤེས་དགོསཿ དེ་རྣལ་འབྱོར་པ་སྒྲུབ་པ་རྩོལ་བཅས་ལ་རེམ་ 
པས༔ སྒྲུབ་རྟགས་སམ༔ ལུང་བསྟན་ནམ༔ མཚན་བཅས་གཅིག་ཡོང་དུ་རེ་བ་ 
གཅིག་བྱས་པས་འབྱུང་ངོ༔ བསྒོམ་པ་ལ་རྟགས་བྱུང་ཡང་འཛིན་པ་མེད་པ་དེ་ 
གལ་ཆེ་བ་ཡིན༔ རྟགས་ནི༔ མངོན་ཤེས་དང༔ ལུང་བསྟན་དང༔ གྲུབ་རྟགས་ 
དང༔ བསོད་ནམས་དང༔ སྙན་གྲགས་དང༔ བླ་མ་ལྷ་དང་ཌཱ་ཀིས་ཞལ་སྟོན་པ་ 
དང༔ དངོས་གྲུབ་སྟེར་བ་ལྟ་བུ་འོང་སྟེ༔ དང་པོ་འགྲོ་དོན་འཕེལ་འཕེལ་འདྲ་
118

༄༅། །ཟབ་གཏེར་ཆོས་ཀྱི་མཛོད་ཁང་།
ཡངཿ༔ རྗེས་ལ་མི་དགེ་བ་དང༔ ཚེ་ཐུང་བ་དང༔ དམ་ཉམས་པ་ལ་སོགས་ 
འབྱུང་བས་ཅི་བྱུང་ཡང་ཏིང་ངེ་འཛིན་དང་བསྒོམ་ལས་མི་ཡེང་༔ ཐམས་ཅད་ 
སེམས་ཀྱི་ཆོ་འཕྲུལ་དུ་ཤེས་པས༔ བླང་དོར་དང་འཛིན་པ་མེད་པ༔ དྲན་སྟོང་ 
རང་གྲོལ༔ གཞི་མེད་རྩ་བྲལ་དུ་ཤེས་པར་གྱིས་ཤིག༔ ལར་སྙིགས་མའི་དུས་སུ་ 
མྱོང་བ་དང༔ གྲུབ་རྟགས་ལ་མངོན་པར་ཞེན་ནས༔ འདོད་ཡོན་ལ་ཞེན་པ་ཆེ 
རྐྱེན་ངན་མི་ཐེག་སྐྱེ་མེད་དོན་ལས་གོལ༔ རང་བྱུང་རང་ཐོག་ཏུ་མ་གྲོལ༔ མྱོང་ 
བའི་སྤར་ལ་བཅིངས་པ་རྣམས་སྙིང་རེ་རྗེ་གསུངས་སོ༔
༈ ཡང་བཻ་རོས་ཞུས་པ༔ སངས་རྒྱས་ལ་བསྒྲུབ་རྒྱུ་ཡོད་དམ་མེད་ཞུས་པསཿ 
གུ་རུས་གསུངས་པ༔ སངས་རྒྱས་ལ་བསྒྲུབ་རྒྱུ་མེད༔ ཆོས་སྐུ་རང་ལ་ཡོད་པ་དེ་ 
ངོ་མ་ཤེས་པར༔ གཞན་ནས་སྒྲུབ་སྒྲུབ་པོ་གཅིག་འདོད་པས༔ རང་གིས་རང་ 
སྒྲིབ་པར་གདའ་གསུངས་སོ༔ སངས་རྒྱས་དང་སེམས་ཅན་ལ་ཁྱད་མཆིས་སམ་ 
ཞུས་པས༔ ཁྱད་མེད༔ རྟོགས་མ་རྟོགས་སམ༔ ངོ་ཤེས་མ་ཤེས་ཡིན༔ སེམས་ 
ཉིད་མ་བཅོས་པའི་དོན་འགྱུར་མེད་དེ་ལ་སངས་རྒྱས་ཟེར་བ་ཡིན༔ དེ་ལ་ཡིད་ 
འགྱུ་བས་བསླད་པ་དེ་ལ་སེམས་ཅན་ཟེར་བ་ཡིན་གསུངས་སོ༔ ཁྱད་མེད་ན་མིང་ 
གཉིས་ཡོང་བ་མི་འགལ་ལམ་ཞུས་པས༔ རང་རིག་ལ་རང་ལྟ་བར་བྱེད་པ་ཡང་ 
སེམས༔ ལྟ་རྒྱུ་ཡང་སེམས༔ ལྟ་མཁན་ཡང་སེམས༔ དེ་ལས་མ་ཡེངས་མ་བཅོས་ 
པ་དེ་སངས་རྒྱས་ཀྱང་དེ༔ བྱང་ཆུབ་སྙིང་པོ་ཡང་དེ༔ དོན་དམ་པའང་དེ་ཡིན་ 
ནོ༔ དངོས་པོ་གཤིས་ཀྱི་འདུག་ཚུལ་ཡང་དེ་ཡིན་ནོ༔ ལོགས་ནས་འཚོལ་རྒྱུ་ 
གཞན་མེད་འདི་རང་ཡིན་གསུངས་སོ༔ ཡང་ཞི་གནས་དང༔ ལྷག་མཐོང་གཉིས་ 
ཀྱི་ཁྱད་འདི་གང་གིས་འབྱེད་པ་ལགས་ཞུས་པས༔ གུ་རུའི་ཞལ་ནས༔ ཞི་གནས་
119

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
བྱ་བ་སེམས་ཀྱི་བྱུང་ཚོར་ཆད་ནས་བྱིང་རྒོད་གཉིས་དང་བྲལ་བ་ལ་ཟེར་བ་ཡིན 
ལྷག་མཐོང་བྱ་བ་སེམས་ཉིད་རང་ལུགས་གང་ཤར་གཉེན་པོས་སྟོང་པ༔ ལྷག་གེ་ 
ཐ་ལེ་བ་དེ་ཡིན ཅི་སྣང་ཅི་གསལ་ཡང༔ ཅིའི་ངོ་བོར་ཡང་མ་གྲུབ༔ སྒོམ་དང་ 
བྲལ་བ་སྐད་ཟེར་བ་ཡིན་གསུངས༔ འོ་ན་དོན་དམ་ཀུན་རྫོབ་བྱ་བ་གང་ལ་ཟེར་ 
བ་ཡིན་ཞུས་པས༔ དོན་དམ་བྱ་བ་སེམས་ཉིད་སྤྲོས་པའི་མཐའ་ཐམས་ཅད་དང་
བྲལ་བ་ལ་ངོས་གཟུང་མེད་ཅིང་གསལ་བ་ལ་ཟེར༔ ཀུན་རྫོབ་དེའི་ངང་ལས་ 
ཅིར་ཡང་སྣང་༔ ཅིར་ཡང་སྲིད༔ འབྱུང་བའི་ངོ་བོ་སྣ་ཚོགས་སུ་སྣང་བ་ལ་ཟེར་ 
བ་ཡིན་གསུངས༔ འོ་ན་ཐབས་དང་ཤེས་རབ་ཀྱི་ཁྱད་གང་ལགས་ཞུས་པས༔ ཐབས་ 
བྱ་བ་དོན་རྟོགས་པ་ལ་ཟེར༔ ཤེས་རབ་བྱ་བ་དངོས་པོ་གཤིས་ཀྱི་གནས་ལུགས་ 
རྟོགས་པ་ལ་ཟེར་བ་ཡིན་གསུངས་སོ༔
ཡང་བཻ་རོས་ཞུས་པཿ བདུད་བཞི་བྱ་བ་འདི་འདི་ནམ་ལྡང་པ་ལགསཿ 
ལྡང་ན་ཇི་ལྟར་གཞོམ་ཞུས་པས༔ གུ་རུའི་ཞལ་ནས༔ བདུད་བཞི་པོ་འདི་འཆི་ 
བའི་དུས་སུ་ལྡང༔ འཆི་བདག་གི་བདུད་ནི་སྲོག་གཅོད་པ་ཡིན༔ དབུགས་སྔ་ཕྱི་ 
མི་ལྡོགཿ ཕུང་པོའི་བདུད་ནི་དེ་དུས་དངངས་སྐྲག་ཉ་ཆུ་ནང་ནས་བཏོན་པ་ལྟ་ 
བུ་ཡོད༔ ལྷའི་བུའི་བདུད་ནི་ཉེ་དྲུང་པོས་ངུ་ཞིང་འབོད་པས་སེམས་འཁྲུགས༔ 
ཉོན་མོངས་པའི་བདུད་ནི་བུ་སྨད་ཉེ་བ་དྲུང་པོ་ལ་སྙིང་རྗེ་བ་དྲནཿ ནོར་རྫས་ 
ཐམས་ཅད་ཕྱིར་ལུས་པ་དྲན་ནས་ཆགས་པས༔ འཁོར་བ་མུ་མཐའ་མེད་པར་ 
འཁྱམས་པ་ཡིན༔ ངལ་བ་དོན་མེད་དུ་འགྱུར་རོ༔ དེའི་དུས་བདུད་བཞི་སེམས་ 
ཀྱི་ངང་དུ་གཞོམ་སྟེ༔ སེམས་ལ་སྐྱེ་འཆི་མེད་པས་ཕུང་པོའི་བདུད་བཅོམ༔ སེམས་ 
ལ་སྡུག་བསྔལ་མེད་པས་ཉོན་མོངས་པའི་བདུད་བཅོམ༔ སེམས་ལ་ཆགས་སྡང་
120

།ཟབ་གཏེར་ཆོས་ཀྱི་མཛོད་ཁཁང་
མེད་པས་ལྷའི་བུ་ཡི་བདུད་བཅོམ༔ སེམས་ཉིད་གདོད་ནས་མ་སྐྱེས་པས་འཆི་ 
བདག་གི་བདུད་བཅོམ༔ འཁོར་བར་འཁྱམ་དོན་མེད༔ སྐྱེ་བ་བླང་དོན་མེད་ 
གསུངས་སོ༔ ཡང་བཻ་རོས་ཞུས་པ༔ སངས་རྒྱས་ལ་གདེང་ཇི་ལྟ་བུ་ཞིག་འཚལ་ 
ཞུས་པས༔ སློབ་དཔོན་གྱི་ཞལ་ནས༔ རེ་དོགས་མེད་པའི་ལྟ་བ༔ སྐྱོ་དུབ་མེད་ 
པའི་དད་པ༔ གཙང་སྦྲ་མེད་པའི་བརྟུལ་ཞུགས༔ གཡེང་བ་མེད་པའི་བསྒོམ་པ 
ཐོབ་པ་མེད་པའི་འབྲས་བུ༔ དེ་རྣམས་གདེང་དུ་དགོས་གསུངས་སོ༔ ལྟ་བ་ཡུལ་ 
དུ་བཟུང སྒོམ་པ་བག་ཆགས་སུ་བཟུང སེམས་གཟུང་འཛིན་དང་མ་བྲལ་ 
བར་སངས་རྒྱས་ཐོབ་ཏུ་རེ་བར་གདའ་སྟེ་སྙིང་རེ་རྗེ་གསུངས་སོ༔ ཡང་འཁོར་ 
བ་དང་ངན་སོང་གི་རྗེས་གང་གིས་བཅད་པ་ལགས་ཞུས་པས༔ སློབ་དཔོན་གྱི་ 
ཞལ་ནས༔ ཆོས་ཉིད་སྐྱེ་བ་མེད་པའི་མཁའ་ལ༔ རང་རིག་པ་ཡེ་ཤེས་ཀྱི་ཉི་མ་ 
ཤར་བའི་དུས་ན༔ འཁོར་བ་ངན་སོང་ངང་གིས་གསལ༔ སེམས་ཉིད་སྐྱེ་བ་མེད་ 
པའི་ཆོས་ཉིད་ལ༔ རང་རིག་པ་ལྷང་གིས་བཞུགས་ནས་བསྒོམས་པས༔ འཁོར་ 
བ་དང་ངན་སོང་གི་རྗེས་བཅད་དུ་མེད་དེ༔ སེམས་ཉིད་མངོན་སུམ་དུ་རྟོགས་ 
པས༔ སྣང་སྲིད་ཀྱི་ཆོས་ཐམས་ཅད༔ དོན་དམ་ཆོས་ཉིད་ཀྱི་ངང་དུ་འཁོར་འདས་ 
ཀྱི་རྗེས་ཆོད་པ་ཡིན༔ འཁོར་བ་སྤངས་ནས་མྱང་འདས་ཐོབ་ཏུ་རེ་བ་མང༔ འཁོར་ 
འདས་ཀྱི་རྗེས་ཆོད་དུས་མི་འོང་གསུངས༔
བཻ་རོས་ཞུས་པ༔ རྣལ་འབྱོར་བྱ་བ་ཅི་ལ་ཟེར་བ་ལགས་ཞུས་པས༔ གུ་རུའི་ 
ཞལ་ནས༔ ཆོས་ཉིད་སྐྱེ་བ་མེད་པའི་རྣལ་མ་ལ༔ རང་རིག་པའི་བློ་མི་རྟོག་པའི་ 
ངང་དུ་འབྱོར་པ་དེའི་གོང་ན་སངས་རྒྱས་པའི་ཆེ་བ་གང་ཡང་མེད་པས༔ དེའི་ 
དོན་དང་སུ་ལྡན་པ་ལ་རྣལ་འབྱོར་པ་ཆེན་པོ་ཟེར་བ་ལགས་ཏེ༔ ཉོན་མོངས་པ་
121

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
རྣལ་མ་ལ་ཁེ་དང་དྲེགས་པ་ཐོ་ཅོ་འབྱོར་པ་རྣལ་གོས་ཀྱིས་ཆེ་ལྡིར་བ་ཁ་ཅིག་གདའ་ 
སྟེ ཆོས་ཉིད་ཀྱི་དོན་དང་འབྱོར་པ་དཀའ་མོར་མཆིས་གསུངས་སོ༔ བཻ་རོས་ 
ཞུས་པ༔ སྒོམ་ཆེན་པ་བྱ་བ་ཅི་ལ་ཟེར་བ་ལགས༔ ཞུས་པས༔ སློབ་དཔོན་གྱི་ 
ཞལ་ནས༔ ཆོས་ཉིད་མ་བཅོས་པའི་དོན་ལ་གོམས་ཤིང༔ ཡང་དག་པའི་ཆེ་བ་ 
དང་ལྡན་པ་ལ་སྒོམ་ཆེན་བྱ་བ་ཡིན་ཏེ༔ ལྟ་སྒོམ་གཟུང་འཛིན་དང་མ་བྲལ་བ༔ 
ཚུལ་འཆོས་ཀྱིས་ཆེ་བ་བཅོས་པར་གདའ་སྟེ༔ཆོས་ཉིད་ཀྱི་དོན་ལ་བློ་འབྱོར་བ་ 
དཀའ་མོར་མཆིས་གསུངས༔ ཡང་བཻ་རོས་ཞུས་པ༔ ཨ་ཏི་རྫོགས་པ་ཆེན་པོ་དེའི་ 
མཐར་ཐུག་གང་ལགས་ཞུས་པསཿ༔ གུ་རུའི་ཞལ་ནས༔ ཆོས་ཐམས་ཅད་རིག་པ་ 
སྐྱེ་མེད་ཐིག་ལེ་ཉག་གཅིག་གི་ངང་དུ་རྫོགས་པ་ལ་དེའི་གོང་ན་དེ་ལས་ལྷག་པ་
གཞན་མེད་པས་ཆེན་པོ་ཟེར་བ་ཡིན་ཏེ༔ ཆོས་ཉིད་བཟང་ངན་མཐའ་དབུས་ 
དང་བྲལ་བ་དེ་ལ་རིས་སུ་བཟུང༔ ང་ཡིན་གཞན་མིན་གྲུབ་མཐའ་རིས་སུ་བཟུང་ 
བ་དེ་ལ་རྫོགས་པ་ཆེན་པོའི་དུས་མི་མཆི་གསུངས
བཻ་རོས་ཞུས་པ༔ རྩོལ་སྒྲུབ་བྱ་བ་ཅི་ལ་ཟེར་བ་ལགས་ཞུས་པས༔ རྩོལ་སྒྲུབ་ 
བློ་ཡིན་བློ་འཁྲུལ་པ་ཡིན༔ འཁྲུལ་པ་འཁོར་བ་ཡིན༔ འཁོར་བ་སྡུག་བསྔལ་ཡིན༔ 
བློ་གཟུང་འཛིན་དང་བྲལ་ན་སངས་རྒྱས་ཀྱི་དགོངས་པ་ཡིན་གསུངས༔ བཻ་རོས་ 
ཞུས་པ༔ རྟོགས་པ་བྱ་བ་ཅི་ལ་ཟེར་བ་ལགས་ཞུས་པས༔ སེམས་ཉིད་སྟོང་པ་སྐྱེ་ 
མེད་རྣམ་དག་རང་གསལཿ༔ ལྷུན་གྲུབ༔ ཀུན་བྱེད༔ རྣམ་དགཿ ཁྱབ་པ༔ རྣམ་ 
པར་མི་རྟོག༔ མི་གཡོ་བ༔ སྒྲིབ་པ་མེད་པ༔ མ་བསླད་པའི་ཡེ་ཤེས་དེའི་དོན་ 
རྟོགས་པ་ལ་ཟེར་བ་ཡིན་གསུངས༔ བཻ་རོས་ཞུས་པ༔ རྫོགས་པ་ཆེན་པོའི་གནས་ 
ལུགས་མ་ནོར་བ་རང་དེ་གང་ལ་ཟེར་བ་ལགས་ཞུས་པས༔ མི་འགྱུར་བ་སེམས་
122

༄༅། །ཟབ་གཏེར་ཆོས་ཀྱི་མཛོད་ཁང་།
ཉིད་ཡིན༔ མི་རྟོག་པ་ལྟ་བ༔ མི་འབྲལ་བ་སྒོམ་པ༔ མ་བསླད་པ་ཡེ་ཤེས༔ མི་ 
འདོར་བ་སྤྱོད་པ༔ མི་འདའ་བ་དམ་ཚིགཿ རེ་དོགས་མེད་པ་འབྲས་བུ་ཡིན་ 
གསུངས༔ ཡང་རྫོགས་པ་ཆེན་པོ་གཞི་ལམ་འབྲས་བུ་གསུམ་དུ་བྱས་ན་འགལ་ 
ལམ་ཞུས་པས༔ གུ་རུའི་ཞལ་ནས༔ གཞི་དགག་སྒྲུབ་མེད་པ༔ ལམ་རྩོལ་སྒྲུབ་ 
མེད་པ༔ འབྲས་བུ་རེ་དོགས་མེད་པ༔ གང་ལྟར་བྱས་ཀྱང་འགལ་བ་མེད༔ གཞི་ 
སྐྱེ་མེད་ཁྲེགས་ཆོདཿ༔ ལམ་འགག་མེད་གོང་འཕེལ༔ གཉིས་མཐའ་ལས་གྲོལ་བ་ 
ཟད་པ་ཀ་དག་གོ༔ འགལ་བ་བྱུང་ན་རྫོགས་པ་ཆེན་པོ་མིན་གསུངས༔ བཻ་རོས་ 
ཞུས་པ༔ ཆོས་འོང་བ་ལ་རྐྱེན་དུ་དགོས་ཞུས་པས༔ སློབ་དཔོན་གྱི་ཞལ་ནས༔ 
ཆོས་ཡོང་བ་ལ་རྐྱེན་གཅིག་གིས་ཆོག༔ གཅིག་པོ་དེ་འཆི་བ་དྲན་ན་ཡོང་བ་ཡིནཿ 
འཁོར་བའི་ཆུ་བོ་དང༔ ནམ་འཆི་ཆ་མེད་དྲན་པ༔ འཆི་བ་ལ་ཆོས་མིན་པ་ 
གང་གིས་ཀྱང་མི་ཕན་པར་དྲན་ན་ཆོས་ཡོང་བ་ཡིན་གསུངསཿ
བཻ་རོས་ཞུས་པ༔ འཁོར་བའི་ཆུ་བོ་བཞི་ལས་ཐར་བའི་ཐབས་གང་ལགས་ 
ཞུས་པས༔ སློབ་དཔོན་གྱི་ཞལ་ནས༔ སྐྱེ་བའི་སྒོ་མི་ཁེགས་པ་ཆུ་མིག་གསུབས་ 
པས་མི་སུབ་དང་འདྲ༔ རྒས་པ་ལ་གཞོན་པ་མི་བཏུབ་པ༔ དུས་ཀྱི་ནམ་ཟླ་ཟད་ 
པའི་རྩི་ཐོག་དང་འདྲ༔ ན་བའི་སྡུག་བསྔལ་བགོར་མི་བཏུབ་པ་དང་འདྲ༔ སྲོག་ 
ཆད་པའི་སྡུག་བསྔལ་མཚོན་གྱིས་བསྣུན་པ་དང་འདྲ༔ འཆི་བ་ལ་བྲོས་ཀྱང་མི་ 
ཐར་པ་ཉི་མ་རྒས་ཁའི་གྲིབ་སོ་དང་འདྲ༔ དེ་བཞི་ལས་ཐར་པར་འདོད་ན་ཚེ་ 
འདི་བློས་ཐོངས༔ རྫོགས་ཆེན་དོན་ལ་སྒོམས་ཤིག་གསུངས༔ འོ་ན་ངན་སོང་ 
གསུམ་དུ་མི་ཚུད་པའི་ཐབས་གང་ལགས་ཞུས་པས༔ གཞི་དད་པའི་རྨང་ཐིངསཿ 
ཚུལ་ཁྲིམས་ཀྱི་མཁར་རྩིགས༔ ཆོས་སྤྱོད་བཅུའི་སྒོ་ཚུགས༔ དགེ་བ་བཅུའི་རྒྱ་
123

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཚུགས༔ ངན་སོང་གསུམ་དུ་ལྷུང་དོགས་མེད་ཀྱི་གསུངས༔ བཻ་རོས་ཞུས་པ༔ ཆོས་ 
རང་ལ་ཆོས་ལོག་ཏུ་འགྲོ་བ་ཡོད་དམ་མེད་ཞུས་པས༔ གསུངས་པ༔ སྡེ་སྣོད་ 
རིན་པོ་ཆེ་རྣམ་པ་གསུམ་ཞལ་དུ་ཤེས་ཀྱངཿ རང་གི་བླ་མའི་མན་ངག་གཙོར་ 
འདོན་དགོས༔ གདམས་པ་དེ་གཙོ་བོར་མ་བྱས་ན༔ རང་གི་རིག་པ་དེ་ཡན་ 
པར་ཤོར་ནས༔ གྱོད་ལ་ཐུག་པར་མཆིའོ་གསུངས༔ སོ་སོར་ཐར་པའི་སྡོམ་པ༔ བྱང་ 
ཆུབ་སེམས་དཔའི་བསླབ་པ༔ གསང་སྔགས་ཀྱི་དམ་ཚིག་དེ་རྣམས་མ་ཉམས་ 
པར་བསྲུངས་ཀྱང༔ ཚེ་འདི་ལ་བློ་མ་ལོག་ན་དེ་རང་གིས་ཀྱང་འཁོར་བར་ས་ 
བོན་བཏབ་པ་ཡིན༔ ཞི་གནས་རྩེ་གཅིག་པ་རི་བོ་ལྟ་བུའི་བརྟན་པ་ཐོབ་ཀྱངཿ༔ བྱམས་ 
སྙིང་རྗེ་བྱང་ཆུབ་ཀྱི་སེམས་ཀྱིས་མ་ཟིན་ན༔ དེ་རང་ཡང་བཤགས་པའི་རྒྱུ་ཡིན 
ནམ་ལངས་ཉི་ནུབ་མི་ཁོམ་པར་དགེ་བའི་རྩ་བ་ཇི་ཙམ་བསགས་ཀྱངཿ བླ་ན་ 
མེད་པའི་བྱང་ཆུབ་ཏུ་བསྔོ་མ་ཤེས་ན་ཟད་པ་ཡིན༔ རང་དང་གཞན་གྱི་སྟོན་པ་ 
དང༔ སྒོམ་ཆེན་བཟང་པོར་མཐོང་ཡངཿ༔ འཇིག་རྟེན་ཆོས་བརྒྱད་ལས་བློ་མ་ 
ལོག་ན་རང་ལག་སྟོང་དུ་འགྲོ་གསུངས༔
ཡང་ཞུས་པ༔ ཆོས་ཐམས་ཅད་དོན་གོ་གཅིག་གམ་ཐ་དད་ལགས་ཞུས་པསཿ 
གུ་རུའི་ཞལ་ནས༔ ཆོས་ཐམས་ཅད་ཡེ་ནས་མ་སྐྱེས་པའི་གདོད་མ་ནས་དག་པས་ 
དག་པ་ཆེན་པོ་ཡིན གང་ལྟར་བྱས་ཀྱང་སེམས་ཉིད་ཀྱི་ཀློང་དུ་གཅིག་གསུངསཿ 
དེ་ལྟར་མ་རྟོགས་པས་ཆོས་ལ་རིས་སུ་བཟུང་༔ བཟང་ངན་གྱི་སྐུར་བ་མང་པོ་ 
བཏབ་པས༔ ཆོས་ཁ་འཛིན་ཆེ་བར་གདའ་སྟེ འཕམ་རང་ལ་འོང་བར་མཆི་ 
གསུངས༔ ཡང་ཞུས་པ༔ འཁོར་བའི་རྒྱུ་ལས་ཇི་ལྟར་བྱས་ན་ཐར་ཞུས་པས༔ གུ་ 
རུའི་ཞལ་ནས༔ འཁོར་བའི་རྒྱུ་གཟུང་འཛིན་ཡིན༔ ཕྱི་སྣང་བའི་ཡུལ་དངོས་
124

༄༅། །ཟབ་གཏེར་ཆོས་ཀྱི་མཛོད་ཁཁང་
པོར་མ་བཟུང༔ ནང་འཛིན་པའི་སེམས་ལ་ཞེན་པ་མ་ཆེ༔ གཟུང་འཛིན་གྱི་ཐག་ 
པ་ཆོད་ལ༔ རིག་པ་ཡེ་ཤེས་ཀྱི་རྟ་ལ་ཞོན༔ ཆོས་ཀྱི་དབྱིངས་སུ་བྲོས་ལ་ཉོལ་ 
དང༔ འཁོར་བ་ལས་ཐར་པར་ངེས་ཀྱི་གསུངས༔ ཡང་ཞུས་པ༔ སྡུག་བསྔལ་ལས་ 
ཇི་ལྟར་བྱས་ན་ཐར་ཞུས་པས༔ ཡང་གསུངས་པ༔ སྡུག་བསྔལ་གྱི་གཉེན་པོ་བྱང་ 
ཆུབ་ཡིན་གྱིས་བྱང་ཆུབ་ཀྱི་སེམས་སྒོམས༔ བྱང་ཆུབ་ཀྱི་སེམས་འབྱོངས་ན་སྡུག་ 
བསྔལ་བདེ་བར་འགྲོ༔ ངན་སོང་མཐོ་རིས་སུ་འགྲོ་ཡིས༔ མཐོ་རིས་སུ་ཐར་བ་བྱ་ 
བ་ལགས་ཀྱིས་གསུངས༔ བེ་རོས་ཞུས་པ༔ མཐོ་རིས་ཀྱི་སྐས་གར་འཛུགས༔ ངན་ 
སོང་གི་སྒོ་གར་གཅོད༔ བྱང་ཆུབ་ཀྱི་ལམ་གར་བསྒྲོད༔ ཞུས་པས༔ ཡང་གསུངས་ 
པ༔ མཐོ་རིས་ཀྱི་སྐས་སོ་སོ་ཐར་པའི་སྡོམ་པས་འཛུགས༔ ངན་སོང་གི་སྒོ་དགེ་ 
བ་བཅུས་གཅོད༔ བྱང་ཆུབ་ཀྱི་ལམ་སྣ་རང་རིག་སྐྱེ་མེད་ངོ་ཤེས་པས་བསྒྲོད༔ དེ་ 
གསུམ་དང་ལྡན་ན་བྱང་ཆུབ་ཀྱི་འབྲས་བུའམ་ལམ་སྣ་འཆོར་ས་མི་གདའི་གསུངས༔ 
ཡང་ཞུས་པ༔ འཇིག་རྟེན་འདིའི་སྣང་བའི་མཚན་ཉིད་གང་ལགས་ཞུས་པས༔ 
གུ་རུའི་ཞལ་ནས༔ འཇིག་རྟེན་འདིའི་སྣང་བ་སྒྱུ་མ་ཡིན༔ སྒྱུ་མ་མི་རྟག་པ་ཡིནཿ 
སྣང་བ་སྒྱུ་མར་ཤེས་ན་ཆགས་ཞེན་གྱི་དངོས་པོ་མི་ཡོང་སྟེ༔ མི་རྟག་པར་མ་གོ་ 
བས༔ སྣང་བ་འདི་ལ་དངོས་པོར་བཟུང་བས༔ སྣང་བའི་འཁྲུལ་སྣང་མང་པོས་ 
རིགས་དྲུག་ཏུ་འཁྱམས་པ་ཡིན་གསུངས༔
ཡང་བཻ་རོས་ཞུས་པ༔ འཁོར་བ་དང་འབྲེལ་ཐག་དུ་གཅད་དགོས་ཞུས་པས༔ གུ་ 
རུའི་ཞལ་ནས༔ ནོར་རྫས་ཀྱི་ཞེན་པ་ཆོད་ན་སེར་སྣ་གཏིང་ནས་དག༔ བུད་ 
མེད་ཀྱི་འབྲེལ་བ་ཆོད་ན་ཆགས་ཞེན་ཀ་ནས་དག༔ འཁོར་འདབ་ཀྱི་གདུང་བ་ 
ཆོད་ན༔ ཕ་ཡུལ་གྱི་ཆགས་ཞེན་ཀ་ནས་དག བསོད་ནམས་ཀྱི་འབྲེལ་བ་ཆོད་
125

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ན་གཡེང་བ་ཀ་ནས་དགཿ༔ དེ་རྣམས་ཆོད་ན་འཁོར་བ་ཀ་ནས་དག་འགྲོ་གསུངསཿ༔ 
སྔགས་པ་བྱ་བ་ཇི་ཙམ་ལ་བགྱི་ཞུས་པསཿ གསུངས་པ༔ ལྟ་བའི་རྩིས་ཟིན་པཿ 
བཟླས་བརྗོད་གྲངས་ཐེམ་པ༔ ཏིང་ངེ་འཛིན་ཀློང་དུ་གྱུར་པ༔ དམ་ཚིག་ས་གཞི་ 
ལྟར་སྲུང་པ་ལ་སྔགས་པ་ཟེར་བ་ཡིན་ཏེ༔ ལྟ་བའི་རྩིས་མ་ཟིན༔ སྔགས་ཀྱི་བཟླས་ 
པ་མེད༔ ཕྲེང་གོག་ཐལ་ཁྲོད་དུ་བསྐྱུར༔ ཏིང་ངེ་འཛིན་རྒྱུད་ལ་མ་འབྱོར༔ མགོ་ 
སྤུ་རལ་པ་བསགས༔ ཉམས་ལེན་རྒྱོ་ལ་བྱེདཿ༔ བུད་མེད་འཕོངས་ཤ་མཉེད་པའི་ 
སྔགས་པ༔ དམ་ཚིག་ཡན་པར་གཏོང་བ་མང་བ་ཡིན་གསུངས༔ ཡང་སྔགས་པ་ 
བསྐྱེད་རྫོགས་ཟུང་འཇུག་བསྒོམ་པར་འདོད་ནཿ༔ བསྐྱེད་པ་མ་ཧཱ་ཡོ་གཿ༔ རྫོགས་ 
པ་ཨ་ནུ་ཡོ་ག༔ གཉིས་མེད་ཨ་ཏི་ཡོ་གཿ བསྐྱེད་པ་ཐབས༔ རྫོགས་པ་ཤེས་རབཿ 
ཨ་ཏི་གཉིས་མེད༔ བསྐྱེད་པའི་འབྲས་བུ་སྤྲུལ་སྐུ༔ རྫོགས་པའི་འབྲས་བུ་ལོངས་ 
སྐུ རྫོགས་པ་ཆེན་པོའི་འབྲས་བུ་ཆོས་སྐུ༔ སྐུ་གསུམ་གྱི་འབྲས་བུ་ཚེ་འདིར་ 
ཐོབ་པ་ཡིན་ཏེ༔ ཡི་དམ་གྱི་ལྷ་རང་རྒྱུད་པར་བཟུང་ནས་མཚན་མར་བལྟས་པས༔ 
འདོད་པ་སྐུ་གསུམ་འདོད་ཀྱང༔ སྐྱེ་བ་རུ་ཏྲར་སྐྱེ་བར་མཆིས་གསུངས ཡང་ 
ཞུས་པ༔ ཆོས་བྱེད་པ་ལ་གསང་སྔགས་ཀྱི་ཕྱག་རྒྱ་མོའི་བདེ་བ་ལ་བརྟེན་ནས་ 
ལམ་དུ་སློང་བར་འདོད་ནཿ༔ ལམ་དེ་ཉེ་བ་མ་ལགས་སམ་ཞུས་པསཿ
གསུངས་པ༔ གསང་སྔགས་ཀྱི་ཕྱག་རྒྱ་མོ་མཚན་ལྡན་ལ་བརྟེན་ནས་བདེ་བ་ 
བསྒོམས་པས༔ རླུང་སེམས་རིག་པ་དབང་དུ་འདུ༔ བདེ་བ་རང་འབར་དུ་འབཪྙ 
སེམས་ལ་རྟོགས་པ་འཆར༔ བདེ་སྟོང་གཉིས་མེད་དུ་སྐྱེས་ཙམ་ན༔ སྣང་བ་ཟིལ་ 
གྱིས་གནོནཿ༔ འཁྲུལ་པ་རྩད་ནས་ཞིག ཡེ་ཤེས་རང་འབར་དུ་འགྲོ་བ་ཡིན་ཏེ 
འདོད་ཆགས་རང་དགར་སྤྱད་པས་ཉོན་མོངས་པ་མགོ་མ་ནོན་པར་འདོད་ཆགས་
126

༄༅། །ཟབ་གཏེར་ཆོས་ཀྱི་མཛོད་ཁང་།
མེ་ལྟར་འབར་ནས༔ འདོད་པ་བདེ་བ་འདོད་དེ༔ ཤི་ཙ་ན་མངལ་གྱི་སྲིན་བུར་ 
སྐྱེ་བར་མཆིས་གསུངས༔ བཻ་རོས་ཞུས་པ༔ གསང་སྔགས་ཀྱི་ལུགས་ཀྱི་སྒྲོལ་ 
བ་གནས་སྤོར་བ་མཆི་ན་དེ་འཚམས་ལགས་སམ་ཞུས་པས༔ གུ་རུའི་ཞལ་ནསཿ 
ཏིང་ངེ་འཛིན་དང་ལྡན་པའི་རྣལ་འབྱོར་པས༔ སེམས་ལས་སུ་རུང་བས་བསྒྲལ་ 
བའི་དུས་སུ༔ བསྒྲལ་བའི་ཞིང་བཅུ་ངན་སོང་དུ་འགྲོ་བ་དེ ཐུགས་རྗེའི་ཤུགས་ 
ཀྱིས་བསྒྲལ་ནས་འོག་མིན་གྱི་གནས་སུ་རྒྱལ་བའི་སྲས་སུ་བསྐྱེད་ན་བསོད་ནམས་
ཆེ་སྟེ ཏིང་ངེ་འཛིན་གྱི་སྟོབས་མེད༔ སེམས་ལས་སུ་མ་རུང་པས་སྒྲོལ་བ་ཁར་ 
འདོན་ཅིང༔ སེམས་ཅན་གྱི་སྲོག་བཅད་པས་ཤི་ནས་ལས་ཀྱི་སྲིན་པོར་སྐྱེ་བ་ཡིན་ 
གསུངས༔ འོ་ན་སྔགས་ཀྱི་དོན་མ་ནོར་བ་རང་དེ་གང་ལགས་ཞུས་པས༔ སློབ་ 
དཔོན་གྱི་ཞལ་ནས༔ གཞི་མ་ནོར་བ་ཡེ་གནས་ཀྱི་གནས་ལུགས་ལྷུན་གྲུབ་ཤེས་ 
པཿ ལམ་སྣང་བ་བཞི་རང་མདངས་རྩལ་སྣང་འཛིན་མེད་དུ་ཤེས་པ༔ འབྲས་བུ་ 
སྐུ་གསུམ་ཚིག་དང་མིང་གི་བླ་དྭགས་ཐམས་ཅད་ཟད་པ་གཅིག་ཡིན་གསུངས༔ 
འོ་ན་གསང་སྔགས་རྡོ་རྗེའི་བཟླས་པ་དེ་གང་ལགས་ཞུས་པས༔ གསུངས་པཿ༔ ཆོས་ 
ཐམས་ཅད་ཚིག་ཡིན༔ ཚིག་ཐམས་ཅད་ཡི་གེ་ཡིན༔ ཡི་གེ་ཐམས་ཅད་ཐུགས་ 
ཡིན ཐུགས་ཐམས་ཅད་མི་འགྱུར་བ་ཡིན༔ མི་འགྱུར་བ་ཆོས་ཉིད་ཡིན༔ དེ་ 
ལྟར་ཤེས་ན་ངག་གི་བརྗོད་པ་ཐམས་ཅད་ཆོས་ཉིད་མི་འགྱུར་བའི་བཟླས་པ་ཡིན་
གསུངསཿ
ཡང་ཞུས་པ༔ བླ་མའི་གདམས་ངག་མ་གོ་བའི་རྐྱེན་གང་ལགས་ཞུས་པས གསུངས་ 
པཿ གདམས་ངག་མ་གོ་བའི་རྩ་བ་ཡིད་མ་ཆེས་པ་ཡིན་གསུངས གདམས་ 
ངག་ལ་མོས་པ་སྐྱེས་ནས བླ་མས་ཅི་གསུངས་ཐ་ན་བྲེ་མོའི་གཏམ་ཡང་གདམས་
127

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ངག་ཏུ་ཡོང་གསུངས༔ གདམས་ངག་ཟུར་ཙམ་གྱི་བྱིན་རླབས་ཞུགས་ནས་རྟོགས་
པ་འཆར་བ་ཡིན་གསུངསཿམོས་གུས་མེད་པའི་མི་ལ་གདམས་ངག་བསྟན་ཀྱང་
རྟོགས་པ་སྐྱེ་དུས་མི་འོང་གསུངས་སོ༔ བཻ་རོས་ཞུས་པ༔ བླ་མའི་བྱིན་རླབས་དེ་ 
འཇུག་པའི་ཐབས་གང་ལགས་ཞུས་པསཿ དད་པ་དང༔ མོས་པ་གུས་པ་གསུམ་ 
གྱིས་གསོལ་བ་སིངས་པ་ཐོབ༔ བླ་མ་དགོངས་པ་ཅན་ལ་སངས་རྒྱས་ཀྱི་འདུ་ཤེས་ 
བསྐྱེད་ལ་དུས་རྟག་ཏུ་སྤྱི་བོར་ཁུརཿ བྱིན་རླབས་ཀྱི་ཚན་ཁ་འབབ་པར་ ་གདའི་
གསུངས་སོ
བཻ་རོས་ཞུས་པ༔ ཆོས་ཉིད་ཀྱི་དོན་གང་ལགས་ཞུས་པས༔ གུ་རུའི་ཞལ་ནསཿ 
ངོ་བོ་འདི་ལྟར་སྣང་བའི་ཆོས་ཉིད་དུ་མ་མཐོང༔ རང་བཞིན་སྐྱེ་བ་མེད་པར་སྐྱེ༔ 
མཚན་ཉིད་སྐྱེ་བ་མེད་པའི་དོན་ཉམས་སུ་མྱོང་བ་ཡིན་གསུངས༔ ལར་ངའི་རྗེས་ 
སུ་འཇུག་པ་ཀུན༔ ཆོས་ཀྱི་མཐའ་དག་ཚིག་དང་སྙིང་རྗེ་ལ་ཐུག དམ་ཚིག་ 
མེད་ན་སྔགས་པ་མིནཿ༔ སྙིང་རྗེ་མེད་ན་ཆོས་པ་མིནཿ དེ་གཉིས་དང་ལྡན་ན་ 
ཆོས་དེ་རང་གིས་ཆོག་གསུངས༔ ཡང་དག་པ་གཅིག་བྱེད་ན༔ ལྟ་བ་ཨ་ཏི་ཆེན་ 
པོའི་དོན་ཡངས་པར་མཛོད༔ ལྟ་བ་མ་རྟོགས་ན་ཆོད་མེད༔ སྤྱོད་པ་དགེ་སྡིག་ 
ལ་འདོར་ལེན་ཞིབ་པར་གྱིས༔ སྤྱོད་པ་རྩིང་ན་ཉེས་ལྟུང་ཆེ༔ ལྟ་སྤྱོད་ཟུང་དུ་ 
ཚུད་པའི་ཆོས་ལ་ལྟུང་ས་མི་གདའ༔ འདབ་གཤོག་གཉིས་དང་ལྡན་པའི་བྱ་ལ་ 
ལྷུང་དོགས་མི་གདའ༔ ད་རུང་སེམས་ཅན་ཡིན་པས་སྤྱོད་པ་ཞིབ་ཏུ་གྱིས༔ སྤྱོད་ 
པ་སྒྱུ་མ་ལགས་ཀྱིས་ལྟ་བ་ཡངས་པར་མཛོད༔ སེམས་ཅན་སངས་རྒྱས་དགོས་ 
ན་ངའི་སྙིང་ཐིག་སྒོམས༔ སྐལ་མེད་རྣམས་ལ་གོ་བ་ཅི་ཡང་མེད༔ སྐལ་ལྡན་ 
རྣམས་ནི་འདི་ལ་ངེས་ཤེས་སྐྱེད༔ ཨུ་རྒྱན་བཻ་རོ་བཞུགས་ཀྱང་དེ་ལས་མེད༔ བོད
128

༄༅། །ཟབ་གཏེར་ཆོས་ཀྱི་མཛོད་ཁང་།
ཀྱི་དགེ་སློང་ལོཙྪ་ལས་འཕྲོ་ཅན༔ ཕྱི་རབས་དོན་དུ་ཡི་གེར་འདི་བྲིས་ལ༔ ལས་ 
ཅན་སེམས་ཀྱི་བུ་གཅིག་ནམ་ཞིག་འབྱུང༔ དེའི་དོན་དུ་རིན་ཆེན་ས་ལ་སྦོས༔ ང་ 
དང་མཇལ་ཡང་བཤད་རྒྱུ་དེ་ལས་མེད༔ སྔོན་གྱི་ལས་འཕྲོས་ད་ལྟ་ཐུགས་ཡིད་ 
འདྲེས༔ གདམས་པའི་ཉིང་ཁུ་ཐམས་ཅད་སྤྲུགས་པ་ཡིན ནམ་ཞིག་འགྲོ་དོན་ 
རྒྱ་ཆེན་འདིས་འགྲུབ་ཤོག༔ ས་མ་ཡཱ རྒྱ་རྒྱ་རྒྱ གཏེར་རྒྱ༔ སྦས་རྒྱ༔ ཟབ་རྒྱ 
དམ་རྒྱ༔ བཀའ་རྒྱའོ༔
129

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
བཀའ་རྫོགས་པ་ཆེན་པོ་བླ་མ་བདེ་མཆོག་འཁོར་ལོ་ལས༔ 
ལོ་ཙཱ་བ་འཁོན་ཀླུ་ཡི་དབང་པོའི་ཞུས་ལན་བཞུགས་སོ
innimaaeགླུ་རུ་རིན་པོ་ཆེ་ 
པདྨ་འབྱུང་གནས་ལ་ཕྱག་འཚལ་ལོ བདག་ལོ་ཙཱ་བ་འཁོན་ཀླུའི་དབང་པོས་ཨོ་ 
རྒྱན་གྱི་གླུ་རུ་པདྨ་འབྱུང་གནས་ལ༔ རིན་པོ་ཆེའི་མཎྜལ་ཕུལ༔ ཕྱག་དང་སྐོར་ 
བ་བྱས༔ མཆིམས་ཕུ་བྲེ་གུ་དགེའུའི་སྒྲུབ་ཕུག་ཏུ་འདི་སྐད་ཞུས་སོ༔ གླུ་རུ་ཪིན་ 
པོ་ཆེ་ལགས༔ བདག་ཅག་ཁམས་གསུམ་གྱི་སེམས་ཅན་འདི་རྣམས་གང་ནས་བྱུང་ 
བ་ཡིན་ལགས་ཞུས་པས༔ བུ་ལོ་ཙཱ་བ་ཁམས་གསུམ་གྱི་སེམས་ཐམས་ཅད་ནི་མ་ 
རིག་པ་ལས་བྱུང་བ་ཡིན་གསུངས༔ སློབ་དཔོན་ལ་ལོ་ཙཱ་བས་ཞུས་པ༔ འོ་ན་
ཁམས་གསུམ་གྱི་སེམས་ཅན་འདི་རྣམས་བྱུང་བའི་གཞི་མ་རིག་པ་དེ་ཅི་འདྲ་ཞིག་ 
ཡོད་ལགས་ཞུས་པས༔ སློབ་དཔོན་གྱི་ཞལ་ནས༔ སེམས་ཅན་ཐམས་ཅད་འབྱུང་ 
བའི་གཞི་མ་རིག་པ་ཞེས་བྱ་བ་དེ་སྣ་ཚོགས་ཤིག་གདའ་ཡང་རྩ་བ་རང་གིས་རང་
མ་རིག་པ་འདི་ཡིན་གསུངས༔ སློབ་དཔོན་ལ་ལོ་ཙཱ་བས་ཞུས་པ༔ རང་གིས་རང་ 
མ་རིག་པ་དེ་གང་ཡིན་ཞུས་པས༔ སློབ་དཔོན་གྱི་ཞལ་ནས༔ རང་གིས་རང་མ་ 
རིག་པ་ནི༔ རང་བྱུང་གི་རིག་པ་དུས་གསུམ་སངས་རྒྱས་ཀུན་གྱི་ངོ་བོ་འདི་རང་ 
ངོ་མ་ཤེས་པར་ལས་ཉོན་གྱི་འཁྲུལ་པ་ཁོ་ནར་སྤྱོད་པ་འདི་ཡིན་གསུངས༔ ལོ་ཙཱ་
བས་སློབ་དཔོན་ལ་ཞུས་པ༔ རང་བྱུང་གི་རིག་པ་ཟེར་བ་དེ་རང་གི་སེམས་འདི་ 
ལགས་སམ་ཞུས་པསཿ སློབ་དཔོན་གྱི་ཞལ་ནས༔ རང་བྱུང་ཞེས་པ་ནི་རང་གི་
130

༄༅། །ཟབ་གཏེར་ཆོས་ཀྱི་མཛོད་ཁང་།
སེམས་ཡིན་གྱི༔ རིག་པ་ཞེས་བྱ་བ་ནི་དེའི་ངོ་བོ་མཐོང་བ་ལ་ཟེར་གསུངས༔ ལོ་ 
ཙཱ་བས་སློབ་དཔོན་ལ་ཞུས་པ༔ སེམས་ཀྱི་ངོ་བོ་ལ་རང་བྱུང་ཟེར་ན་དེ་ཅི་འདྲ་ 
ཞིག་ཡོད་ལགས་ཞུས་པསཿ སློབ་དཔོན་གྱི་ཞལ་ནས༔ རང་སེམས་སྐྱེ་བ་མེད་ 
པ༔ འགག་པ་མེད་པ༔ གནས་པ་མེད་པ་ཡིན་པས་རང་བྱུང་ཟེར་བ་ཡིན་གསུངས༔ 
ལོ་ཙཱ་བས་སློབ་དཔོན་ལ་ཞུས་པ༔ རང་སེམས་འདི་སྐྱེ་འགག་གནས་གསུམ་དང་ 
བྲལ་བ་ཞིག་ཡིན་ནཿ ཐོག་མ་མེད་པ་ནས་བྱུང་ཞིང་ནི་གནས༔ ཐ་མ་མེད་པར་ 
སྤྱོད་པ་འདི་གང་ལགས་ཞུས་པས སློབ་དཔོན་གྱི་ཞལ་ནས༔ དེ་མ་རིག་པའི་ 
འཁྲུལ་སྣང་ཁོ་ན་ལས་བྱུང་ཞིང་རང་རིག་གི་ངོ་བོ་ནི་སྐྱེ་འགག་ཐམས་ཅད་དང་ 
བྲལ་ཏེ ཐོག་མ་མེད་པ་ནས་ཐ་མ་མེད་པའི་བར་དུ་སྐྱེ་འགག་གནས་གསུམ་དུ་ 
དལ་མེད་དུ་སྤྱོད་ཀྱང་༔ ངོ་བོ་ཉིད་ལ་སྤྱད་བྱ་སྤྱོད་བྱེད་ཀྱི་གཤིས་དང་བྲལ་བས་ 
ཕན་གནོད་གང་ཡང་བྱེད་མ་མྱོང་ཞིང་༔ དཔེ་དངུལ་ཆུ་ཐལ་དོང་དུ་ལྷུང་ཡང་
དངུལ་ཆུའི་ངོ་བོ་ལ་བག་རྡུལ་གྱི་སྒྲིབ་གཡོགས་ཀྱིས་མ་གོས་པ་ལྟར་རོ་གསུངས༔
ལོ་ཙཱ་བས་སློབ་དཔོན་ལ་ཞུས་པ༔ འོ་ན་དེ་ལྟར་གྱི་དོན་དེ་མཐོང་བ་ལ་རིག་པ་ 
ཟེར་བ་ལགས་སམ་ཞུས་པསཿ
སློབ་དཔོན་གྱི་ཞལ་ནས༔ དེ་ལྟ་བུའི་དོན་དེ་རིག་པ་ལ་གང་མ་རིག་པའི་ 
རིག་པ་ཆེན་པོ་བླ་ན་མེད་པ་ཕ་རོལ་ཏུ་ཕྱིན་པ་ཞེས་བྱའོ་གསུངས༔ ལོ་ཙཱ་བས་ 
སློབ་དཔོན་ལ་ཞུས་པ༔ འོ་ན་དེ་རིག་པ་ལ་དོན་ཅི་ཡོད་ཞུས་པས༔ སློབ་དཔོན་ 
གྱི་ཞལ་ནས༔ དེ་རིག་པའི་དོན་ཆེ་བ་གཞན་དུ་མེད་དེ༔ འཁོར་འདས་ཐམས་ 
ཅད་ཀྱི་མངའ་བདག་སྲིད་ཞི་ཀུན་གྱི་འབྱུང་གནས་དེ་མཐོང་ཕྱིན་ཆད༔ ཤིང་ 
ཆེན་གྱི་སྡོང་པོ་བྲེགས་པར་གྱུར་ན་ཡལ་ག་དང་ལོ་འདབ་ཇི་ལྟར་མང་ཡང་ཞོར་
131

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ལ་འགྲོ་བ་ལྟར འཁོར་བ་བྲེ་བཟློག སྲིད་པ་ཕྱིར་བསྙིལ་ཏེ བླ་ན་མེད་པའི་ 
བྱང་ཆུབ་ཅེས་བྱ་བ་དེ་ཐོབ་པ་ཡིན་གསུངས༔ ལོ་ཙཱ་བས་སློབ་དཔོན་ལ་ཞུས་པ༔
དོན་དེ་མཐོང་བ་ཙམ་གྱིས་བླ་ན་མེད་པའི་བྱང་ཆུབ་འཐོབ་པར་འགྱུར་རམ་ཞུས་
པས༔ སློབ་དཔོན་གྱི་ཞལ་ནས༔ བླ་ན་མེད་པའི་བྱང་ཆུབ་ཆེན་པོ་དེས་འཐོབ་ 
པར་འགྱུར་ཏེ༔ དཔེ་ནི་སྐྱེས་བུ་གསེར་གླིང་དུ་ཕྱིན་ནཿ ས་རྡོ་གཞན་རྣམས་ 
དགོས་མེད་དུ་བོར་ནས་གསེར་ལ་ལོངས་སྤྱོད་པ་ལྟར༔ འདི་ལྟར་མཐོང་བའི་སྐལ་ 
ལྡན་གྱིས་འཁོར་འདས་ཀྱི་ཆོས་རྣམས་བྱིས་པའི་རྩེད་མོ་ལྟར་མཐོང་ནས༔ སྣང་ 
སེམས་ཀྱི་འཁྲུལ་པར་རིག་སྟེ་གནས་ལུགས་ཆོས་ཉིད་ཀྱི་དོན་འདི་ལ་སྤྱོད་པར་
འགྱུར་རོ་གསུངས༔ ལོ་ཙཱ་བས་སློབ་དཔོན་ལ་ཞུས་པ༔ འོ་ན་རང་ལ་ཡེ་ནས་ 
ཡོད་པའི་དོན་འདི་མི་མཐོང་བའི་འགྲོ་བ་ཡོད་དམ་ལགས་ཞུས་པས༔ སློབ་དཔོན་
གྱི་ཞལ་ནས ཡེ་ནས་རང་དང་འགྲོགས་ཀྱང་ཞལ་མཇལ་མཁན་ནི་ཉིན་མོའི་ 
སྐར་མ་ལས་ཀྱང་དཀོན་ཏེ ཞལ་ཚུལ་བཞིན་མཇལ་ཞིང་དོན་རིག་པ་རྣམས་ 
ནི སྐུ་གསུམ་གྱི་སངས་རྒྱས་འདི་རྣམས་ཡིན་གསུངས༔ ལོ་ཙཱ་བས་སློབ་དཔོན་ 
ལ་ཞུས་པ༔ འོ་ན་སྐུ་གསུམ་གྱི་སངས་རྒྱས་འདི་རྣམས་དོན་འདི་ཁོ་ན་མཐོང་ནས་ 
སངས་རྒྱས་གྲུབ་བམ་ཞུས་པས༔
སློབ་དཔོན་གྱི་ཞལ་ནས༔ ཆོས་ཀྱི་སྐུའི་སངས་རྒྱས་རྣམས་ཀྱིས་ནི་ཡེ་སྟོང་བློ་ 
འདས་ཀྱི་དགོངས་པ་བྱ་རྩོལ་ལས་འདས་པ་འདི་ཀ་དག༔ སྤྲོས་བྲལ་དུ་རང་ཤར་ 
བས༔ ཆོས་ཀྱི་སྐུར་ལྷུན་གྱིས་གྲུབ་བོ༔ ལོངས་སྤྱོད་རྫོགས་པའི་སྐུ་རྣམས་ཀྱིས་ 
ནི་བརྡ་ཙམ་གྱིས་མཚོན་ནས་བྱང་ཆུབ་པ་དང་༔ སྤྲུལ་པའི་སྐུ་རྣམས་ཀྱིས་ནི་ 
འཁོར་བ་འདི་འདུས་བྱས་ཀྱི་ཕུང་པོ་རྟག་པ་མེད་པ༔ སྡུག་བསྔལ་གྱི་གྲོང་དུ་གོ་
132

༄༅། །ཟབ་གཏེར་ཆོས་ཀྱི་མཛོད་ཁང་།
ཞིང་ཡང་དག་པའི་དོན་འདི་ལ་མོས་ནས་ཚོགས་གཉིས་བསགས་ཤིང་སྒྲིབ་པ་གཉིས་ 
སྦྱངས་པའི་མཐར༔འབྲས་བུ་ནི་ཆོས་ཀྱི་སྐུ་འདི་མངོན་སུམ་དུ་གྱུར་ནས་སངས་
རྒྱས་པ་དེ༔ བདག་ཅག་གི་སྟོན་པ་ཤཱཀྱ་ཐུབ་པ་ལྟ་བུའོ་གསུངས༔ ལོ་ཙཱ་བས་
སློབ་དཔོན་ལ་ཞུས་པ༔འོ་ན་སྐུ་གསུམ་གྱི་སངས་རྒྱས་དེ་རྣམས་ཀྱིས་ཟབ་མོའི་
དོན་འདི་མངོན་དུ་གྱུར་ཚུལ་མི་འདྲ་བའི་རྒྱུ་གང་ལགས་ཞུས་པས༔ སློབ་དཔོན་
གྱི་ཞལ་ནས༔ སྐུ་གསུམ་གྱི་སངས་རྒྱས་རྣམས་ཀྱིས་ཟབ་དོན་འདི་མངོན་དུ་གྱུར་ 
ཚུལ་མི་འདྲ་བའི་དོན་ནི༔ ཆོས་སྐུ་ནི་མ་བཅོས་པའི་ངོ་བོ་ཅིག་ཆར་གྱི་ཚུལ་དུ་
དགོངས་པས་བྱང་ཆུབ༔ ལོངས་སྐུ་ནི་ཐོད་རྒལ་གྱི་ཚུལ་དུ་འཁྲུལ་གྲོལ་གཉིས་
མེད་དོན་བརྡ་དང་བརྡ་ལ་བརྟེན་ནས་བྱང་ཆུབ༔ སྤྲུལ་སྐུ་ནི་ཚོགས་བསགས་སྒྲིབ་
སྦྱངས་ཀྱིས་མཐར་བྱང་ཆུབ་པ་རིམ་གྱིས་པའི་ཚུལ་དང་གསུམ་སྟེ འདི་གསུམ་
ནི་དྲང་དོན་ལྟར་ན་སྒྲིབ་པས་ཡེ་ནས་མ་གོས་པ་དང་༔ བག་ཙམ་གོས་པ་དང་
ཤིན་ཏུ་བསྒྲིབས་པར་གྱུར་པ་གསུམ་གྱི་གྲོལ་ཚུལ་ཡིན་ཅིང་༔ ངེས་དོན་ལྟར་ན་
རང་རིག་ངོ་བོ་ཉིད་ཀྱི་འཆར་སྒོ་མ་འགགས་པའི་མདངས་སུ་ཡོད་གསུངས༔ ལོ་ཙཱ་
བས་སློབ་དཔོན་ལ་ཞུས་པསཿ འོ་ན་རང་རིག་དང་དུས་གསུམ་གྱི་སངས་རྒྱས་ 
དབྱེར་མེད་པ་ཞིག་ཨེ་ཡིན་ལགས་ཞུས་པསཿ
སློབ་དཔོན་གྱི་ཞལ་ནས༔ རང་རིག་གི་ངོ་བོ་ཆོས་སྐུ༔ རང་བཞིན་ལོངས་སྐུ 
ཐུགས་རྗེ་མ་འགགས་པ་འདི་སྤྲུལ་སྐུ་ཡིན་གསུངས༔ ལོ་ཙཱ་བས་སློབ་དཔོན་ལ་ 
ཞུས་པ༔ འོ་ན་རང་སེམས་སྐུ་གསུམ་གྱི་སངས་རྒྱས་ལ་བཞུགས་ཚེ༔ ལྷའི་བསྙེན་ 
བསྒྲུབ་དང་བསྐྱེད་རིམ་ཟེར་བ་འདི་ཅི་ལ་དགོས་པ་ཡིན་ལགས་ཞུས་པས༔ སློབ་
དཔོན་གྱི་ཞལ་ནས༔ ཡང་དག་པར་བསྐྱེད་རིམ་དང་བསྙེན་སྒྲུབ་འདི་དགོས་པ་
133

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
མེད་དེ༔ ལྷ་ཉིད་རང་དང་རང་ཉིད་ལྷར་ཡོད་ཀྱང་༔ འདི་ལྟར་གྱི་དགོངས་ 
པའི་དོན་འདི་རྟོགས་པའི་གང་ཟག་རེ་རེ་ལས་མི་འབྱུང་བས༔ འདི་རྟོགས་པར་ 
བྱ་བའི་ཆེད་དུ་ཐབས་གཙོ་བོར་སྟོན་པ་ཕ་རྒྱུདཿ༔ ཤེས་རབ་གཙོ་བོར་སྟོན་པ་མ་ 
རྒྱུད༔ གཉིས་མེད་གཙོ་བོར་སྟོན་པ་བླ་མེད་ཀྱི་རྒྱུད༔ ཡང་ན་བསྐྱེད་རིམ་གཙོ་ 
བོར་སྟོན་པ་མ་ཧཱ་ཡོ་གཿ༔ རྫོགས་རིམ་གཙོ་བོར་སྟོན་པ་ཨ་ནུ་ཡོ་ག༔ ཟུང་འཇུག་ 
གཙོ་བོར་སྟོན་པ་ཨ་ཏི་ཡོ་ག མཐའ་བྲལ་གཙོ་བོར་སྟོན་པ་ཨ་ཏི་བླ་ན་མེད་པཿ
ཡང་ན་རྒྱུ་དང་འབྲས་བུ་དང་བླང་དོར་རྣམས་སོ་སོར་སྟོན་པ༔ འདུལ་བ་མདོ་སྡེ་
མངོན་པ་ལ་སོགས་པ་རྣམས་ཏེ༔ ལོ་ཙཱ་བ་ཆོས་འདི་རྣམས་ནི་སེམས་ཉིད་གཅིག་
པུ་རྟོགས་པ་དང་གྲོལ་བའི་ཆེད་དུ་གསུངས་པ་ལས་གཞན་དུ་བསྟན་པ་ནི་མེད་དོ
ཆོས་འགའ་ཞིག་ནི་རྒྱུ་ལ་བརྟེན་ནས་སེམས་རྟོགས་པའི་ཆེད་དུ་གསུངས༔ ཆོས་
འགའ་ཞིག་ནི་རྐྱེན་ལ་བརྟེན་ནས་སེམས་རྟོགས་པའི་ཆེད་དུ་གསུངས༔ ཆོས་
འགའ་ཞིག་ནི་ཐབས་ལ་བརྟེན་ནས་སེམས་རྟོགས་པའི་ཆེད་དུ་གསུངས༔ ཆོས་
འགའ་ཞིག་ནི་རྟེན་འབྲེལ་ལ་བརྟེན་ནས་སེམས་རྟོགས་པའི་ཆེད་དུ་གསུངས༔ ཆོས་
འགའ་ཞིག་ནི་བརྡ་ལ་བརྟེན་ནས་སེམས་རྟོགས་པའི་ཆེད་དུ་གསུངས་ཏེ རང་
སེམས་ཞེས་བྱ་བ་དུས་གསུམ་གྱི་བྱེད་པ་པོ་འདི་རྟོགས་ཤིང་གྲོལ་བའི་ཆེད་ཁོ་ནར་
ཆོས་རྣམས་ཀྱང་བྱུང་ཞིང་༔ དོན་ལ་ཐེག་པ་གཅིག་གིས་སེམས་ཅན་ཐམས་ཅད་
གྲོལ་ན་ཐེག་པ་དེ་མ་གཏོགས་སྟོན་དགོས་པ་མེད་ཀྱང་༔ སེམས་ཅན་གྱི་ལས་མ་
མཐུན་པས་རྒྱུ་མ་མཐུན༔ རྒྱུ་མ་མཐུན་པས་འབྲས་བུ་སྣ་ཚོགས་སུ་གྱུར་ཚེ ཐེག་
པ་སྣ་ཚོགས་སུ་བསྟན་པ་འདི་ནི་གང་ལ་གང་འདུལ་ཞེས་བྱའོ༔ ལོ་ཙཱ་བ་རང་ 
སེམས་འདི་ཚུལ་བཞིན་མཐོང་གྲོལ་གྱི་དོན་དང་ལྡན་ན༔ ལྷ་སྒོམ་བསྙེན་སྒྲུབ་
134

༄༅། །ཟབ་གཏེར་ཆོས་ཀྱི་མཛོད་ཁང་།
རྣམས་ལྟ་ཞོག་ཆོས་ཀྱི་སྒོ་མོ་བརྒྱད་ཁྲི་བཞི་སྟོང་གིས་ཀྱང་དགོས་པ་མེད་གསུངས༔
ལོ་ཙཱ་བས་སློབ་དཔོན་ལ་ཞུས་པ༔ འོ་ན་དམ་པའི་ཆོས་སྣ་ཚོགས་པ་དེ་རྣམས་
མཐར་སངས་རྒྱས་ཀྱི་འབྲས་བུ་འཐོབ་པ་ལ་མྱུར་མི་མྱུར་ཡོད་དམ་ལགས་ཞུས་
པས༔ སློབ་དཔོན་གྱི་ཞལ་ནསཿ དམ་པའི་ཆོས་དེ་རྣམས་གྲངས་སུ་བརྩིས་ན་
བརྒྱད་ཁྲི་བཞི་སྟོང་དུ་གསུངས་པ་ཐམས་ཅད་ཐེག་པ་དགུར་འདུས་པ་ཡིན་ཞིང༔ 
ཐེག་པ་འོག་མ་གསུམ་གྱིས་བསྐལ་པ་གྲངས་མེད་དགུའི་མཐར་སངས་རྒྱས་འཐོབ་ 
པར་གསུངས་པ་དང༔ བར་མ་གསུམ་གྱིས་སྐྱེ་བ་བརྒྱ་དང་ཉི་ཤུ་བཅུ་བདུན་ 
སོགས་ནས་འཚང་རྒྱ་བར་འདོད་ཅིང་༔ གོང་མ་གསུམ་གྱིས་ཚེ་འདི་དང་བར་
ལོ་
དོ་དང་༔ སྐྱེ་བ་གཅིག་གིས་སངས་རྒྱས་འཐོབ་པ་སྟེ་ཁྱད་པར་ཆེ་གསུངསཿ 
ཙཱ་བས་སློབ་དཔོན་ལ་ཞུས་པ༔ འོ་ན་སེམས་ཅན་ཐམས་ཅད་ཀྱིས་གོང་མའི་ 
ཐེག་པ་དེ་མི་སྤྱོད་པ་ཅི་ཡིན་ཞུས་པས
སློབ་དཔོན་གྱི་ཞལ་ནས༔ གོང་མའི་ཐེག་པ་འདི་མྱུར་ལམ་བླ་ན་མེད་པ་ཞེས་ 
བྱ་བ་ཡིན་ཏེ༔ སེམས་ཅན་ཐམས་ཅད་ཆོས་འདི་དང་མི་འཕྲད༔ ཕྲད་ཀྱང་མི་ 
གོ གོ་ཡང་ཉམས་སུ་མི་ལོནཿ ཆོས་འདིའི་སྣོད་དུ་གྱུར་པ་ནི༔ སེམས་ཅན་ 
ཚོགས་བསགས་ཤིང་སྒྲིབ་པ་སྦྱངས་པ་ཞིག་གི་སྐལ་བ་ཡིན་ཏེ ཨུ་དུམ་ཝཱ་རའི་ 
མེ་ཏོག་ལས་ཀྱང་དཀོན་གསུངསཙྩཾ ལོ་ཙཱ་བས་སློབ་དཔོན་ལ་ཞུས་པ འོ་ན་རང་ 
བྱུང་བླ་ན་མེད་པའི་གནས་ལུགས་འདི་རྟོགས་པ་ཙམ་གྱིས་བསྒོམ་དགོས་སམ་མི་
དགོས་ཞུས་པས༔ སློབ་དཔོན་གྱི་ཞལ་ནས༔ ཆོས་ཉིད་རང་བྱུང་གི་དགོངས་པ་ 
འདི་རྟོགས་པ་ཙམ་ལས་བསྒོམ་དགོས་མི་དགོས་གང་ཟག་ལ་རག་ལས་ཏེ གང་ 
ཟག་དབང་པོ་ཡང་རབ་ཏུ་གྱུར་པ་རྣམས་ནི་རྟོགས་པ་ཙམ་གྱིས་གྲོལ་བ་ལས་གཞན་
135

།ཨོ་རྒྱན་རྗེ་ ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
དུ་སྒོམ་པ་མེད་དོ༔ འབྲིང་རྣམས་ནི་ལོ་དང་ཟླ་བར་བསྒོམས་པས་གྲོལ་ལོ༔ ཐ་ 
མ་རྣམས་ནི་ཤི་བ་དང་ཆོས་མཇུག་མཉམ་པར་བསྒོམ་དགོས་གསུངས༔ལོ་ཙཱ་
བས་སློབ་དཔོན་ལ་ཞུས་པ༔ འོ་ན་བསྒོམས་དགོས་མི་དགོས་ཀྱི་རྟགས་ཚད་ 
གང་འདྲ་འོང་ཞུས་པས༔ སློབ་དཔོན་གྱི་ཞལ་ནས༔ བསྒོམ་དགོས་མི་དགོས་ཀྱི་ 
རྟགས་ཚད་ནི༔ རྟགས་ལུས་ངག་ཡིད་གསུམ་ལ་འབྱུང་ཞིང་ཚད་རྨི་ལམ་གྱིས་ 
འཛིན་གསུངས༔ ལོ་ཙཱ་བས་སློབ་དཔོན་ལ་ཞུས་པ༔ བདག་ཅག་ཁམས་གསུམ་ 
གྱི་སེམས་ཅན་འདི་རྣམས་ཀྱི་ནང་ནས་ལུས་ལོན་པ་ལ་གང་ཁྱད་པར་དུ་འཕགས་ 
ཞུས་པས༔ སློབ་དཔོན་གྱི་ཞལ་ནས༔ ཁམས་གསུམ་གྱི་སེམས་ཅན་རྣམས་ཀྱི་ 
ནང་ནས་མི་ལུས་ཁྱད་པར་འཕགས་གསུངས༔ ལོ་ཙཱ་བས་སློབ་དཔོན་ལ་ཞུས་པཿ 
མི་ལུས་ཁྱད་པར་འཕགས་པའི་རྒྱུ་ཅི་ཡིན་ལགས་ཞུས་པས༔ སློབ་དཔོན་གྱི་ཞལ་ 
ནས༔ མི་ལུས་ལ་ཆོས་སྒྲུབ་པའི་རྟེན་ཡོད་པས་ཁྱད་པར་འཕགས་པ་ཡིན་གསུངས༔ 
ལོ་ཙཱ་བས་སློབ་དཔོན་ལ་ཞུས་པ འོ་ན་འགྲོ་བ་གཞན་རྣམས་ཆོས་ཀྱི་རྟེན་དུ་ 
མ་གྱུར་ཏམ་ཞུས་པས༔ སློབ་དཔོན་གྱི་ཞལ་ནས༔ འགྲོ་བ་གཞན་རྣམས་རང་ 
རང་གི་ལས་ཀྱིས་མནར་ནས་མི་ཁོམ་པའི་གནས་ཁོ་ན་ལས་ཆོས་སྒྲུབ་པའི་རྟེན་དུ་
གྱུར་པ་མེད་གསུངསཿ
ལོ་ཙཱ་བས་སློབ་དཔོན་ལ་ཞུས་པ༔ འོ་ན་མི་ལུས་ཐོབ་ཚད་འདི་ཐམས་ཅད་ཆོས་ 
ཀྱི་སྣོད་དུ་གྱུར་ལགས་སམ་ཞུས་པས༔ སློབ་དཔོན་གྱི་ཞལ་ནསཿ མི་ལུས་ཐོབ་ 
ནས་ཆོས་ཀྱི་སྣོད་དུ་ཨེ་གྱུར་རང་ལ་རག་ལས་གསུངས༔ ལོ་ཙཱ་བས་སློབ་དཔོན་
ལ་ཞུས་པ༔ རང་ཁོ་ན་ལ་རག་ལས་ན་ཆོས་ཞེས་བྱ་བ་འདི་ནི་རང་གི་མགོ་འདོན་ 
ཐབས་ཁོ་ནར་འདུག་ཚེ་མི་ཐམས་ཅད་ཀྱིས་ཆོས་བྱེད་འོས་སམ་ཞུས་པས༔ སློབ་
136

༄༄༅། །ཟབ་གཏེར་ཆོས་ཀྱི་མཛོད་ཁང་།
དཔོན་གྱི་ཞལ་ནསཿ མི་ལུས་ཐོབ་པ་འདི་ནོར་བུ་རིན་པོ་ཆེ་རྙེད་པ་ལས་ཀྱང་ 
འཚེངས་ཆེ་སྟེ༔ འདི་ཚུལ་བཞིན་ཞིག་བསམས་ན་ཆོས་བྱེད་འོས་སུ་གདའ་ཡང་ 
བྱེད་མཁན་དཀོན་པར་འདུག་གསུངས༔ སློབ་དཔོན་ལ་ལོ་ཙཱ་བས་ཞུས་པ༔ འོ་
ན་མི་ལུས་ཐོབ་ཚད་ཀྱིས་ཆོས་མི་བྱེད་པ་འདིའི་རྒྱུ་མཚན་ཅི་ཡིན་ཞུས་པས༔སློབ་
དཔོན་གྱི་ཞལ་ནས༔ མི་ལུས་ཐོབ་ཚད་ཀྱིས་ཆོས་མི་བྱེད་པའི་རྒྱུ་མཚན་ལས་ 
ངན་གྱིས་རྒྱུ་བྱས༔ རྐྱེན་ངན་གྱིས་སྣ་ཁྲིདཿ མི་སེམས་ལ་བདུད་ཞུགས་ཏེ་གསེར་ 
དང་སྦང་མ་བརྗེས་པ་ལྟར༔ ཚེ་འདི་ཕྱི་བརྗེས་ནས་ངན་སོང་གསུམ་གྱི་སྡུག་ 
བསྔལ་ལ་སྤྱོད་འདོད་པ་ཡིན་གསུངས༔ ལོ་ཙཱ་བས་སློབ་དཔོན་ལ་ཞུས་པ༔ འོ་ 
ན་ཚེ་འདིའི་བྱ་བ་སྒྲུབ་རྩོལ་ལ་མཁས་པ༔ གྲུང་པོ་དཔའ་བོ་ཤེས་ཆེན་ཟེར་བ་ 
འདི་རྣམས་ཡང་དག་པ་ཡིན་ནམ་ཞུས་པས༔ སློབ་དཔོན་གྱི་ཞལ་ནས ཚེ་འདི་ 
སྒྲུབ་པའི་མཁས་པ་ཞེས་བྱ་བ་དེ༔ རང་མགོ་རང་གིས་བསྣུབ་པའི་མཁས་པ་ཙན་
དན་གྱི་སྡོང་པོ་སོལ་བར་བསྒྱུར་ཐུབ་པ་འདྲ་བའི་མཁས་པ་ཞིག་ཡིན་གསུངས 
ཚེ་འདི་སྒྲུབ་པའི་གྲུང་པོ་ཟེར་བ་དེ་སྨྱོན་པས་རརང་སྲོག་གཅོད་ཤེས་པའི་གྲུང་པོ་
ལྟ་བུ་ཞིག་ཡིན ཚེ་འདི་སྒྲུབ་པའི་ཤེས་བྱ་ཅན་བྱ་བ་དེ༔ གསེར་དང་སྦང་མ་ 
བརྗེ་བའི་ཚོང་ཤེས་པའི་ཤེས་ཅན་ལྟ་བུ་ཞིག་ཡིན༔ ཚེ་འདི་སྒྲུབ་པའི་དཔའ་བོ་
ཟེར་བ་དེ༔ མར་མེའི་འོད་ལ་ཕྱེ་མ་ལེབ་མཆོང་ཐུབ་པ་ལྟ་བུའི་དཔའ་བོ་ཞིག་ 
ཡིན་གསུངས
ལོ་ཙཱ་བས་སློབ་དཔོན་ལ་ཞུས་པ༔ འོ་ན་ཚེ་འདི་བསྒྲུབ་པའི་བྱ་བ་ཐམས་ཅད་ 
ལ་རང་དོན་ཅི་ཡང་མེད་དམ་ལགས་ཞུས་པས༔ སློབ་དཔོན་གྱི་ཞལ་ནས༔ ཚེ་ 
འདི་སྒྲུབ་པའི་བྱ་བ་ཐམས་ཅད་ལ་རང་དོན་ཡོད་པ་ལྟ་ཞོག༔ རང་དོན་ཐམས་
137

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཅད་ཚེ་འདིའི་བྱ་བ་བསྒྲུབས་པས་འཕུང་བ་ཡིན་མོད༔ དལ་འབྱོར་གྱི་མི་ལུས་ 
ཐོབ་ནས་ཚེ་འདིའི་བྱ་བ་མ་བསྒྲུབས་པ་ཡིན་ན༔ དེང་སངས་རྒྱས་འཐོབ་པ་ལ་ 
དཀའ་ཚེགས་ཅི་ཡོད་གསུངས༔ ལོ་ཙཱ་བས་སློབ་དཔོན་ལ་ཞུས་པཿ འོ་ན་ཚེ་ 
འདིའི་བྱ་བ་མ་བསྒྲུབས་པས་མི་ཚེ་འདི་མི་ཆོད་པ་འདྲ་ཞུས་པསཿ སློབ་དཔོན་
གྱི་ཞལ་ནས༔ ཧ་ཧ་ལོ་ཙཱ་བ་ཁྱོད་དེ་སྐད་མ་ཟེར་ཞིག༔ དེ་ཅིའི་ཕྱིར་ཞེ་ན༔
བདག་ཅག་རྣམས་ཀྱི་སྟོན་པ་སངས་རྒྱས་ཤཱཀྱ་ཐུབ་པས་ཚེ་འདིའི་བྱ་བ་རྒྱ་ཆེ་ལ་
གྲངས་མང་བ་ཤཱཀྱའི་རྒྱལ་སྲིད་སྲས་མངའ་འབངས་བཙུན་མོའི་ཚོགས་དང་བཅས་
པ་དེ་ནས་བོར་ཏེ༔ བྱང་ཆུབ་བསྒྲུབས་པས་བདག་ཅག་ལ་སོགས་པའི་རིགས་
དྲུག་གི་སེམས་ཅན་ཕྱོགས་དང་རིས་མེད་པ་རྣམས་ཀྱི་སྐྱབས་མགོན་དུ་གྱུར་པ་ 
མ་ཡིན་ནམཿམ༔ སྟོན་པ་བཅོམ་ལྡན་འདས་དེས་ཚེ་འདི་མ་བསྒྲུབས་པས་མི་ཚེ་མ་
ཆོད་པ་དང་༔ བདག་ཅག་ཚེ་འདི་སྒྲུབ་པ་པོ་རྣམས་ཀྱིས་ཚེ་འདི་ཕྱོགས་ཀྱི་བྱ་
བ་བསྒྲུབས་པས་མི་ཚེ་སྐྱིད་པ་ཅི་འདྲ་བསྐྱལ༔ ད་ལྟར་ཡང་བདག་ཉིད་ཨོ་རྒྱན་
གྱི་མཁན་པོ་པདྨ་འབྱུང་གནས་དང༔ ཟ་ཧོར་གྱི་མཁན་པོ་བྷོ་དྷི་ས་ཏྭ༔ ཁ་ཆེའི་
མཁན་པོ་བྷི་མ་ལ་མི་ཏྲ་ལ་སོགས་པ་ངེད་རྣམས་ཀྱིས་ཚེ་འདི་བློས་བཏང་བས་
ཐབས་ཆག་པ་ཅི་བྱུང་འདུག༔ གཞན་རྒྱ་གར་གྱི་འགྲོ་བ་ཕལ་མོ་ཆེ་རྣམས་ཀྱིས་
ཚེ་འདི་བསྒྲུབས་པས་སྐྱིད་གང་འདྲ་བརྒྱབ་འདུག ད་ལྟ་ཁྱེད་རང་བོད་ཀྱི་སད་ 
མི་རྣམས་རབ་ཏུ་བྱུང་ནས་ཚེ་འདི་བསྐྱུར་བ་རྣམས་ཀྱིས་སྡུག་བསྔལ་ཅི་ཁུར་ཞིང་༔ 
ཁྱེད་བོད་ཀྱི་འགྲོ་བ་མང་པོ་འདི་རྣམས་ལ་བདེ་དགའ་ཅི་འདུག་སོམས་དང་
གསུངས
ལོ་ཙཱ་བས་སློབ་དཔོན་ལ་ཞུས་པ༔ འོ་ན་ཚེ་འདིའི་བྱ་བ་བསྐྱུར་ན་ཐབས་ཆག་
138

༄༄༅། །ཟབ་གཏེར་ཆོས་ཀྱི་མཛོད་ཁང་།
མདོག་ཁ་བ་མང་ཞིང་༔ བསྐྱུར་ན་ཆོག་པ་ལ༔ བློས་མི་ལོང་བ་ཞིག་འོང་གི་འདུག་ 
པ་འདི་ཅི་ཡིན་ལགས་ཞུས་པས༔ སློབ་དཔོན་གྱི་ཞལ་ནས༔ དེ་མི་ལུས་ལོན་ 
ཀྱང་བསོད་ནམས་ཀྱི་བསགས་རྒྱབ་མེད་པ་དང་༔ བློ་ཐག་མ་ཆོད་པས་བདུད་
ཀྱིས་ཁྱེར་བ་དང་ མི་ལུས་ལོན་པའི་སྙིང་རུལ་པོ་ཞེས་བྱ་བ་མདོ་མེད་ཀྱི་སེམས་
ཅན་ངན་སོང་གི་སྡུག་བསྔལ་ལ་སྤྱོད་འདོད་པའི་རྟགས་ཡིན་གསུངས༔ ལོ་ཙཱ་
བས་སློབ་དཔོན་ལ་ཞུས་པ༔ འོ་ན་མི་ལུས་ལོན་ནས་ཆོས་མེད་པ་འདི་རྣམས་དོན་ 
མེད་ཁོ་ན་ཡིན་ནམ་མིན་ཞུས་པས༔ སློབ་དཔོན་གྱི་ཞལ་ནས༔ མི་ལུས་ཐོབ་
ནས་ཆོས་རབ་དང་ལྡན་ན་དོན་རབ༔ འབྲིང་དང་ལྡན་ན་དོན་འབྲིང་༔ ཆོས་ཐ་
མ་ཞིག་དང་ལྡན་ན་དོན་ཐ་མ༔ ཆོས་ཡེ་ནས་མེད་པའི་མི་ལུས་ནི་སྟོབས་ཀྱི་འཁོར་
ལོས་སྒྱུར་བའི་རྒྱལ་པོར་སྐྱེས་ཀྱང་༔ མདོ་དོན་རྡུལ་ཙམ་མེད་པའི་སྟེང་དུ་རང་
མགོ་རང་གིས་གཡོགས་ནས་མི་ཚེ་སྐད་ཅིག་ཡུད་ཙམ་ཞིག་ལས་མེད་པ་ལ་རྟག་
པར་བཟུང་ཞིང་༔ གཡོ་སྒྱུ་དང་མནའ་སྡིག་ཅི་མང་དུ་བསྒྲུབས་ནས༔ རིན་ཆེན་
གྱི་གླིང་དུ་ཕྱིན་པའི་འབྱོར་བ་སྟོང་ལོག་བྱས་པ་ལྟར༔ དམ་པའི་ཆོས་མ་ཎི་བྱེ་
བ་ཙམ་ཡང་འཆང་རྒྱུ་མེད་པར་སྡིག་སྒྲིབ་ལས་དང་ཉོན་མོངས་པའི་ཁུར་པོ་མི་
ཁྱག་པར་འཁུར་ནས༔ གཤིན་རྗེའི་གྲོགས་དང་འགྲོགས་ཏེ་ངན་སོང་གླིང་གསུམ་
སྙོག་དགོས་པའི་མི་ལུས་དོན་ཡོད་པའི་གོང་ན་མི་ལུས་དེ་འདྲ་བ་ཡ་རེ་ཆ་གསུངསཿ
ལོ་ཙཱ་བས་སློབ་དཔོན་ལ་ཞུས་པརཿ
འོ་ན་ཚེ་འདིར་དབང་འབྱོར་ཕུན་སུམ་ཚོགས་པའི་རྒྱལ་པོ་དང་བཙུན་མོ་དང་
བློན་པོ་འདི་རྣམས་སྐྱིད་པོ་མ་ཡིན་ནམ་ཞུས་པས༔ སློབ་དཔོན་གྱི་ཞལ་ནས༔ ཚེ་
འདིར་བཙན་ཕྱུག་དར་གསུམ་འཛོམས་པའི་རྒྱལ་པོ་དང་བཙུན་མོ་བློན་པོ་རྣམས་
139

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཆོས་དང་མི་ལྡན་ཕྱིན་ཆད་ངན་སོང་གསུམ་གྱི་འགྲོ་བ་ལས་སྡུག་གསུངསལོ་
ཙཱ་བས་སློབ་དཔོན་ལ་ཞུས་པཿ འོ་ན་དེའི་རྒྱུ་མཚན་ཅི་ཡིན་ཞུས་པས༔ སློབ་ 
དཔོན་གྱི་ཞལ་ནས༔ ཆོས་དང་མི་ལྡན་པའི་རྒྱལ་པོ་དང་བཙུན་མོ་བློན་པོ་རྣམས་ 
ནི ཚེ་འདི་ལ་རྟག་པར་ནི་འཛིན༔ ཁེངས་སེམས་ནི་ཆེ༔ ཕྲག་དོག་ནི་རྒོདཿ༔ 
སྙིང་རྗེ་ནི་མེད༔ ནོར་ཡོད་པས་ནི་མི་ཆོག་མང་དགོས༔ མང་བས་ནི་མི་ཆོག་ 
རུལ་དགོས༔ མངའ་ཞབས་ཡོད་པས་ནི་མི་ཆོག་རྩོད་དགོས༔ བརྩད་པས་ནི་མི་ 
ཆོག་ཕ་རོལ་ཆོམ་དགོས༔ གཡོག་བྱས་པས་ནི་མི་ཆོག་འཇིགས་དགོས༔ འཇིགས་ 
པས་ནི་མི་ཆོག་གསོད་དགོས ལུས་བདེ་བས་ནི་མི་ཆོག་ཇུས་དགོས༔ ཇུས་ 
ཡོད་པས་མི་ཆོག་དར་དགོས༔ གཏམ་ཐེངས་པས་ནི་མི་ཆོག་དོན་འགྲུབ་དགོས༔ 
དོན་གྲུབ་པས་ནི་མི་ཆོག་གྲགས་པ་ཆེ་དགོས༔ སྟོབས་ཡོད་པས་ནི་མི་ཆོག་ཆེ་ 
དགོས༔ ཆེ་བས་ཀྱང་མི་ཆོག་རྩལ་འདྲན་དགོས༔ སྡིག་པ་རང་ལ་ཡོད་པས་ནི་ 
མི་ཆོག་གཞན་ལ་སློབ་དགོས༔ བསླབས་པས་ཀྱང་མི་ཆོག་མཉམ་དུ་བསྒྲུབ་དགོས
ཟས་ཁམས་གང་དང་སྐོམ་ཧུབ་གང་འཐུངས་ཀྱང་ཁྲལ་དུ་བརྒྱུགས་པའི་དཀོར་
ཟས་དང་དཀོར་ཆུ་མ་གཏོགས་ནི་མེད༔ གཏམ་དང་བྱ་བ་ཅི་བྱས་ཚད་ང་རྒྱལ་
དང་དྲེགས་པ་རུ་ང་ཕྲག་དོག་གི་བྱ་བ་མ་གཏོགས་རྡུལ་ཙམ་ཡང་བྱེད་ཐབས་ནི་ 
མེད༔ རྒྱལ་པོ་དང་དབང་ཡོད་དུ་སྐྱེས་ནས་འཁྲུལ་སྣང་གི་ལས་འདི་ལ་རྒྱ་ཅི་
ཆེར་བློ་རྒྱ་ཆེ་བས་མི་དགེ་བཅུ་ལ་བག་མེད་དུ་སྤྱོད་དགོས༔ རང་འདྲ་བ་མང་ 
པོ་ཕ་རོལ་ནས་འབྱུང་བས་དོན་ཡལ་བར་དོགས་ཏེ་མཚམས་མེད་པ་ལྔ་ལ་དམར་ 
གཡོས་སུ་སྒྲུབ་དགོས༔ ལོ་ཙཱ་བ་རྒྱལ་པོར་སྐྱེས་པ་རྣམས་སྐྱིད་པ་ལྟ་ཞོག་ངན་
སོང་གསུམ་དུ་འགྲོ་འདོད་པའི་སྔོན་དུ་སྡིག་སྤྱོད་ཀྱི་རྒྱལ་པོར་སྐྱེ་བ་ཡིན་ཏེ
140

༄༅། །ཟབ་གཏེར་ཆོས་ཀྱི་མཛོད་ཁཁང་
ནི་ཁོ་རང་གཅིག་པུ་མ་ཡིན་པར་འབྲེལ་ཚད་ངན་སོང་དུ་འཁྲིད་དེ༔ སྡིག་པའི་ 
གྲོགས་པོ་ཟེར་བ་དེ་སྡིག་སྤྱོད་ཀྱི་རྒྱལ་པོ་ཡིན༔ ལུས་ངན་དེ་འདྲ་བ་བླངས་པ་
ལས༔ ངན་སོང་གསུམ་དུ་སྐྱེས་ནས་ངན་སོང་གི་སྡུག་བསྔལ་མྱོང་བས་སྔོན་གྱི་
ལས་སྒྲིབ་སྦྱངས་ཏེ་མྱུར་དུ་མཐོ་རིས་ལ་ཉེ་བ་ཡིན་གསུངས༔ ལོ་ཙཱ་བས་སློབ་དཔོན་
ལ་ཞུས་པཿཔ༔ འོ་ན་ཚེ་འདིར་སྔོན་བསགས་ཀྱི་འབྲས་བུའི་ལོངས་སྤྱོད་དང་ལྡན་
པ་འདི་རྣམས་སྐྱིད་པོ་ཡིན་མདོག་ཁ་ཞུས་པས
སློབ་དཔོན་གྱི་ཞལ་ནས༔ ཚེ་སྔ་མའི་སྦྱིན་འབྲས་ཀྱིས་ད་ལྟ་ལོངས་སྤྱོད་དང་
ལྡན་པའི་ཕྱུག་པོ་རྣམས་ཀྱིས་ཡར་མཆོད་མར་སྦྱིན་དུ་བྱས་ཤིང་༔ ཚེ་ཕྱི་མའི་ 
ལོངས་སྤྱོད་མི་ཟད་པའི་གཏེར་དུ་སྦ་ཤེས་ནཿ༔ གནས་སྐབས་ཀྱི་མགྲོན་པོ་ངལ་ 
གསོ་ཙམ་དུ་ཅུང་སྐྱིད་དེ༔ སྔ་མའི་སྦྱངས་འབྲས་ཀྱིས་ཚེ་འདིར་ལོངས་སྤྱོད་ཡོད་ 
ཀྱང་སེར་སྣས་བཅིངས་ཏེ་ཆོས་ལྟར་སྤྱོད་མ་ནུས་ན་སྦྲང་མའི་སྦྲང་རྩི་དང་འདྲ་ 
སྟེ་དགོས་ཆེད་ཆུང་གསུངས༔ ལོ་ཙཱ་བས་སློབ་དཔོན་ལ་ཞུས་པར བུད་མེད་ 
གཞོན་ནུ་གཟུགས་དང་ཁ་དོག་མཛེས་པ་འདི་ཚོ་འགྲོ་བ་སུ་ལས་ཀྱང་སྣང་བ་མཐོ་ 
འདུག་པསཿ༔ ཁོང་རྣམས་གནས་སྐབས་འགྲོ་བ་གཞན་ལས་སྐྱིད་པ་ཞིག་ཡོད་པ་ 
ཡིན་ལགས་སམ་ཞུས་པསཿ སློབ་དཔོན་གྱི་ཞལ་ནས༔ བུད་མེད་ཀྱི་ལུས་བླངས་ 
ཕྱིན་ཆད་བདེ་བ་གཞན་ལས་ཆེ་བ་ལྟ་ཞོག་རིགས་དྲུག་གི་སྡུག་བསྔལ་ཚང་ཡོད་ 
དེ༔ འདོད་ཆགས་མེ་ལྟར་འབར་བས་འདོད་པའི་ཁྱོ་པོ་དང་མི་འཕྲད་པས་ཡི་ 
དྭགས་ཀྱི་སྡུག་བསྔལ་ཚང་༔ ཁྱོ་པོ་ཞིག་དང་འཕྲད་ཀྱང་ལན་ཆགས་ཀྱི་བུ་ཕྲུག་
ལུས་ལ་ཆགས་པའི་སྡུག་བསྔལ་མང་པོས་མནར་ནས་དམྱལ་བ་ཚ་གྲང་གི་སྡུག་ 
བསྔལ་ཚང་༔ བུད་མེད་ཀྱི་བུར་སྐྱེས་ནས་རང་སྐྱེས་ཀྱི་ཕ་ཁྱིམ་དེ་བོར་ནས༔ མི་
141

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཁྱིམ་ཆ་མེད་པའི་ཞིག་ཏུ་འགྲོ་དགོས་པས་བར་དོའི་སྡུག་བསྔལ་ཚང་༔ མི་ཁྱིམ་
དེར་འདུག་ཚེ་རྒན་རྒོན་རྣམས་ཀྱིས་མནར་སྡང་ཕབ་པ་ལ་མི་བཟོད་པར༔ འཛིང་ 
རྩོད་ཀྱི་འཁོར་ལོ་བསྐོར་བས་ལྷ་མ་ཡིན་གྱི་སྡུག་བསྔལ་ཚང་༔ ལན་ཆགས་ཀྱི་
ཕྲུ་གུ་བཙས་པའི་ཚེ་གཤིན་ཡུལ་ལ་མིག་གིས་ལན་གསུམ་བལྟ་དགོས་པས༔ ལྷ་
འཆི་འཕོ་ལྟུང་བྱེད་ཀྱི་སྡུག་བསྔལ་ཚང་༔ ཁ་ཉེན་གཉོམ་ཆུང་བས་དྲག་ན་དྲག་ 
ཆེས་ཡོད་ཟེར༔ མ་དྲགས་ན་སྐྱོན་ཚང་ཡོད་ཟེར་ཏེ༔ བྱ་བ་ཇི་ལྟར་ཞིག་བྱས་ 
ཀྱང་བྱེད་ཐབས་དཀའ་ཞིང་གཞན་དབང་ཁོ་ནར་སྤྱོད་དགོས་པས་དུད་འགྲོའི་ 
སྡུག་བསྔལ་ཚང༔ སྡུག་བསྔལ་དེ་རྣམས་ཀྱི་ནང་ནས་ཚེ་གར་ཟད་མ་ཚོར་བཞིན་ 
དུ་རྒན་དུ་སོང་བ་དང་༔ དྲིན་གྱིས་བསྐྱངས་པའི་བུ་རྒྱུད་དེས་ཀྱང་འདི་ངའི་མ་ 
ཡིན་དྲིན་ཆེ་བསམ་པ་ནི་མི་སེམས་ཏེ༔ རང་གི་ཆུང་མ་དེ་དང་ཁ་སེམས་བསྟུན་ 
ནས༔ ཟས་ཀྱི་ཁམ་ལྷག༔ སྐོམ་གྱི་སྐྱོགས་ཞབས༔ གོས་ཀྱི་དུག་ཧྲུལ༔ ཉལ་ས་སྒོ་ 
ཐེམ་དཀར་ནག་ཏུ་བྱེད་དགོས་པས་མི་སྐྱེ་རྒ་ན་འཆིའི་སྡུག་བསྔལ་ཚང་༔ དེས་ 
ན་བུད་མེད་གྱི་ལུས་བླངས་ཕྱིན་ཆད་སྡུག་བསྔལ་མ་གཏོགས་བདེ་བ་སྐད་ཅིག་
ཙམ་ཡང་མེད༔ སྡུག་བསྔལ་ཆེ་བརྩུག་གི་ལས་ཀྱི་རྣམ་སྨིན་འབྲིད་མཁས་པས༔
རང་མཐོང་ཆེ་ཞིང་སྡུག་བསྔལ་སྡུག་བསྔལ་དུ་མི་སེམས་པ་ཉམས་མཚར་བ་ཡིན༔
བུད་མེད་ཀྱི་ལུས་བླངས་ཕྱིན་ཆད་གསང་སྔགས་ཟབ་མོའི་ཆོས་དང་མཇལ་ནས་
རྣལ་འབྱོར་པ་མཚན་དང་ལྡན་པའི་བདེ་བ་སྤེལ་བའི་གྲོགས་སུ་གྱུར་ན༔ གནས་
སྐབས་དང་མཐར་ཐུག་གི་བདེ་བས་ཕྱུག་ཅིང་བུད་མེད་ཀྱི་ཁྱུ་མཆོག་གི་ལུས་དེ་
ཡིན་ཏེ༔ བསོད་ནམས་དང་ཡེ་ཤེས་ཀྱི་ཚོགས་མ་བསགས་པས་ནི་ལུས་དེ་མི་
འཐོབ་གསུངས༔ ལོ་ཙཱ་བས་སློབ་དཔོན་ལ་ཞུས་པ༔ འོ་ན་བུད་མེད་མཆོག་གི་
142

༄༅། །ཟབ་གཏེར་ཆོས་ཀྱི་མཛོད་ཁང་།
ལུས་དེ་འདྲ་བ་འཇིག་རྟེན་གྱི་ཁམས་སུ་མང་ཉུང་ཅི་འདྲ་ཡོང་ཞུས་པས༔ སློབ་
དཔོན་གྱི་ཞལ་ནས༔ བུད་མེད་མཆོག་གི་ལུས་དེ་འདྲ་བ་འཇིག་རྟེན་གྱི་ཁམས་ 
སུ་འཐོར་ཙམ་ཡོང་སྟེ་རིགས་ནི་བཞི་ཡོད༔ གནས་ལས་སྐྱེས་པ་ཞེས་བྱ་བ་གནས་ 
བཟང་པོའི་ནང་དུ་འོང་༔ ཞིང་ལས་སྐྱེས་པ་ཞེས་བྱ་བ་གནས་ཡུལ་གྱི་མཁའ་
འགྲོས་ཚོགས་འཁོར་བྱེད་པ་ལ་ཞིང་ཟེར་བས༔ ཞིང་དེའི་ཆ་ལ་འོང་ཞིང་༔ སྔགས་
ལས་སྐྱེས་པ་ཞེས་བྱ་བ་ནི་སྔགས་འཆང་བའི་བརྒྱུད་ལ་ཡོང་བ་དང་༔ ལས་ལས་
སྐྱེས་པ་ཞེས་བྱ་བ་ནི་འཇིགས་རྟེན་གྱི་ཁམས་གང་དུའང་ཡོང་ངོ་གསུངས༔ ལོ་
ཙཱ་བས་སློབ་དཔོན་ལ་ཞུས་པསཿ༔ འོ་ན་འཇིགས་རྟེན་གྱི་བུད་མེད་འདི་རྣམས་
དང་མི་འདྲ་བའི་ཡ་མཚན་པའི་རྟགས་སོགས་ཡོང་ངམ་ལགས་ཞུས་པས༔ སློབ་ 
དཔོན་གྱི་ཞལ་ནས༔ འཇིག་རྟེན་གྱི་བུད་མེད་འདི་ཚོ་ལས་ཁྱད་པར་དུ་འཕགས་ 
པའི་རྟགས་མང་དུ་ཡོད་ཀྱང་༔ མདོར་བསྡུ་བ་ལ་བླ་མེད་ཀྱི་ཆོས་ལ་མོས་ཤིང་ 
སྒྲུབ་པ་སྲོག་དང་བསྡོ་ནུས་པ་ཞིག་ཡོང་གསུངས༔ དེ་འཇིག་རྟེན་གྱི་བུད་མེད་ 
དུ་གྱུར་ན་ཇི་ལྟར་ལགས་ཞུས་པསཿ༔
སློབ་དཔོན་གྱི་ཞལ་ནས༔ དབྱིངས་ཀྱི་མཁའ་འགྲོའི་སྤྲུལ་པ་ཡིན་ན་འགྲོ་དོན་ 
མེད་ཚེ་སྤྲུལ་པ་དབྱིངས་སུ་སྡུདཿ༔ ཚོགས་བསགས་ཀྱི་བུད་མེད་ཡིན་ན་ནོར་བུ་ 
འདམ་ཁྲོད་དུ་ལྷུང་བ་དང་འདྲ་སྟེ་དོན་གོ་ཆུང་གསུངས༔ ལོ་ཙཱ་བས་སློབ་དཔོན་
ལ་ཞུས་པཿ འོ་ན་རྣལ་འབྱོར་པ་མཚན་དང་ལྡན་པ་བྱ་བ་དེ་གང་འདྲ་ཞིག་ཡོང་ 
ལགས་ཞུས་པས༔ སློབ་དཔོན་གྱི་ཞལ་ནས༔ རྣལ་འབྱོར་པ་མཚན་དང་ལྡན་པ་ 
དེ་ནི༔ ལྟ་བ་ཀ་དག་སྤྲོས་བྲལ་དུ་རྟོགས་པཿ སྒོམ་པ་རི་རྒྱལ་ལྷུན་པོ་ལས་བརྟན་ 
པ༔ སྤྱོད་པ་བག་ཕྱེ་ལས་ཞིབ་པ ཐོས་བསམ་སྒོམ་གསུམ་གྱི་སྒྲོ་འདོགས་ཐམས་
143

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཅད་ངོ་བོ་ཉིད་ཀྱི་སྟེང་ནས་ཆོད་པ༔ འབྲེལ་ཚད་ཀྱི་འགྲོ་བ་དོན་དང་ལྡན་པ༔ 
ཚོགས་ལྟར་སྤྱོད་ཅིང་རི་ལ་གནས་པ༔ ལྟ་སྒོམ་སྤྱོད་གསུམ་གྱི་ཀློང་དུ་ཚེ་དུས་འདའ་ 
བ་ཞིག་ཡོང་གསུངས༔ ལོ་ཙཱ་བས་སློབ་དཔོན་ལ་ཞུས་པ༔ འོ་ན་མཚན་དང་མི་ 
ལྡན་པ་ཡང་འབྱུང་ངམ་ཞུས་པས༔ སློབ་དཔོན་གྱི་ཞལ་ནས༔ མཚན་དང་ལྡན་ 
ལོ་
པ་ཉིན་མོའི་སྐར་མ་ཙམ་ཡིན༔ མཚན་དང་མི་ལྡན་པ་ཤིན་ཏུ་མང་གསུངས༔ 
ཙཱ་བས་སློབ་དཔོན་ལ་ཞུས་པ༔ འོ་ན་མཚན་དང་མི་ལྡན་པ་དེ་ཅི་འདྲ་ཞིག་ཡོང་ 
ཞུས་པས༔ སློབ་དཔོན་གྱི་ཞལ་ནས༔ རྣལ་འབྱོར་པ་མཚན་དང་མི་ལྡན་པ་ཞེས་ 
བྱ་བ་ནི༔ ཆོས་དང་རྒྱབ་འགལ་སོང་བ་ཞིག་ཡོང་བ་ཡིན་ཏེ རྒྱུ་འབྲས་ཀྱི་བླང་ 
དོར་འཇོལ་ཉོག་ཏུ་སྤྱོད༔ མ་ཞིག་པར་ཞིག་བརྔུ མ་རྟོགས་པར་རྟོགས་བརྫུ 
མ་གྲོལ་པར་གྲོལ་བརྫུ གྲུབ་པ་མ་ཐོབ་པར་ཐོབ་བརྫུ་ལ་སོགས་འདེབས་ཤིང་༔
འགྲོ་བ་མང་པོ་མགོ་བསྐོར་ཞིང་ཉམས་ལེན་བྱི་ལ་བརྩོན༔ འགྲོ་དོན་ནལ་ཕྲུག་ 
ལ་བྱེད༔ ལྷ་ལ་ཐེའུ་བྲང་སྒྲུབ༔ ལས་སྦྱོར་འགུགས་སྔགས་ལ་བྱེད༔ རྫུན་ལ་བློ་ 
གཏོད༔ ཟོབ་ལ་ཟུག་བཅའ༔ ཐ་ན་གསོལ་འདེབས་སྣ་རེ་དང་ཆབ་གཏོར་ཙམ་ 
རེ་ཡང་མགོ་མི་ཐོན་པར་གཤིན་པོའི་ཡར་འདྲེན་དང་༔ གསོན་པོའི་སྐྱབས་གནས་ 
སུ་བྱེད་མཁན་གྱི་རྟོགས་ལྡན་མང་པོ་ཡོང་གསུངས༔ ལོ་ཙཱ་བས་སློབ་དཔོན་ལ་
ཞུས་པ༔ འོ་ན་དགེ་བའི་བཤེས་གཉེན་མཚན་དང་ལྡན་པ་དེ་ཅི་འདྲ་ཞིག་ཡོང་ 
ཞུས་པས
སློབ་དཔོན་གྱི་ཞལ་ནས༔ དགེ་བའི་བཤེས་གཉེན་མཚན་དང་ལྡན་པ་ཞེས་བྱ་ 
བ་ནི༔ ཕྱི་ནས་ཐོས་པས་ཕྱུག་ཅིང་༔ ནང་ན་སྒོམ་པ་བརྟན་པ༔ བར་དུ་བླང་དོར་ 
ཞིབ་པ༔ བསྡུ་བ་རྣམས་བཞིས་འགྲོ་བ་སྡུད་ཅིང་༔ བློ་ཚོད་ཀྱིས་ཆོས་ཐེག་པ་སྣ་
144

༄༅། །ཟབ་གཏེར་ཆོས་ཀྱི་མཛོད་ཁང་།
ཚོགས་སྟོན་པ་ལ་མཁས་པ༔ སུ་འགྲོགས་ཀྱི་མིར་མཐུན་འཇུག་ཆོས་ལ་སྦྱོར་བ༔
མེ་ལོང་གི་བྱད་བཞིན་ཕ་རོལ་གྱི་བློ་ཁ་དང་བསྟུན་མཁས་པ༔ རང་འདོད་མེད་ 
ཅིང་བསྟན་པ་དང་གཞན་དོན་གྱི་དོ་ཁུར་དང་དུ་ལེན་པ་ཞིག་ཡོང་གསུངས༔
ལོ་ཙཱ་བས་སློབ་དཔོན་ལ་ཞུས་པ༔ འོ་ན་མཚན་དང་མི་ལྡན་པའི་དགེ་བཤེས་ 
འབྱུང་ལགས་སམ་ཞུས་པས༔ སློབ་དཔོན་གྱི་ཞལ་ནས༔ མཚན་དང་མི་ལྡན་པ་ 
ནི་མང་དུ་འབྱུང་ཞིང་༔ ཁྱད་པར་ད་ནས་བཟུང་སྟེ་སེམས་ཅན་སྤྱི་མཐུན་གྱི་བསོད་ 
ནམས་འདི་མར་མར་དུ་འབྲི༔ ཤཱཀྱའི་བསྟན་པ་འདི་ཡང་རིམ་ནས་རིམ་དུ་ནུབ་ 
ཅིང་༔ བདུད་ལྷས་སྦྱིན་གྱིས་སྨོན་ལམ་ལོག་པར་བཏབ་པ་གྲུབ་པའི་འབྲས་བུ་ 
སྨིན་ཏེ༔ བདུད་དང་ལོག་པར་འདྲེན་པ་མ་རུངས་པ་མང་པོ་དགེ་བཤེས་ཀྱི་ཚུལ་ 
དུ་འོང་༔ སྟོན་པ་སངས་རྒྱས་བཅོམ་ལྡན་འདས་ཀྱི་ཚུལ་འཆང་༔ རྒྱུ་འབྲས་ཀྱི་ 
ཆོས་འཆད༔ མཁན་པོ་དང་སློབ་དཔོན་དུ་བཏགས་པ་ལ༔ དོན་དམ་པར་མི་ 
དགེ་བཅུ་ལ་སྤྱོད་ཅིང་དགེ་བ་བཅུའི་ལམ་འགོག༔ མཐོང་ཐོས་འབྲེལ་ཐོགས་ཀྱི་ 
སེམས་ཅན་མང་པོ་ངན་སོང་གི་གླིང་དུ་ཁྱུ་དེད་བྱེད་པའི་གཟུགས་བརྙན་གྱི་
དགེ་བཤེས་མང་པོ་ཡོང་གསུངསཿ
ལོ་ཙཱ་བས་སློབ་དཔོན་ལ་ཞུས་པས༔ དམ་ལྡན་གྱི་སྔགས་པ་ཟེར་བ་དེ་གང་ 
འདྲ་ཞིག་ཡོང་ཞུས་པས༔ སློབ་དཔོན་གྱི་ཞལ་ནས༔ དམ་ལྡན་གྱི་སྔགས་པ་ཞེས་ 
བྱ་བ་ནི༔ ཕྱི་ནང་གི་དམ་ཚིག་ལ་གནས་ཤིང་བསྐྱེད་རྫོགས་ལས་སུ་རུང་བ༔ སྦྱོར་ 
སྒྲོལ་གྱི་ནུས་པ་ལྡན་པ༔ གནས་བཟང་དང་དུར་ཁྲོད་ཉུལ་ཞིང་ལས་རབ་འབྱམས་ 
ཀྱིས་བསྟན་འགྲོའི་དོན་སྒྲུབ་པ༔ སྐལ་ལྡན་གྱི་སློབ་མ་ལ་ཡར་གྱི་ཟང་ཐལ་དུ་ 
གཤེགས་པའི་ཆོས་ཟབ་མོ་སྟོན་པ་ལ་མཁས་པ༔ ཚེ་འདིའི་བྱ་བ་དགུ་སྤྲུགས་སུ་
145

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཐེངས་པ༔ སྣང་བཞི་ཟད་སར་གཤེགས་པ་ཞིག་འོང་བ་ཡིན་གསུངས༔ ལོ་ཙཱ་ 
བས་སློབ་དཔོན་ལ་ཞུས་པ༔ འོ་ན་དམ་ཚིག་དང་མི་ལྡན་པའི་སྔགས་པ་འབྱུང་ 
ལགས་སམ་ཞུས་པས༔ སློབ་དཔོན་གྱི་ཞལ་ནས༔ དམ་ཚིག་དང་མི་ལྡན་པའི་ 
སྔགས་པ་ཕལ་ཆེར་ལ་མང་ཞིང་༔ གསང་སྔགས་པར་ཁས་ལེན༔ བསྐྱེད་རྫོགས་ 
ཀྱི་དྲོད་རྟགས་ནི་མེད༔ ཡར་ལྷ་ཆོས་ཀྱི་གྲལ་དུ་ནི་མི་ཚུད༔ ཕྱིར་མི་ཆོས་ཀྱི་ 
གྲལ་དུ་ནི་མི་ཚུདཿ༔ ཟབ་པ་ལས་ཀྱང་ཆེས་ཟབ་པ་གསང་སྔགས་བླ་མེད་ཆོས་ 
སྒོར་ཞུགས་ལ༔ ལྟ་སྒོམ་སྤྱོད་གསུམ་གྱི་ཉམས་ལེན་ལྟ་ཞོག༔ རྩ་བ་སྐུ་གསུང་ 
ཐུགས་ཀྱི་དམ་ཚིག་གི་བྱེ་བྲག་ཙམ་ཡང་མི་ཕྱེད་པའི་ཡོད་མ་ང༵གཿ ཡིན་བརྫུ་ 
ཅན༔ ལས་སུ་ཉོན་མོངས་སྤྱོད་པ༔ འབྲས་བུ་སྡིག་བརྒྱུད་སྤེལ་བ༔ ལྷ་ལ་བཙན་ 
འགོང་བརྟེན་པ༔ གྲོང་ནག་གི་འདྲེ་འདུལ་མཁན༔ སྔགས་མིན་སྔགས་པར་བརྫུ་ 
བ་མང་པོ་ཡོང་གསུངས༔
ལོ་ཙཱ་བས་སློབ་དཔོན་ལ་ཞུས་པ༔ འོ་ན་བན་བཙུན་ཚུལ་དང་ལྡན་པ་དེ་ཅི་འདྲ་ 
ཞིག་འོང་བ་ཡིན་ལགས་ཞུས་པས༔ སློབ་དཔོན་གྱི་ཞལ་ནས༔ བན་བཙུན་ཚུལ་ 
དང་ལྡན་པ་ནི༔ རྩ་བ་འདུལ་ཁྲིམས་གཙང་བ༔ སྤྱོད་པ་དགེ་བ་བཅུ་ལ་སྤྱོད་པཿ༔ 
འབྲས་བུ་ཕ་རོལ་ཏུ་ཕྱིན་པ་དྲུག་མངོན་དུ་གྱུར་པ༔ མཁྱེན་ལྡན་གྱི་ཤེས་རབ་ 
ཅན༔ བརྩེ་ལྡན་གྱི་སྙིང་རྗེ་ཅནཿ གཞན་དོན་གྱི་མཛད་པ་ཅན༔ ཆོས་ཐམས་ 
ཅད་ཤེས་ཤིང་ཁོང་དུ་ཆུད་པ༔ དོན་ཉམས་ལེན་དང་ལྡན་པ༔ ཁྱིམ་ནས་ཁྱིམ་ 
མེད་པར་རབ་ཏུ་བྱུང་བ༔ གྲུབ་མཐའ་ལ་སོགས་ཆགས་སྡང་རྨོངས་གསུམ་གྱི་ 
དབང་དུ་མི་གཏོང་བ༔ དད་ཟས་ཀྱི་དཀོར་ལ་བག་ཡོད་དུ་སྤྱོད་པ༔ འབྲོག་ 
དགོན་པ་ནས་འབྲོག་དགོན་པར་རྒྱུ་བ༔ ཐུབ་པ་ཆེན་པོའི་བསྟན་འཛིན༔ ཕྱིར་
146

༄༄༅། །ཟབ་གཏེར་ཆོས་ཀྱི་མཛོད་ཁང་།
མི་ལྡོག་པའི་དགྲ་བཅོམ་པ་དེ་འདྲ་བ་ཡོང་གསུངས༔ ལོ་ཙཱ་བས་སློབ་དཔོན་ལ་
ཞུས་པ༔ འོ་ན་ཚུལ་དེ་རྣམས་དང་མི་ལྡན་པ་ཡང་འབྱུང་ངམ་ཞུས་པས༔ སློབ་
དཔོན་གྱི་ཞལ་ནས༔ ཚུལ་དེ་རྣམས་དང་མི་ལྡན་པ་མང་དུ་འབྱུང་སྟེ ལྟར་ 
སྣང་དུ་དགེ་སྦྱོང༔ དོན་དམ་དུ་བྱི་ཕོ༔ སྤྱོད་པ་ནི་ཚོང་པ༔ ཉེར་ལེན་ནི་ཆགས་ 
སྡང་རྨོངས་གསུམ༔ སློབ་གཉེར་ནི་གྲུབ་མཐའི་ཕྲག་དོག༔ གསོག་འཇོག་ནི་ 
དཀོར་ནག་གི་ལོངས་སྤྱོདཿ༔ སྐྱོང་བྲན་ནི་ཉེ་དུ་དང་བུད་མེད༔ འཁུར་རྒྱུ་ནི་ 
རྣམ་སྨིན་དང་འཕམ་ལྟུང་༔ འགྲོ་ས་ནི་ངན་སོང་གི་གླིང་གསུམ་བྱེད་དགོས་པའི་ 
དགེ་སྦྱོང་མང་པོ་ཡོང་གསུངས༔ ལོ་ཙཱ་བས་སློབ་དཔོན་ལ་ཞུས་པ༔ འོ་ན་མོ་ 
བཙུན་འདི་ཆོས་པའི་གྲངས་སུ་མེད་པ་ཡིན་ནམ་ཞུས་པས༔ སློབ་དཔོན་གྱི་ཞལ་ 
ནས༔ མོ་བཙུན་འདི་བླ་མེད་ཀྱི་ཆོས་སྣོད་ཡིན༔ ཐེག་པ་འོག་མ་རྣམས་ཀྱི་ 
གྲངས་སུ་མི་འགྲོ་བས་སྟོན་པ་བཅོམ་ལྡན་འདས་ཀྱིས་ཀྱང་རབ་ཏུ་བྱུང་བར་མ་ 
གནང་ཞིང་༔ ཉེ་གནས་ཀྱི་རྐྱེན་ལ་བརྟེན་ནས་སྐྱེ་དགུའི་བདག་མོ་རབ་ཏུ་བྱུང་
བས་བསྟན་པ་ལ་ཡང་ཆེས་ཆེར་གནོད་པ་བྱུང་ཞིང་༔ ཐེག་པ་འོག་མ་རྣམས་ཀྱི་ 
སྣོད་དང་མ་ལྡན་ཡང་༔ ད་ལམ་བདག་ཅག་གི་སྟོན་པ་འདིའི་བསྟན་པ་ལ༔ སྟོན་ 
པའི་འཁོར་རྣམ་བཞི་དགེ་ཚུལ་དང་དགེ་སློང་ཕ་མ་གཉིས་གཉིས་སུ་དབྱེ་བ་ཡིན་
གསུངསཿ
ལཱོ་ཙཱ་བས་སློབ་དཔོན་ལ་ཞུས་པས༔ འོ་ན་དགེ་ཚུལ་དང་དགེ་སློང་མ་སོགས་ 
ཚུལ་དང་ལྡན་པ་ཅི་འདྲ་ཞིག་ཡོང་ལགས་ཞུས་པས༔ སློབ་དཔོན་གྱི་ཞལ་ནསཿ 
ཚུལ་དང་ལྡན་པ་ནི༔ གཞི་ཚུལ་ཁྲིམས་ཀྱི་སྡོམ་པ་ལ་ངོས་ལྐོག་མེད་པ༔ སྤྱོད་པ་ 
ཆོས་དང་མཐུན་པ༔ ཁྱིམ་ནས་ཁྱིམ་མེད་པར་རབ་ཏུ་བྱུང་བ༔ ཉོན་མོངས་པའི་
147

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
དབང་དུ་མི་གཏོང་བ༔ འབྲོག་དགོན་པ་ཅན༔ ཚེ་འདིའི་གཡེང་བ་དང་བྲལ་ 
ཞིང་ཕྱི་མའི་དོན་དུ་གཉེར་བ༔ འཚོ་བ་གྱི་ན་ལ་བརྟེན་པ༔ བླ་གོས་ཕྱགས་དར་ 
ཁྲོད་པ༔ རྩ་བ་དང་ཡན་ལག་གི་འཕམ་ལྟུང་རྣམས་བློ་ལ་གསལ་ཞིང་ཉེར་ལེན་ 
དང་ལྡན་པ་ལ་སོགས་པ་སྟེ༔ མདོར་ན་ལུས་བུད་མེདཿ སེམས་བྱང་ཆུབ་སེམས་ 
མ༔ སྤྱོད་པ་ཕར་ཕྱིན་དང་དགེ་བཅུ་ཅན་ཞེས་བྱ་བ༔ སངས་རྒྱས་ཀྱི་ས་ལ་རབ་ 
ཏུ་ཉེ་བ་མང་པོ་འབྱུང་གསུངས༔ ལོ་ཙཱ་བས་སློབ་དཔོན་ལ་ཞུས་པ༔ འོ་ན་ཚུལ་ 
དེ་རྣམས་དང་མི་ལྡན་པ་ཡང་འབྱུང་ངམ་ཞུས་པས༔ སློབ་དཔོན་ཀྱི་ཞལ་ནས་ 
བུ་ལོ་ཙཱ་བ༔ ཚུལ་དེ་རྣམས་དང་མི་ལྡན་པ་མང་པོ་ཡོང་སྟེ༔ སྐྱེས་མིང་དེ་བོ༔ 
ཆོས་མིང་ཞིག་བཏགས༔ མགོ་སྤུ་ནི་བྲེགས༔ བཙུན་གཟུགས་ནི་འཆང་བ་ལ་སྟོན་ 
པའི་ཞབས་འདྲེནཿ བསྟན་པའི་བླ་འཚོང་༔ ཉིན་མོར་སྐྱེས་པ་མིག་གིས་འདེད་ 
པ༔ མཚན་མོར་སྐྱེས་པ་ཡིད་ཀྱིས་འདེད་པ༔ དུས་གསུམ་ཀུན་ཏུ་ཕོ་མཚན་ 
དྲན་པ༔ ཆགས་པའི་རྦ་ཀློང་ཁོང་ནས་འཁྲུགས་པ༔ ལོག་གཡེམ་དང་བྱི་ལ་ཤོར་ 
ཐོབ་བྱེད་པཿ བཙོག་གཏམ་ཐོས་ན་རྣ་བའི་བདུད་རྩིར་འཛིན་པ༔ སྐྱེས་པ་དང་ 
ཕྲད་ན་སྙིང་གི་མུན་སེལ་དུ་ལྟ་བ༔ སྤྱོད་པར་ཉན་ན་ཁྱི་ཕོ་ཡིན་ཀྱང་དང་དུ་ 
ལེན་པ༔ དངོས་སུ་བཙུན་མ༔ ལྐོག་ན་ཡ་མོ༔ དོན་ལ་སྨད་འཚོང་མ༔ དགོན་ 
པའི་རྩིག་སེང་ནལ་ཕྲུག་གི་རོས་འགེངས་མཁན༔ དབུགས་དང་བྲལ་མ་ཁད་ནས་ 
མནར་མེད་སྙོགས་ཏེ་ཐེ་ཚོམ་མེད་པར་རྒྱུག་མཁན་མང་པོ་ཡོང་གསུངས་༔ ལོ་
ཙཱ་བས་སློབ་དཔོན་ལ་ཞུས་པ༔ འོ་ན་འཁོར་བའི་འགྲོ་བ་འདི་རྣམས་ལ་ཚུལ་དང་ 
ལྡན་མི་ལྡན་ཡོད་དམ་ལགས་ཞུས་པསཿ
སློབ་དཔོན་གྱི་ཞལ་ནས༔ འཁོར་བའི་འགྲོ་བ་ཕོ་མོ་འདི་རྣམས་ཚུལ་དང་
148

༄༅། །ཟབ་གཏེར་ཆོས་ཀྱི་མཛོད་ཁང་
ལྡན་མི་ལྡན་ཆེ་སྟེ སངས་རྒྱས་ཀྱི་སེམས་ཅན་ཐུགས་རྗེས་མི་གཏོང་བས་མ་དག་
པའི་འགྲོ་བ་ཁོ་ནའི་གླིང་འཁོར་བའི་ཡུལ་འདིར༔ ཚུལ་དང་ལྡན་པ་སངས་རྒྱས་ 
ཀྱི་སྤྲུལ་པ༔ ཚུལ་དང་མི་ལྡན་པ་མི་ལུས་སྲིན་པོ་གདོང་དམར༔ ཚུལ་དང་ལྡན་ 
པ་ཡེ་ཤེས་ཀྱི་མཁའ་འགྲོ༔ཚུལ་དང་མི་ལྡན་པ་སྡིག་པའི་བུད་མེད་རྣམས་ཡོད་ 
དེམི་ལུས་ཐོབ་ནས་ཁྱིམ་ཐབ་སྤོང་མ་ནུས་ནའང་དགེ་བ་ལ་ཅི་འགྲུབ་ཏུ་བརྩོན་
པ༔ རྣམ་སྨིན་ལ་ཅི་ཐུབ་ཐུབ་ཏུ་འཛེམ་པ༔ བསགས་པ་ཆོས་ལ་བྱེད་པ༔ ཡར་ 
མཆོད་དང་མཪ་སྦྱིན༔ ཁ་ཏོན་དང་བཟླས་བརྗོད༔ དད་པ་དང་དག་སྣང༔ དགེ་ 
བ་ལ་རབ་ཏུ་བརྩོན་པ་དང་༔ ཁྱིམ་ན་གནས་པ་ཙམ་ལས་ཆོས་བཞིན་སྤྱོད་དེ
མཐོ་རིས་ནས་མཐོ་རིས་ཀྱི་གོ་འཕང་ལ་འགྲོ་བ་མང་པོ་ཡང་ཡོང༔ ཡང་དགེ་
སྡིག་མགོ་སྙོམས་སུ་སྤྱོད་ཅིང་ལུང་མ་བསྟན་དུ་གྱུར་པ་ཡང་འགའ་རེ་ཡོང་༔ ཚུལ་ 
དང་མི་ལྡན་པ་ནི༔ ལུས་ནི་མི་གཟུགས༔ སེམས་ནི་འདྲེ་སྲིན༔ གསོད་གཅོད་ལ་ 
རྔམ་པ༔ སྡིག་པ་ལ་བརྩོན་པ༔ རྫོགས་པའི་སངས་རྒྱས་མཇལ་ཡང་དད་པ་ 
མེད་པ༔ འཁོར་བའི་སྡུག་བསྔལ་མཐོང་ཡང་སྐྱོ་བ་མེད་པ༔ སྡིག་པ་ཆེས་ཆེར་ 
བྱས་ཀྱང་འགྱོད་སེམས་མེད་པ༔ མི་ཆོས་ཀྱི་ཁྲེལ་དང་ངོ་ཚ་ཙམ་ཡང་མི་བྱེད་ 
པ༔ རྐུ་ཇག་ཁྲམ་གསུམ་ལ་ལང་རྟེན་བྱེད་པཿ གཡོ་སྒྱུ་ཟོལ་གསུམ་ལ་ཉལ་ 
བརྟེན་བྱེད་པ༔ བྲེ་ཕུལ་སྲང་གསུམ་ལོག་པར་འཆང་བ༔ ཚེ་འདིའི་བྱ་བ་མ་ 
གཏོགས་ཚེ་ཕྱི་མ་སྐད་ཅིག་ཙམ་ཡང་མི་དྲན་པའི་སྐྱེ་འགྲོ་ཕོ་མོ་མང་པོ་ཡོང་༔ 
ཡང་སྡིག་ལྡན་རབ་ཏུ་རྨོངས་པའི་འགྲོ་བ་འདུལ་བའི་ཕྱིར་སངས་རྒྱས་ཀྱི་སྤྲུལ་
པ་སྣ་ཚོགས་སུ་འབྱུང་བས༔ སྐྱེས་པ་སྡིག་ལྡན་གྱི་དྲུང་དུ་སངས་རྒྱས་ཀྱི་སྤྲུལ་པ་ 
བུད་མེད་ཆོས་ལྡན་ཡོང་༔ བུད་མེད་སྡིག་ལྡན་གྱི་དྲུང་དུ་སངས་རྒྱས་ཀྱི་སྤྲུལ་
149

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
པ་སྐྱེས་པ་ཆོས་ལྡན་དུ་ཡོང་བ་ལ་སོགས་པ་རྣམས་ཀྱང་ཡོད་གསུངས༔ ལོ་ཙཱ་བས་
སློབ་དཔོན་ལ་ཞུས་པ༔ འོ་ན་ཁམས་གསུམ་གྱི་སེམས་ཅན་འདི་ཐམས་ཅད་མི་ 
རྟག་པ་ཁོ་ན་ལས་མ་འདས་སམ་ཞུས་པས༔ སློབ་དཔོན་གྱི་ཞལ་ནས་འགྲོ་བ་ཕྱི་
སྣོད་ནང་བཅུད་ཐམས་ཅད་མི་རྟག་པ་ལས་རྟག་པ་རྡུལ་ཙམ་ཡང་མེད་གསུངས༔
ལོ་ཙཱ་བས་སློབ་དཔོན་ལ་ཞུས་པ༔ འོ་ན་འཆི་བ་མི་རྟག་པ་འདི་བསམ་ན༔ ཚེ་ 
འདི་རྨི་ལམ་གྱི་སྣང་བ་ལྟར་ཡོད་པ་འདྲ་ཞུས་པསཿ
སློབ་དཔོན་གྱི་ཞལ་ནས༔ བུ་ལོ་ཙཱ་བ་འཆི་བ་མི་རྟག་པ་འདི་ལ་འཁོར་འདས་ 
གཉིས་ཚང་སྟེ༔ འཆི་བའི་སྡུག་བསྔལ་འདི་བརྗོད་ལས་འདས་པས་འཁོར་བའི་
སྡུག་བསྔལ་ཀུན་གྱི་ཆེ་ཤོས་ཡིན་ཏེ༔ དེས་ན་འཁོར་བ་ཡང་འཆི་བ་ལ་ཚང༔ འཆི་
བ་འདི་བསམས་ཤིང་དཔྱད་ན་ཆོས་ཤིག་མི་ཡོང་བའི་ཐབས་མེད་པས་མྱ་ངན་
ལས་འདས་པ་ཡང་འཆི་བ་འདི་ལ་ཚང་༔ ཀླུའི་དབང་པོ་མི་ཞེས་བྱ་བའི་འགྲོ་
བ་འདི་ཉམས་མཚར་པོ་ཞིག་ཡོད་དེ༔ མཁས་སྣང་དང༔ ཤེས་སྣང་དང༔ གྲུང་
སྣང་མང་པོ་ཡོད་པ་ལ་མདོ་དོན་གྱི་འདེམ་སོར་དེ་རྩ་བ་ནས་འཕྱུགས་ཏེ༔ ཚེ་
འདི་ཞེས་བྱ་བ་རྨི་ལམ་ཐུན་གཅིག་གི་སྣང་བ་ཙམ་ལ༔ འཁོར་བ་མ་སྟོངས་བར་
དུ་སྡོད་རྒྱུ་ཡོད་མདོག་བྱེད་ཅིང་རང་མགོ་རང་གིས་གཡོགས་ཏེ༔ མི་ཚེ་འདི་མ་ 
ཟད་ཀྱི་བར་དུ་ཤོམ་ར་དང་རྒྱ་འདེང་གིས་བྲེལ་དུ་བཅུག་ནས་ཆོས་ཤིག་བསམ་སྟེ་
ཁོམ་པ་མེད་དོ༔ ལྕོག་ས་མེད་དོ་ཟེར་ཏེ༔ ཚེ་འདི་ཕྱོགས་ཀྱི་བྱ་བ་དེ་ཡིན་ཡིན་ 
པོ་དང་༔ རྟག་རྟག་པོར་སྐད་ཅིག་ཀྱང་ཡེངས་མ་ཤོར་བ་བྱེད་དེ་སྒྲུབ༔ ཆོས་ཀྱི་ 
བྱ་བ་ནི་ཆེ་ཕྲ་ཆུང་གསུམ་ཐམས་ཅད་དེས་ཆོག་དང་༔ ངང་རིང་དང་༔ ཕྱི་
བཤོལ་དུ་བསྐྱུར༔ ཡུལ་མི་ཁྱིམ་མཚེས་མཐོ་དམན་དྲག་ཞན་ཕ་མ་རྒན་རྒོན་ལ་
150

༄༅། །ཟབ་གཏེར་ཆོས་ཀྱི་མཛོད་ཁང་།
སོགས་པ་ཤི་བ་མིག་གིས་མཐོང༔ ལག་པས་བསྡུར་ཀྱང་ཁོ་ཤིའོ་མོ་ཤིའོ་ཟེར་བ་ 
ཙམ་ལསཿ༔ རང་འཆི་རྒྱུ་མེད་པ་སྙམ་དུ་བྱེད་ཅིང་༔ ཆགས་སྡང་རྨོངས་གསུམ་ 
གྱི་ནང་དུ་དལ་མེད་དུ་སྤྱོད་ཅིང་ཡོད་པའི་སྐབས་ཤིག་ལ༔ འཆི་བདག་གི་བདུད་ 
པོ་དེ་གར་འོངས་ཆ་མེད་པ་ཞིག་ནས་འོང་སྟེ གཤིན་རྗེའི་ཞགས་པ་ནག་པོ་དེས་
བཟུང་ནས་མཐོ་སྟེ་རྒྱལ་པོ་དང་དབང་ཅན་ཁ་དྲགཿག༔ དམའ་སྟེ་ཕལ་པ་དང་
སྤྲང་པོ་ཕྱུག་པོ་གང་ལྟར་ཞིག་ཡིན་ཀྱང་༔ མི་ཚེ་སྡིག་ལ་བསྐྱལ་བའི་སྡིག་སྒྲིབ་
ཀྱི་ཕུང་པོ་དེ་ཐམས་ཅད་མི་ཁྱག་བཞིན་དུ་ཁུར༔ ཐབས་ཅིས་ཀྱང་མི་བཤོལ་ཏེ་ 
འཇིག་རྟེན་འདི་ནས་ཕ་རོལ་ཏུ་ནི་འགྲོ ཆ་ཡེ་ནས་མེད་ཀྱང་གཤིན་ཐང་སྐྱ་མོ་
དེ་ལ་ནི་འཁྱམཿ༔ རྒྱུས་ཡེ་ནས་མེད་ཀྱང་བར་དོའི་འཕྲང་རིང་དེ་ལ་ནི་འགྲོ ངོ་ 
ཡེ་ནས་མི་ཤེས་ཀྱང་གཤིན་རྗེའི་གྲོགས་པོ་དེ་དང་ནི་འགྲོགཿ༔ འགྲོ་ཡེ་ནས་མི་ 
འདོད་ཀྱང་ངན་སོང་གསུམ་པོ་དེ་ནི་སྙོགཿ སྡོད་ཡེ་ནས་མི་འདོད་ཀྱང་དམྱལ་
ཁམས་བཅོ་བརྒྱད་དུ་ནི་ཚུདཿ༔ སྡུག་ཡེ་ནས་མི་འདོད་ཀྱང་ཚ་གྲང་གི་སྡུག་བསྔལ་
དེ་རྣམས་མྱོང་དུས་འགྱོད་པ་དྲག་པོ་སྐྱེ་ཞིང༔ ཚེ་འདི་ཕྱི་བརྗེས་པ་མ་ཉན་
པར་ཤེས་འོང་སྟེ་ཤེས་དུས་དང་འགྱོད་དུས་འཕྱི་པ་ཡིན༔ དོན་ཡོད་མེད་ཀྱི་བྱ་
བ་ཚེ་འདི་ཕྱིའི་འདེམ་ཀའི་ལས་ཀྱི་མེ་ལོང་འཆི་བ་མི་རྟག་པ་ལ་མངོན་སུམ་དུ་
བལྟས་པས་ཆོག་པ་ལ༔ བལྟ་རྒྱུ་ཡོད་དུས་དོན་ཆུང་ཚེ་འདིའི་བྱ་བ་དང་དུ་
བླངས་ནས་དོན་ཆེན་ཕྱི་མ་རྒྱབ་ཏུ་བོར་བའི་མཁས་ཉམས་དང་གྲུང་ཉམས་བྱེད་
པ་འདི་ཉམས་མཚར་གསུངས༔ ལོ་ཙཱ་བས་སློབ་དཔོན་ལ་ཞུས་པ༔ འོ་ན་ཉེ་དུ་
དང་བུད་མེད་ལ་སོགས་པའི་ཕྱིར་དུ་སྡིག་པ་བྱས་པའི་རྣམ་སྨིན་རྣམས་ཀྱང་
རང་གིས་འཁུར་དགོས་པ་ཨེ་ཡིན་ཞུས་པས༔ སློབ་དཔོན་གྱི་ཞལ་ནས༔ ལྟོ་གོས་
151

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ལ་བགོ་བཤར་བྱ་རུ་ཡོད་ཀྱང་སྡིག་སྒྲིབ་ལ་བགོ་བཤའ་བྱར་མེད་དེ༔ སྡིག་པ་
བྱེད་པ་པོ་ལ་སྨིན་ཞིང་༔ དཔེར་ན་རང་གི་ལུས་གྲིབ་གཞན་གྱི་ལུས་ལ་འགྲོག་
པའི་ཐབས་མེད་པར་རང་གི་རྗེས་སུ་འབྲངས་པ་དང་འདྲ་གསུངསཿ
ལོ་ཙཱ་བས་སློབ་དཔོན་ལ་ཞུས་པ༔ འོ་ན་རིགས་དྲུག་གི་སེམས་ཅན་ལ་བདེ་བ་
མེད་གསུངས་པ་ད་ལྟའི་བདེ་དགའ་ལོངས་སྤྱོད་འདི་རྣམས་བདེ་བ་མ་ཡིན་ནམ་
ཞུས་པས༔ སློབ་དཔོན་གྱི་ཞལ་ནས༔ བུ་ཀླུའི་དབང་པོ་ད་ལྟའི་མི་ལུས་ཀྱི་བདེ་ 
དགའ་ཕྲན་བུ་འདི་ལྟ་ཞོག༔ སུམ་ཅུ་རྩ་གསུམ་ལྷའི་རྒྱལ་པོ་ཚངས་པ་དང་བརྒྱ་ 
བྱིན་དང༌༔ རྩེ་གསུམ་པ་ལ་སོགས་པའི་བདེ་དགའ་ལོངས་སྤྱོད་ཕུན་སུམ་ཚོགས་ 
པ་འདི་རྣམས་ཀྱང་བདེ་བ་ཞེས་མི་འདོགས་ཏེ༔ ཅིའི་ཕྱིར་ཞེ་ན༔ བདེ་བ་ལ་
བདེ་བ་རུ་རྟག་པར་མི་གནས་ཤིང་ཟག་བཅས་ཀྱི་བསོད་ནམས་ལས་བདེ་བ་དེ་
གནས་སྐབས་སུ་ཐོབ་ཀྱང་༔ ཟག་བཅས་ཀྱི་བསོད་ནམས་དེ་ཟད་པའི་ཚེ་སྡུག་ 
བསྔལ་ལ་སྤྱོད་དགོས་པའི་ཕྱིར་རོ་གསུངས༔ ཡང་ཞུས་པ༔ འོ་ན་དགེ་བ་སྤྱད་ 
པའི་ཕན་ཡོན་དང་སྡིག་པ་སྤྱད་པའི་ཉེས་དམིགས་ཀྱི་ཁྱད་པར་གང་གིས་ཕྱེ་ 
ཞུས་པས༔ དེའི་དོན་མ་ཤེས་ན་ཡར་གྱི་སངས་རྒྱས་དང་མར་གྱི་སེམས་ཅན་གཉིས་ 
ལ་ལྟོས་གསུངས༔ ཚེ་སྔ་མ་སྦྱིན་པ་བཏང་བ་དང་མ་བཏང་བའི་ཁྱད་པར་གང་ 
གིས་ཕྱེ་ཞུས་པས༔ དེ་ཕྱུག་པོ་ལོངས་སྤྱོད་ཅན་དང་དབུལ་པོ་ནོར་མེད་གཉིས་ 
ལ་ལྟོས་གསུངས༔ ཚེ་སྔ་མ་ཚུལ་ཁྲིམས་བསྲུངས་པ་དང་མ་བསྲུངས་ཀྱི་ཁྱད་པར་ 
གང་ལགས་ཞུས་པས༔ གཟུགས་བཟང་པོ་དང་ངན་པ་གཉིས་ལ་ལྟོས་གསུངས 
ཚེ་སྔ་མ་བཟོད་པ་བསྒོམ་པ་དང་མ་བསྒོམས་པའི་ཁྱད་པར་གང་ལགས་ཞུས་ 
པས༔ དེ་རྒྱལ་པོ་དང་མཛེ་ཕོ་གཉིས་ལ་ལྟོས་གསུངས༔ ཚེ་སྔ་མ་ཤེས་རབ་ལ་
152

༄༅། །ཟབ་གཏེར་ཆོས་ཀྱི་མཛོད་ཁང་།
སྤྱད་པ་དང་མ་སྤྱད་པའི་ཁྱད་པར་གང་ལགས་ཞུས་པས༔ དེ་མི་དང་དུད་འགྲོ་
གཉིས་ལ་ལྟོས་གསུངས༔ ཚེ་སྔ་མ་ཆོས་ལ་བརྩོན་འགྲུས་བརྩམས་པ་དང་མ་ 
བརྩམས་ཀྱི་ཁྱད་པར་གང་ལགས་ཞུས་པས༔ དེ་དགེ་བའི་བཤེས་གཉེན་རྣམས་ 
དང་ཕལ་པའི་མི་གཉིས་ལ་ལྟོས་གསུངས༔ཚེ་སྔ་མ་བསམ་གཏན་བསྒོམས་པ་
དང་མ་བསྒོམས་པའི་ཁྱད་པར་གང་ལགས་ཞུས་པས༔ དེ་དབང་པོ་རབ་ཏུ་གྱུར་
པའི་སྐལ་ལྡན་དང་༔ ཅི་ཡང་མི་ཤེས་པའི་ལྐུགས་པ་གཉིས་ལ་ལྟོས་གསུངས༔ འོ་
ན་མཐར་ཐུག་གི་བདེ་བ་དེ་གང་ལགས་ཞུས་པས༔ མཐར་ཐུག་གི་བདེ་བ་དེ་སངས་ 
རྒྱས་མངོན་དུ་གྱུར་པ་ཡིན་གསུངས
འོ་ན་སྐྱབས་ཀྱི་དམ་པ་དེ་གང་ཡིན་ཞུས་པ༔ སྐྱབས་ཀྱི་དམ་པ་དེ་བླ་མ་ཡིན་ 
གསུངས༔ འོ་ན་གྲོགས་ཀྱི་དམ་པ་དེ་གང་ཡིན་ཞུས་པས༔ གྲོགས་ཀྱི་དམ་པ་དེ་ 
ཆོས་ལྡན་གྱི་མཆེད་གྲོགས་ཡིན་གསུངས བྱིན་རླབས་འཇུག་པའི་རྩ་བ་གང་ 
ཡིན་ཞུས་པས༔ བྱིན་རླབས་འཇུག་པའི་རྩ་བ་དད་པ་ཡིན་གསུངས༔ དངོས་ 
གྲུབ་ཀྱི་རྩ་བ་གང་ཡིན་ཞུས་པས༔ དངོས་གྲུབ་ཀྱི་རྩ་བ་གསོལ་འདེབས་ཡིན་ 
གསུངས༔ ད་དུང་འདི་ནས་མར་ལ་མང་རབས་ཤིག་འདུག་ཀྱང་བཞག་བཏང་ 
ངོ་ཧ་ཧ༔ དེ་ནས་ལོ་ཙཱ་བས་གླུ་རུ་རིན་པོ་ཆེའི་ཞབས་སྤྱི་བོར་བླངས༔ ཕྱག་དང་ 
སྐོར་བ་བྱས༔ ཚོགས་ཀྱི་འཁོར་ལོ་དང་རིན་པོ་ཆེ་མང་པོའི་མཎྜལ་ཕུལ༔ གླུ་རུ་ 
རིན་པོ་ཆེའི་ཞལ་ནས༔ འཁོན་ཀླུའི་དབང་པོ༔ དེ་རིང་གི་ཞུས་ལེན་དེ་རྣམས་ 
ཁྱོད་ཀྱིས་ཡི་གེར་ཐོབ་ལ་བླ་མ་བདེ་མཆོག་དབང་གི་འཁོར་ལོའི་ཆོས་སྐོར་དུ་ 
མ་ཚང་བ་ཁ་བསྐང་བའི་ཕྱིར་གཏེར་དུ་སྦོས་ཤིག་མ་འོངས་རྩོད་ལྡན་གྱི་ཡང་
མཐའ་ལ༔ ཁྱོད་ཀྱི་སྐྱེ་བ་གར་དབང་འགྲོ་འདུལ་གླིང་པ་དང་འཕྲད་དུས༔ ད་
153

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ལྟའི་བག་ཆགས་འདི་རྣམས་རྗེས་སུ་དྲན་ནས་བདག་ཉིད་པདྨ་འབྱུང་གནས་ལ་
མོས་གུས་དབང་མེད་དུ་འབར་ཞིང་༔ ཁ་འཐོར་བའི་འགྲོ་བ་མང་པོའི་དོན་བྱེད་ 
གསུངས་པ་རྣམས་བདག་ལོ་ཙཱ་བ་དང་༔ མི་བརྗེད་གཟུངས་ཐོབ་ཡེ་ཤེས་མཚོ་ 
རྒྱལ་གྱིས་ཡི་གེར་བཏབ་སྟེ༔ བླ་མ་བདེ་མཆོག་འཁོར་ལོའི་ཆོས་སྐོར་དང་བཅས་ 
པཿཔ༔ ཏི་སེ་གངས་ཀྱི་ནུབ་ཕྱོགས་བདེ་ཆེན་གསང་བ་ཕུག་ཏུ་གཏེར་དུ་སྦས་སོ 
ས་ཡ་ཡཱ༔ རྒྱ་རྒྱ་རྒྱ༔ གཏེར་རྒྱ སྦས་རྒྱ༔ ཟབ་རྒྱ༔ གཉན་རྒྱ༔ གཏད་རྒྱ༔ ས་མ་ 
ཡཱཿ རྒྱ་རྒྱ་རྒྱ༔ བདག་འདྲ་རྨི་ལམ་ཡུལ་གྱི་མི་གཟུགས། འཁྲུལ་སྣང་གི་ཟློས་ 
གར་མཁན། བྱ་བྱེད་དང་བྲལ་བའི་རྣལ་འབྱོར་པ་ཉི་མ་གྲགས་པས་ཁམས་སྲིང་ 
མོ་རྫོང་གི་ཆགས་རི་ཡང་དགོན་ཁམས་གསུམ་རྣམ་རྒྱལ་དུ་ཤོག་སེར་ལས་ཕབ་
པའོ། །མངྒ་ལཾ།
154

༄༅། །ཟབ་གཏེར་ཆོས་ཀྱི་མཛོད་ཁང་།
ཨཿ༔ དམ་ཆོས་སྙིང་པོ་སྐོར་ལྔ་ལས ཞལ་གདམས་སྙིང་པོ་ 
འདུས་པ་བཞུགས་སོ
ཨ ༔བཱིཝཾཛཿཤ སངས་རྒྱས་ཆོས་དང་དགེ་འདུན་ཏེ༔ སྐྱབས་ 
གནས་དཀོན་མཆོག་གསུམ་ལ་འདུད༔ དེ་ཡང་གངས་ཅན་ལྗོངས་ཀྱི་གནས་མཆོག་
རྣམས་ལས་ཐུགས་གཏེར་ཟབ་མོ་སྦས་པའི་གནས་བརྒྱད་ཀྱི་ནང་ནས་བསྟན་ 
པའི་བཙས་སུ་བཞག་པའི་མཛོད་ལྔ་སྒྲོམ་གསུམ་གྱི་བཅུད་དང་ལྡན་པ་ཁམས་ 
ཀྱི་ནམ་མཁའ་མཛོད་ཀྱི་ལྷོ་ཕྱོགས་པདྨ་རྒྱས་པའི་གླིང་དུཿ༔ བདག་ལྷ་སྲས་ཡེ་
ཤེས་རོལ་པ་རྩལ་གྱིས་གུ་རུ་པདྨ་འཁོར་དང་བཅས་པ་སྤྱན་དྲངས༔ རིན་པོ་ཆེའི་
ཁྲི་ལ་བཞུགས་སུ་གསོལཿ༔ སྐུ་ལ་དར་ཟབ་སྣ་ཚོགས་དང་༔ ཞལ་ལ་བཟའ་བཏུང་ 
བཟང་པོ་སྣ་ཚོགས་ཕུལ་ནས་གསོལ་བ་བཏབ་པ༔ ཀྱེ་ཧོཿཧོཿ སངས་རྒྱས་ཀུན་ 
དང་དགོངས་པ་གཅིག༔ ཡན་ལག་དྲུག་ཅུའི་གསུང་དང་ལྡན༔ ཐུགས་ནི་ཀུན་ 
ཁྱབ་ནམ་མཁའ་འདྲ༔ འགྲོ་དོན་དུས་ལས་མི་ཡོལ་བའི༔ རྗེ་བཙུན་ཨོ་རྒྱན་རིན་ 
པོ་ཆེ༔ བདག་ལ་བརྩེ་བས་དགོངས་སུ་གསོལ༔ ཕྲིན་ལས་རོལ་པ་སྣ་ཚོགས་ 
ཀྱིས༔ འགྲོ་བ་ཡོངས་ལ་བཀའ་དྲིན་ཆེ ཁྱད་པར་བོད་ཡུལ་ཞབས་ཀྱིས་བཅགས༔ 
ལྷ་འདྲེ་ཐམས་ཅད་དམ་ལ་བཏགས༔ གཙུག་ལག་ཁང་བཞེངས་ཟབ་ཆོས་བསྒྱུ 
མ་འོངས་དོན་དུ་གཏེར་མང་སྦས༔ བཀའ་དྲིན་ཆེ་བ་ཁྱོད་ལས་སུ ལྷ་སྲས་ 
བདག་གིས་མི་རྙེད་དོ༔ ཡང་ཟབ་བླ་མའི་སྒྲུབ་སྐོར་གསུམ༔ དོན་དྲིལ་གཅིག་ 
དང་རྣམ་པ་བཞི ཡོངས་རྫོགས་བཀའ་འདུས་སྒྲུབ་ཆེན་དང་༔ མཁའ་འགྲོ་
155

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཐུགས་ཀྱི་སྙིང་པོ་སོགས༔ ཁ་ཚང་དོན་འདྲིལ་མན་ངག་རྣམས༔ སྦས་དང་ 
བཏོན་ཚུལ་སྤེལ་བའི་ཐབས༔ དགོས་པའི་དོན་འབྲས་ཇི་ལྟ་བུ ཐུགས་རྗེས་ 
དགོངས་ཏེ་སྩལ་ཏུ་གསོལ༔
ཞེས་ཞུས་པསཿ གུ་རུ་རིན་པོ་ཆེ་དགྱེས་པའི་འཛུམ་མདངས་དང་བཅས་ཏེ་ 
བརྩེ་བ་ཆེན་པོས་བཀའ་བསྩལ་པ༔ ཀྱེ་ཧོཿཧོཿ གསོན་དང་འོད་གསལ་ལྷ་ཡི་ 
རིགསཿ མཁྱེན་བརྩེའི་བདག་ཉིད་ལྷ་སྲས་ལོ་ཙཱ་བ༔ བདག་གི་ཐུགས་བསྐྱེད་ 
ཟབ་མོའི་མན་ངག་རྣམས༔ ནམ་མཁའ་མཛོད་ལ་སོགས་པའི་སྒྲུབ་གནས་བརྒྱདཿ༔ 
སོ་སོའི་ཞར་ལས་བྱུང་ཞིང་སྦས་པ་དང་༔ འདོན་པའི་སྐྱེས་བུ་ལྷ་སྲས་ཁྱོད་ཉིད་ 
ཐུགས་བསྐྱེད་དག་པའི་སྤྲུལ་པ་སོགས་ཀྱིས་འདོན༔ ད་ལྟའི་ཡབ་སྲས་རྗེ་ 
འབངས་ཕལ་ཆེར་འཛོམས ཟབ་མོའི་གཏེར་རྙེད་དང་པོ་ཉམས་སུ་བླངསཿ 
དེ་ནས་རིམ་པར་ཚོད་དང་སྦྱར་ཏེ་སྤེལ ཟབ་ཆོས་སྤེལ་མ་དྲགས་ལ་སྡོམ་མ་ 
དྲགས༔ དགོངས་པ་ཉམས་སུ་བླངས་པས་དངོས་གྲུབ་ཐོབ༔ བོད་ཁམས་བདེ་ 
བའི་དཔལ་ལ་སྤྱོད་པར་བྱེད༔ ཁྱད་པར་ལུང་བསྟན་མདོ་བྱང་ནང་དུ་བསྟན༔ དོན་ 
གྱི་མཐར་ཐུག་ད་དུང་སྟོན་པར་འགྱུར༔ ཡལ་བར་མ་དོར་ཡབ་སྲས་རྗེ་འབངས་ 
རྣམས༔ སྤྱི་དང་བྱེ་བྲག་བདག་གི་གདམས་པ་རྣམས༔ ཞིབ་པར་བྲིས་ལ་སོ་སོ་ 
ལྷན་ཅིག་སྦོས༔ མ་འོངས་ལས་ཅན་འཕྲད་དུས་སྙིང་ལ་བརྣག དགོས་པ་མེད་ 
པར་ཕྱོགས་ཙམ་མ་སྨྲ་ཞིག ལྷ་སྲས་ཉིད་ཀྱང་དགུང་ལོ་དྲུག་ཅུའི་མཐརཿ༔ འོད་ 
གསལ་འཕོ་བ་ཆེན་པོའི་སྐུ་བརྙེས་ནས འཆི་བ་མེད་པར་མི་ཡུལ་འགྲོ་དོན་ 
མཛད༔ ས་རྟགས་དུས་བབས་ཟབ་གཏེར་འདོན་པའི་ཚེ༔ སྐལ་ལྡན་རྣམས་ལ་ 
རིག་པ་བཅུག་ནས་སུ༔ སྨོན་ལམ་དབང་གིས་ཟབ་མོའི་གཏེར་དང་འཕྲད༔ ཐུགས་
156

༄༅། །ཟབ་གཏེར་ཆོས་ཀྱི་མཛོད་ཁང་།
བསྐྱེད་དབང་གིས་འགྲོ་དོན་དཔག་མེད་འགྲུབ༔ ཞིབ་པར་ལུང་བྱང་གཞན་དུ་
གསལ་ལྟར་མཛོད༔ ཅེས་བཀའ་བསྩལ་ནས་ཕྱི་ནང་གསང་བའི་ལུང་བྱང་དུ་མ་
ཕྱག་བྲིས་སུ་བསྩལ་ཏེ་ལྷ་སྲས་བདག་གི་ཡིད་ཚིམ་པར་གྱུར་ནས༔ ད་དུང་བདག་ 
གིས་བསྐྱངས་པའི་བོད་འབངས་རྣམས་ཀྱི་བདེ་སྡུག་བསྟན་པའི་འཕེལ་འགྲིབ་སྤང་
བླང་ཕན་ཐབས་དང་བཅས་པ་ཇི་ལྟར་བགྱི༔ ཞེས་གསོལ་བ་བཏབ་པསཿ 
གུ་རུས་བཀའ་བསྩལ་པ༔ ཨེ་མ་ཧོཿ ལྷ་ཡི་སྲས་པོ་ཡེ་ཤེས་རོལ་པ་རྩལ༔ ཡབ་ 
མེས་རྣམས་དང་ད་ལྟའི་བར་དག་ཏུ༔ བོད་ཁམས་རྣམས་ལ་བཀའ་དྲིན་ཆེ་བར་ 
མཛད༔ ད་དུང་གདུང་རིགས་རྣམས་ཀྱིས་བོད་ཁམས་སྐྱོངས མཐའ་ནས་ 
མཐའ་རུ་ཆོས་རྒྱལ་ཡབ་སྲས་ཀྱིས༔ བོད་འབངས་ཐུགས་རྗེས་མི་བཏངའགྲོ་ 
དོན་མཛདཿ༔ བརྩེ་བས་དགོངས་ཏེ་བོད་འབངས་བདེ་སྡུག་སོགས༔ ཐུགས་ལ་ 
བརྣགས་ཀུན་ཞུས་པ་ཤིན་ཏུ་ལེགསཿ གདུང་རིགས་བདུད་ཀྱི་རྒྱལ་པོས་རྐྱེན་ 
བྱས་ནས༔ བོད་ཁམས་སྡུག་ལ་སྤྱོད་པའི་འགོ་ཚུགས་པས༔ ད་ལྟའི་དུས་ལྟར་ 
ནམ་ཡང་མི་འབྱུང་ཡང་༔ རེས་བདེ་རེས་མི་བདེ་བ་སྣ་ཚོགས་པཿ འགྲོ་བ་ 
རྣམས་ཀྱི་བཟང་ངན་སྤྱོད་པར་རག ཆོས་རྒྱལ་ཆེན་པོའི་བཀའ་ཡི་གདམས་པ་ 
ལྟར༔ ཕྱི་ནང་གསང་གསུམ་བོད་ཁམས་བདེ་ཐབས་རྣམས༔ ཐུགས་བསྐྱེད་རྣམ་ 
པར་དག་པས་ཞིབ་པར་སྒྲུབས༔ དེ་བཞིན་བསྟན་པའི་འཕེལ་འགྲིབ་འབྱུང་བའི་ 
རྐྱེན༔ རབ་ཏུ་བྱུང་དང་སྔགས་པའི་སྡེ་གཉིས་ཀྱི༔ སྤྱོད་པ་བཟང་ངན་ཅི་བྱེད་ 
དེ་ལ་རག༔ དེ་ཕྱིར་མཁན་སློབ་གཉིས་ཀྱི་བསླབ་བྱ་ལྟར༔ སྤང་བླང་ཚུལ་བཞིན་ 
བགྱིས་ན་བསྟན་པ་འཕེལ༔ བཀའ་ཆེམས་གསུམ་པོ་ཞིབ་པར་ཡི་གེར་བྲིསཿ 
གཏེར་དུ་སྦོས་ལ་སྨོན་ལམ་ཡང་ཡང་ཐོབ༔ ཅེས་པ་ལ་སོགས་པའི་བོད་ཁམས་
157

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས་
བདེ་ཐབས་ཀྱི་ཆོས་བཅུ་མན་ངག་ཕྲ་མོ་དང་བཅས་པ་བསྩལ་ཅིང་༔དེ་ལ་བཀའ་
ཆེམས་རྒྱས་བསྡུས་འབྲིངགསུམ༔ ཤིན་ཏུ་བསྡུས་པ་དང་བཞི་ལས༔ སྙིང་པོ་ 
འདུས་པ་འདི་ལྟ་སྟེ རྟ་ལོ་དཔྱིད་ཟླ་ར་བའི་ཚེས་བཅུ་ལ་ར་ས་འཕྲུལ་སྣང་གི་
གཙུག་ལག་ཁང་ཆེན་པོར་བདག་གི་ཡབ་རྒྱལ་པོ་ཁྲི་སྲོང་ལྡེའུ་བཙན་གྱིས༔ སྲས་ 
གསུམ་བློན་འབངས་རྣམས་བསྡུས་ཏེ་མ་འོངས་པའི་བོད་འབངས་རྣམས་ལ་བཀའ་ 
ཆེམས་ཞིབ་ཏུ་གདམས་ཤིང་༔ རྡོ་རིང་གི་ལོགས་སུ་བཏབ་པ་དང༔ ཡི་གེར་ 
བྲིས་ཏེ་གཏེར་དུ་སྦས་པ་ནི༔ མ་འོངས་བདག་གི་གདུང་བརྒྱུད་ལ་སོགས་པའི 
བོད་ཁམས་སྐྱོངབའི་རྒྱལ་པོ་བྱེད་པ་རྣམས༔ གདུང་བརྒྱུད་མ་བསྣོར་ཡབ་མེས་ 
ལུགས་སྲོལ་ཟུངས༔ ཡ་རབས་གཟེངས་བསྟོད་མ་རབས་གཉའ་ནས་ནོན༔ ངན་ 
པ་ཚར་ཆོད་འཕུང་བྱེད་མེད་པར་གྱིས༔ རྒྱལ་ཁྲིམས་གསེར་གྱི་གཉའ་ཤིང་ལྗིད་ 
ལ་དྲང་༔ ཆོས་ཁྲིམས་དར་གྱི་མདུད་བསྡམས་ཁོང་སློད་ལ༔ རྒས་པར་བཀུར་ 
བསྟི་དྲིན་ལ་ལན་བཟང་གསོས༔ མཛའ་ལ་གཞུང་བཟང་ཉེ་ལ་ཕྱི་ཐག་བསྲིང་༔ 
ཁྱད་པར་དགེ་བ་བཅུ་ཡི་ཁྲིམས་བཅས་པས༔ སྐྱེ་དགུ་འདིར་བདེ་ཕྱི་མར་ཐར་ 
པ་ཐོབ༔ ལོངས་སྤྱོད་སྤེལ་ཞིང་བསོགས་པ་ཆོས་ལ་བཏང་༔ བྱ་བ་བྱས་དངནོར་ 
ཡོད་དོན་ལྡན་འགྱུར རབ་བྱུང་སྔགས་པའི་སྡེ་གཉིས་དབུ་འཕང་བསྟོད༔ འགྲོ་ 
བའི་བདེ་སྐྱིད་རྒྱལ་བའི་བསྟན་ལ་རགཿ༔ ཐུགས་སྒམ་བཀའ་བཙན་རྒྱལ་པོའི་ 
ལུགས་སྲོལ་ཡིན༔ མང་པོར་མི་སྨྲ་གཅིག་གིས་དོན་ཆེན་མཛོད༔ གཡེམ་ལ་མ་ 
དགའ་མཛངས་ལ་སྲིད་སྤེལ་བ༔ རྒྱལ་པོའི་སྲི་ཞུ་བཙུན་མོའི་ཆོས་ལུགས་ཡིན 
རྒྱལ་པོའི་བཀའ་ཁུར་འབངས་རྣམས་བྱམས་པས་སྐྱོངས༔ ཕྱོགས་རིས་མེད་པ་ 
བློན་པོ་མཁས་པ་ཡིན༔ ཆོས་ལ་དད་ཅིང་ཡ་རབས་རྒྱལ་པོར་བསྐུར༔ གང་
158

༄༅། །ཟབ་གཏེར་ཆོས་ཀྱི་མཛོད་ཁང་
དུ་གུས་འདུད་མཁས་པ་ལྷ་འབངས་ཡིན༔ དེ་ལྟར་རྒྱལ་པོ་གསེར་གྱི་རི་བོ་བརྗིདཿ 
སྲས་ཡུམ་བློན་འབངས་རིན་ཆེན་རི་བྲན་བཞིན༔ བཀོད་ལེགས་གཡོ་མེད་མཐའ་ 
གྲུ་ཐབས་ཀྱིས་ནོནཿ དེ་ལྟར་ཚུལ་བཞིན་བགྱིས་ན་བོད་ཁམས་བདེ༔ དེ་ནི་ཕྱི་ 
ཡི་བཀའ་ཆེམས་བཞག་པའོ༔ ས་མ་ཡ༔
བོད་ལ་བཀའ་དྲིན་ཆེ་བ་བདག་ཡིན་པས༔ བྱས་པ་དྲིན་གཟོ་མཆོད་ན་ 
རྟེན་འབྲེལ་ལེགས༔ བང་སོ་མཆོད་པ་ཡབ་མེས་བོན་གྱི་ལུགས༔ ཕྱགས་སྲོལ་མ་ 
ནུབ་དཀོར་ཆ་རིམ་པར་སྐྱེལ༔ ད་ལྟ་སོ་སོའི་སྐྱེ་བོའི་ཚུལ་འཛིན་ཀྱང་༔ ཕྱི་ལྟར་ 
མངའ་འབངས་སྤེལ་ཞིང་བསྟན་པ་མཆོད༔ ནང་ལྟར་མདོ་སྔགས་གཉིས་ལ་མཁས་ 
པར་སྦྱང་༔ གསང་བ་བསྐྱེད་རྫོགས་གཉིས་ལ་དྲོད་ཐོབ་པས༔ ཕྱི་རབས་རྒྱལ་པོས་ 
ཉམས་ལེན་དེ་ལྟར་གྱིས༔ རྟེན་འབྲེལ་ཆེ་བས་སྐུ་གཟུགས་ལེགས་པར་བཞེངསཿ༔ 
བཀའ་ཆེམས་བསྒྲག་ཅིང་དེ་དོན་ཚུལ་བཞིན་སྤྱོདཿ༔ མཚན་ནས་འབོད་ཅིང་ 
གསོལ་བ་ཡང་ཡང་ཐོབ༔ ང་ཉིད་སྤྱི་བོར་བསྒོམས་པས་བྱིན་རླབས་འཇུག༔ སྙིང་ 
གར་བསྒོམས་པས་ལུགས་གཉིས་བློ་གྲོས་རྒྱས༔ རང་གསལ་བཏབ་པས་སྲིད་ 
ཞིའི་དཔལ་རྣམས་འདུ༔ དེ་ནི་ཟབ་མོ་ནང་གི་ཞལ་གདམས་ཡིན༔ ས་མ་ཡཿ 
འཇམ་དཔལ་ངོ་བོ་ཆོས་རྒྱལ་ང་ཉིད་དང་༔ དབྱངས་ཅན་སྤྲུལ་པ་ཡེ་ཤེས་མཚོ་ 
རྒྱལ་གཉིས༔ ཡབ་ཡུམ་འཁྲིལ་སྦྱོར་བསྒོམས་པའི་ཐུགས་ཀ་རུ༔ འཇམ་དཔལ་ 
ཡབ་ཡུམ་བསྒོམས་པའི་སྤྱི་གཙུག་ཏུ༔ གུ་རུ་པདྨ་ལྷ་ལྕམ་ཡབ་ཡུམ་བསྒོམ༔ ཟུང་ 
འཇུག་བདེ་བའི་སྒྲ་དང་འོད་ཟེར་གྱིས༔ སྒྲིབ་པ་ཀུན་སྦྱངས་འཕགས་མཆོད་ 
བྱིན་བརླབས་བསྡུས༔ འགྲོ་བའི་སྒྲིབ་སྦྱངས་དག་པའི་འཁོར་ལོར་བསྒོམ༔ བདེ་ 
ཆེན་འབར་ཞིང་ཤེས་རབ་རྩོལ་མེད་འཆར༔ ཁྱད་པར་ལྷ་སྣང་འོད་གསལ་
159

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
དབྱིངས་སུ་ཐིམ༔ མ་བཅོས་གཉུག་མའི་ངང་ལ་བཞག་པའི་ཚེ༔ ཡིད་བྱེད་བྲལ་ 
བ་སྟོང་གསལ་ཟབ་མོའི་དོནཿ༔ མངོན་དུ་གྱུར་པས་འཇམ་དཔལ་རྡོ་རྗེ་འགྲུབཿ 
དེ་ནི་གསང་བའི་སྙིང་ཐིག་ཟབ་མོའོ ས་མ་ཡ་རྒྱ་རྒྱ༔ མྦིཿ གུ་ཧྱ 
དཔལ་གྱི་བསམ་ཡས་གཙུག་ལག་ཁང་གི་མདུན་དུ་ཆོས་ཀྱི་ཁྲི་ཆེན་པོ་བརྩེགས་ 
པའི་ཁར་མཁན་པོ་བོ་དྷི་ས་ཏྭ་བཞུགས་ཤིང་གཎྜིའི་སྒྲས་བསྐུལ་ཏེ་དགེ་སློང་དང་ 
དགེ་ཚུལ་གྱི་ཚོགས་འདུས་པ་རྣམས་ལ་ཞལ་ཆེམས་འདི་གསུངས་སོ༔ ཀྱེ༔ ཚེ་ 
དང་ལྡན་པ་ཀུན་ཉོན་ཅིག༔ སྟོན་པའི་སོ་སོ་ཐར་འདི་ནི འགྲོ་བ་རྣམས་ཀྱི་ 
མགོན་དང་སྐྱབས༔ སྟོན་པའི་འདུལ་བ་འཛིན་པ་རྣམས༔ འགྲོ་བ་རྣམས་ཀྱི་ 
མཆོད་པའི་གནས༔ ཚེ་དང་ལྡན་པ་ཉམས་གྱུར་ན༔ སྟོན་པའི་བསྟན་པ་འཇིག་ 
པར་འགྱུར༔ འགྲོ་བ་རྣམས་ནི་བསླུ་བར་འགྱུར༔ ཉམས་པ་དེ་དག་ངན་འགྲོར་ 
འགྲོ འཁོར་ལོའི་མདོ་ལས་བསྟན་པ་ལྟར བདུད་ཀྱི་ལས་ནི་འདིར་འབྱུང་ 
བས༔ དེ་ནི་ཀུན་གྱིས་སྤང་བྱ་སྟེ༔ རྒྱལ་སྲིད་དག་ལ་དགའ་བ་མེད༔ དགེ་སློང་ 
རྒྱལ་པོ་བྱེད་གྱུར་ནཿ དེ་ནི་བདུད་ཀྱི་ལས་ཡིན་པས༔ རྒྱལ་བའི་བསྟན་པ་ 
འཇིག་པའི་རྐྱེནཿ༔ ལོངས་སྤྱོད་རྣམས་ལ་རུང་བ་མེད༔ ཞལ་ལྕེ་བྱེད་རྣམས་འཕུང་ 
བར་འགྱུར༔ འདུན་ན་འདོན་པ་བྱེད་གྱུར་ན༔ དགེ་སློང་ཕམ་ཞིང་རྒྱལ་ཁྲིམས་ 
ཉམསཿ སྟོན་པའི་བསྟན་ལ་རྨ་འབྱིན་པའི བདུད་ཀྱི་ལས་དེ་སྤང་བར་རིགསཿ 
བུད་མེད་དག་ལ་རུང་བ་མེད༔ དགེ་སློང་ཁྱིམ་ལ་གནས་གྱུར་ན༔ ཁྱིམ་པ་ 
ཐམས་ཅད་སུན་འབྱིན་ཅིང་༔ དགེ་སློང་དེ་ནི་ཉེས་པར་སྤྱོད༔ བདུད་ཀྱི་ལས་ 
ཏེ་སྤང་བར་རིགས༔ སོ་སོ་ཐར་པའི་མདོ་འདི་ནི སྟོན་པ་མྱ་ངན་འདས་འོག་ 
ཏུ༔ དགེ་འདུན་རྣམས་ཀྱི་སྟོན་པར་གསུངས༔ འདི་ལ་ཤིན་ཏུ་གུས་པར་གྱིས༔
160

༄༅། །ཟབ་གཏེར་ཆོས་ཀྱི་མཛོད་ཁང་།
བྱ་བ་ཉུང་ལ་དོན་ཉུང་བས༔ སྟོན་པའི་དམ་ཆོས་བསྐྱང་བར་གྱིས༔ དེ་ནི་ཕྱི་ཡི་ 
ཞལ་ཆེམས་སོ༔ ཀྱེ༔ ཚེ་དང་ལྡན་པ་ཀུན་ཉོན་ཅིག༔ མ་འོངས་དུས་སུ་དགེ་ 
སྦྱོང་རྣམས༔ དགེ་སྦྱོང་ཆོས་བཞི་མི་ལྡན་པས༔ ཁྲོ་བ་རྣམས་ལ་སླར་ཁྲོ་བས༔ 
དགེ་སློང་ཕམ་པའི་རྒྱུ་རུ་བཤད༔ གཤེ་བ་རྣམས་ལ་སླར་གཤེ་བས༔ རྒྱལ་བའི་ 
བསྟན་པ་རིས་སུ་ཆད༔ རྡེག་པ་རྣམས་ལ་སླར་བརྡེགས་པས༔ དགེ་སློང་གཡུལ་ 
དུ་ཆས་ནས་སུ༔ སྟོན་པའི་བསྟན་པ་མྱུར་དུ་བཤིག༔ དེ་ནི་བདུད་ཀྱི་དགེ་སྦྱོང་ 
ཡིན༔ བདུད་ལས་རངགིས་མི་ཤེས་པས༔ ཞལ་ཆེམས་བསྒྲགས་ཤིང་བག་ཡོད་ 
གྱིས༔ བཟོད་པ་དམ་པ་བརྟེན་པ་དང༔ དཀའ་ཐུབ་སྤོང་བའི་བརྟུལ་ཞུགས་ 
ཀྱིས༔ རྟག་ཏུ་དགོན་དུ་གནས་པར་གྱིས༔ མ་འོངས་ཚེ་དང་ལྡན་པ་ལ༔ བར་ 
ཆད་ཁོང་ཁྲོ་འདི་འབྱུང་བས༔ སྤྱོད་ལམ་ཞི་ཞིང་དུལ་བར་གྱིས༔ སྟོན་པའི་ 
བསྟན་པ་རིན་ཆེན་འདི༔ གངས་ཅན་ལྗོངས་སུ་ངས་གསལ་བས༔ བདག་གི་རྗེས་ 
སུ་ཞུགས་ནས་ཀྱང་༔ སྟོན་པའི་བསྟན་པ་མཆོག་ཏུ་ཟུང་༔ ལྷ་གཅིག་ཁྲི་སྲོང་ 
ལྡེའུ་བཙན་དང་༔ རྗེ་བཙུན་པདྨ་སཾ་བྷ་བ༔ ཁོ་བོ་བོདྷི་སཏྭ་ཡིས༔ བཀའ་ཁྲིམས་ 
བཅས་པ་ཇི་བཞིན་དུ༔ ཚེ་དང་ལྡན་རྣམས་བྱ་དགོས་སོ༔ རྒྱལ་བའི་བསྟན་པ་ 
ཉམ་དམའ་ཞིང་༔ ཚེ་དང་ལྡན་པ་ཉམ་ཐག་ན༔ སྟོན་པའི་ཐུགས་རྗེ་བསྐུལ་བར་ 
གྱིས༔ ང་ལ་གསོལ་བ་ཡང་ཡང་ཐོབ༔ ཕྱི་ལྟར་འདུལ་ཁྲིམས་ལེགས་པར་བསྲུང་ 
ནང་ལྟར་བྱང་ཆུབ་སེམས་འབྱོངས་ནས༔ གསང་བ་སྔགས་ཀྱི་གྲུབ་པ་བརྙེས༔ 
ལྕང་ལོ་ཅན་དུ་མངོན་འཚང་རྒྱ༔ གསང་བའི་བདག་པོ་དབྱེར་མེད་ཅིང་༔ སྤྲུལ་ 
པས་བོད་ཀྱི་བསྟན་པ་སྐྱོང་༔ དེ་ཕྱིར་བྱིན་རླབས་ངེས་པར་འཇུག བདག་གིས་ 
བསླབས་པ་དེ་བཞིན་དུཿ ཕྱི་ལྟར་འདུལ་ཁྲིམས་མ་ཉམས་ཤིང་༔ ནང་ལྟར་བྱང་
161

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཆུབ་སེམས་སྦྱོངས་ལ༔གསང་བ་སྔགས་ཀྱི་རིམ་གཉིས་བསྒོམ༔ སྤྱིར་ནི་རྒྱལ་
བའི་སྐུ་གསུང་ཐུགས༔ ལེགས་པར་བཞེངས་ལ་བསྐུར་བསྟི་བྱ༔ རྟེན་འབྲེལ་བདག་ 
གི་སྐུ་བཞེངས་ནས༔ བཀའ་ཆེམས་བསྒྲགས་ལ་སེམས་བསྐྱེད་བྱ༔ མདུན་གྱི་ 
ནམ་མཁར་སྤྱན་དྲངས་ལ༔ ཕྱག་འཚལ་མཆོད་བསྟོད་གསོལ་འདེབས་ན༔ རྣམ་ 
དག་ཚུལ་ཁྲིམས་ལེགས་པར་འགྱུརཿ རང་གི་སྙིང་གར་གསལ་བསྒོམས་པས
བྱང་ཆུབ་སེམས་མཆོག་འབྱོངས་པར་འགྱུར༔ དབྱེར་མེད་སྐུ་ཡི་ང་རྒྱལ་བཟུང་༔
དངོས་གྲུབ་ཐོབ་ཅིང་དགེ་འདུན་འདུ དེ་ནི་ནང་གི་ཞལ་ཆེམས་སོ༔ ཐམས་
ཅད་སྟོང་ཉིད་ངང་དུ་བཞག༔ གཟུགས་ནས་རྣམ་མཁྱེན་བར་དག་ཏུ ཐམས་
ཅད་རང་བཞིན་མེད་པར་གནས༔ སེམས་ཉིད་གཟུང་འཛིན་གྱིས་སྟོངས་པསཿ 
རིས་མེད་བདག་གཞན་བྲལ་བ་ཡིན༔ སྤྲོས་པ་མེད་པའི་ངང་ལ་ཞོགཿ དེ་ནི་ 
གསང་བའི་སྙིང་ཏིག་གོ༔ ས་མ་ཡཿ
ཡར་ལུང་དཔལ་གྱི་ཁྲ་འབྲུག་གི་གཙུག་ལག་ཁང་ཆེན་པོར་སྔགས་འཆང་ 
པདྨ་འབྱུང་གནས་ཀྱིས་རྗེ་འབངས་རིག་སྔགས་འཛིན་པ་ཐམས་ཅད་བསྡུས་ཏེ་ 
བཀའ་བསྩལ་པ ཀཱ་ཡེ གསང་སྔགས་འཛིན་པའི་རིག་འཛིན་རྣམས༔ དབང་ 
གིས་མ་སྨིན་གསང་སྔགས་སྒོར་མ་འཇུག༔ སྨིན་བྱེད་དབང་གི་རྩ་བ་བླ་མ་ཡིན 
བླ་མ་སངས་རྒྱས་དངོས་སུ་མ་མཐོང་ནཿ༔ དེ་ཡི་རྒྱུད་ལ་ཡོན་ཏན་མི་སྐྱེ་བས༔ གསང་ 
སྔགས་དམ་ཚིག་རྩ་བ་བླ་མ་ཡིན༔ དམ་ཚིག་མེད་པས་བསྒྲུབས་པས་འགྲུབ་མི་ 
འགྱུར༔ གྲུབ་པ་མ་ཐོབ་སྔགས་པའི་གྲུབ་མཐའ་མེད༔ དང་པོ་བླ་མ་མཉེས་པ་ 
གསུམ་གྱིས་བསྟེནཿ བར་དུ་སྒོམ་སྒྲུབ་སྙིང་པོ་བླ་མ་བསྟེན༔ ཐ་མར་འབྲས་བུ་བླ་ 
མའི་གོ་འཕང་ཐོབ༔ བླ་མ་མ་གྲུབ་ཡི་དམ་འགྲུབ་མི་སྲིད༔ བླ་མ་མ་མཉེས་
162

༄༅། །ཟབ་གཏེར་ཆོས་ཀྱི་མཛོད་ཁང་།
མཁའ་འགྲོ་ག་ལ་འདུ༔ དགོངས་པ་མ་གྲུབ་ཆོས་སྐྱོང་ཕྲིན་ལས་གཡེལ༔ ཐུན་ 
མོང་མཆོད་པས་མཉེས་པར་མ་བྱས་ན༔ ཐུན་མོང་དངོས་གྲུབ་ཐམས་ཅད་ཐོབ་ 
མི་འགྱུར༔ ཟང་ཟིང་བདོག་རྒུ་ཚང་སྤྲུགས་བླ་མར་འབུལ༔ བླ་མའི་སྐུ་མཉེས་སྐུ་ 
ཡི་དངོས་གྲུབ་ཐོབ༔ བླ་མའི་གསུང་མཉེས་གསུང་གི་དངོས་གྲུབ་ཐོབ༔ བླ་མའི་ 
ཐུགས་མཉེས་ཐུགས་ཀྱི་དངོས་གྲུབ་ཐོབ༔ བླ་མར་ལོག་ལྟ་རང་ཉིད་དམྱལ་བར་ 
འགྲོ༔ བླ་མར་བརྙས་ན་རང་ཉིད་དམན་སར་འབེབས༔ བླ་མ་སངས་རྒྱས་དངོས་ 
སུ་མཐོང་གྱུར་ན༔ རང་ཉིད་སངས་རྒྱས་ལྟ་བུར་གཞན་གྱིས་བཀུ༔ མོས་གུས་ 
མཐར་ཕྱིན་ས་ལམ་མཐར་ཕྱིན་པས༔ དེ་ཕྱིར་བླ་མའི་རྣལ་འབྱོར་མཆོག་ཏུ་ 
ཟབ༔ བླ་མའི་དམ་ཚིག་མཆོག་ཏུ་དག་གྱུར་ནཿ གསང་སྔགས་དམ་ཚིག་ཐམས་ 
ཅད་ངང་གིས་དྭངས༔ དམ་ཚིག་གཙང་བས་བསམ་པ་ལྷུན་གྱིས་འགྲུབ༔ རིགས་ 
བཟང་བརྒྱུད་འཕེལ་ཆོས་ཀྱི་ལོངས་སྤྱོད་རྒྱས༔ རྩོལ་མེད་ཟབ་མོའི་དོན་དམ་ 
མྱུར་དུ་རྟོགས༔ ད་ལྟར་བཞུགས་དང་སླད་ནས་འབྱོན་འགྱུར་རྣམས༔ བླ་མའི་ 
དམ་ཚིག་མཆོག་ཏུ་བསྲུང་བར་གྱིས༔ ཕྱི་ནང་གསང་བའི་གདམས་ངག་འདིར་ 
འདུས་པསཿ འདི་ལས་ཟབ་པའི་ཞལ་ཆེམས་བཞག་རྒྱུ་མེད༔ མངའ་བདག་ 
མཆོག་དང་བོདྷི་སཏྭ་དང་༔ བདག་གི་ཞལ་ཆེམས་བཟང་པོ་འདི་རྣམས་ནི༔ མ་ 
འོངས་དོན་ཏུ་ཟབ་མོའི་གཏེར་དུ་སྦོས ས་མ་ཡ
དེ་ལྟར་བཀའ་ཡི་ཞལ་ཆེམས་འདི་གསུམ་དང༔ བོད་ལ་བཀའ་དྲིན་ཆེ་བའི་ 
རྗེ་བཙུན་གསུམ༔ སྒྲུབ་པའི་མན་ངག་ལས་ཚོགས་ཟབ་མོ་རྣམས༔ ཟབ་རྒྱས་སྐུ་ 
གསུང་ཐུགས་ཀྱི་གནས་སུ་སྦས༔ བོད་ཁམས་སྤྱི་ཡི་བསོད་ནམས་བཟང་པོར་སྨིནཿ 
རྟེན་འབྱུང་ལེགས་པས་ས་སྟེང་ཐོན་ནས་ཀྱང་༔ གུ་རུ་པདྨའི་ཐུགས་ཀྱི་བྱིན་རླབས་
163

༄༅། །ཨོ་རྒྱན་རྗེ་ འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཀྱིས༔ ཡོན་མཆོད་རྗེ་འབངས་སྐྱེ་སྲིད་སྤྲུལ་པའི་ཚོགས༔ མ་འོངས་གངས་རིའི་ 
ལྗོངས་སུ་དུས་གཅིག་འབྱུང་༔ བོད་ཁམས་བདེ་ཐབས་རྒྱ་ཆེར་བརྩོན་པ་ཡིས༔ 
རྒྱལ་བའི་བསྟན་པ་ཡུན་རིང་གནས་པ་དང་༔ མཐའ་བཞིའི་ཀླ་ཀློ་ངང་གིས་བཟློག་ 
པ་དང༔ བོད་ཁམས་བདེ་ཞིང་སྐྱིད་པའི་དཔལ་ཐོབ་ནས༔ བདག་གི་རྒྱལ་སྲས་ 
སྤྱོད་པ་རླབས་ཆེན་རྣམས༔ ཟབ་མོའི་ཆོས་འདིར་འཕྲད་ནས་དོན་བསྒྲུབས་ 
པས༔ ཆབས་ཅིག་ལྷུན་གྲུབ་སྨོན་ལམ་མཐའ་བཙན་པ༔ དེ་ཡི་དུས་སུ་འབྱུང་ 
བར་ཐེ་ཚོམ་མེདཿ ཀུན་འདུས་རྒྱས་པ་ནམ་མཁའ་མཛོད་དུ་སྦས༔ མདོ་བྱང་ 
ལུང་བསྟན་ལེའུ་བདུན་པ་བཞིན༔ ཁམས་ཀྱི་ཕྱོགས་སུ་ཆོས་བདག་ཉེར་ལྔ་འདུས༔ 
དབུས་གཙང་ཕྱོགས་སུ་སུམ་ཅུ་ཐོལ་གྱིས་འབྱུང་༔ མངའ་རིས་མོན་གྱི་ཡུལ་ 
ནས་ཉེར་བརྒྱད་རྣམས༔ དུས་གསུམ་གཟིགས་པ་གུ་རུས་ལུང་བསྟན་བཞིནཿ 
ཡི་སྐྱེ་བའི་ཐ་མ་དེ་ལ་འདུནཿ༔ ཕྲིན་ལས་ཆབ་སྲིད་འཕེལ་ན་སྤེལ་རེ་རནཿ བོད་ 
ཁམས་ཡོངས་ལ་ཕྲིན་ལས་ཁྱབ་གྱུར་པས༔ དེ་ཚེ་བདེ་ཐབས་ཆོས་བཅུས་དགོངས་ 
དོན་འགྲུབ༔ ཡལ་བར་མ་དོར་དམ་ཚིག་ས་མ་ཡ༔ ཞེས་བཀའི་ནན་ཐག་བཏབ་ 
སྟེ་ཡི་གེ་འདི་བཅས་སྙིང་པོའི་གདམས་པ་ཨྰཿ བོད་ལ་དགེ་བ་བོན་གྱི་ཚེ་གཡང་ 
གི་སྐོར༔ རྩ་གསུམ་སྒྱུ་འཕྲུལ་དྲ་བའི་ཁ་བྱང་གི་ཤོག་དྲིལ་བཅས ལྷ་སྲས་ 
བདག་དང་ཇོ་མོ་མཚོ་རྒྱལ་གཉིས་རྫུ་འཕྲུལ་གྱིས་ཕྱིན་ཏེ༔ ཁམས་ཀྱི་དཀར་མོ་ 
སྟག་ཚང་སེང་གེ་བསམ་འགྲུབ་ཀྱི་ཀེའུ་ཚང་གི་གསང་ཕུག་གོང་མའི་སྒོ་གདོང་ 
དུ་སྦས་པའི་ཚེ༔ གུ་རུ་རིན་པོ་ཆེ་སྐད་ཅིག་གློག་འཁྱུགས་པ་ལྟར་བྱོན་ནས་ཤིས་
པ་བརྗོད་དེ་རབ་ཏུ་གནས་ཤིང་མེ་ཏོག་གི་ཆར་བསྙིལ༔ སྨོན་ལམ་རྒྱ་ཆེར་མཛད་ 
པས་དོན་དང་ལྡན་པར་ངེས་སོ ས་མ་ཡ་རྒྱ་རྒྱ་རྒྱ༔ བཟགག
164

༄༅། །ཟབ་གཏེར་ཆོས་ཀྱི་མཛོད་ཁང་།
ཟབ་རྒྱ༔ གཏེར་རྒྱ༔ གཏད་རྒྱ༔ སྤྲུལ་པའི་གཏེར་ཆེན་མཆོག་གྱུར་གླིང་པས་ 
བོད་ཁམས་བཀྲ་ཤིས་འབྱུང་བའི་གནས་ཀྱི་བྱེ་བྲག་རོང་མེ་དཀར་མོ་སྟག་ཚང་
གི་གུ་རུའི་གསང་ཕུག་གོང་མའི་གཡས་གདོང་ནས་སྤྱན་དྲངས་པའི༔ མཆོང་ཤོག་
བརྡའི་ཡིག་རིགས་མི་འདྲ་བ་དྲུག་ལས་ཕྲིན་ལས་འགྲོ་འདུལ་དབང་གི་གནས་
མཆོག་རི་བོ་དབང་ཞུའི་སྙིང་པོ་ཟླ་གམ་དབང་ཆེན་ཕུག་ཏུ་གཏན་ལ་ཕབ་པའི་
ཡི་གེ་པ་ནི་པདྨ་གར་དབང་བློ་གྲོས་མཐའ་ཡས་ཀྱིས་བགྱིས་པ་དགེ་ལེགས་འཕེལ༔
165

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཨ༔ བླ་མ་དགོངས་པ་འདུས་པ་ནོར་བུ་པདྨའི་ཕྲེང་བ་ལས༔ ཚེ་སྒྲུབ་རྒྱལ་ 
བ་འདུས་པའི་བསྟན་སྲུང་ཤ་ཟ་ཁ་མོ་ཆེའི་ལོ་རྒྱུས་དང་ལྷ་སྲས་ 
དམ་འཛིན་རྒྱལ་པོ་ལ་ཞལ་གདམས་རིན་པོ་ཆེ་ 
ནན་ཆགས་སུ་གསུངས་པ་བཞུགས་སོ
ཨ མཱ་གཱཧཤྭཀས།8ན་མོ་གུ་རུ་དྷེ་ཝ་ཌཱ་ཀི་ནི་ཧྰུྃ༔ རྩ་གསུམ་རྒྱལ་བ་
འདུས་པའི་ལྷ་ལ་ཕྱག་འཚལ་ལོ༔ དེ་ཡང་དཔལ་བསམ་ཡས་མཆིམས་ཕུ་དགེའུར་ 
སློབ་དཔོན་ཆེན་པོ་པདྨ་འབྱུང་གནས་ཀྱིས༔ མངའ་བདག་ཡབ་སྲས་དང༔ འདུས་ 
པའི་མཆེད་ལྕམ་ཐམས་ཅད་དགོངས་འདུས་གསེར་ཆོས་དང༔ རྒྱལ་བ་འདུས་ 
པ་མཁའ་འགྲོའི་སྙིང་ཁྲག་གི་གདམས་པ་རྣམས་རྫོགས་པར་གྲུབ་པའི་ཚེ༔ དེ་
ནས་སློབ་དཔོན་ཆེན་པོས་ལུང་བྱང་བཀའ་རྒྱའི་གདམས་པ་གསུངས་པ་དང༔ ཡེ་
ཤེས་མཚོ་རྒྱལ་དཀྱིལ་འཁོར་གཉེན་པོའི་འགྲམ་ནས་ལངས་ཏེ་སློབ་དཔོན་ཆེན་
པོ་ལ་བདུད་རྩིའི་ཞལ་སྐྱེམས་དྲངས༔ ཉིད་ཀྱི་མགུལ་རྒྱན་རིན་པོ་ཆེ་སྟོང་གི་ཕྲ་
ཅན༔ གསེར་གྱི་སྤར་བགབ་བཀྲོལ་ནས༔ མཎྜལ་གྱི་ཚོམ་བུ་བཀོད་ནས་ཕུལ་
ཞིང་གུས་པས་ལྷ་ཕྱག་འཚལ་ནས་ཐལ་སྦྱར་པུས་བཙུགས་ཀྱིས་ཞུས་པ༔ ཨེ་མ་ 
ཧོ ལྷ་དང་མི་དང་ལྷ་མ་ཡིན་ཐམས་ཅད་ཀྱི་གཙུག་གནས་མཆོད་རྟེན་སྐྱབས་
གནས་དམ་པར་གྱུར་པའི་གུ་རུ་རིན་པོ་ཆེ༔ དུས་གསུམ་གྱི་རྒྱལ་བ་ཐམས་ཅད་
ཀྱི་དགོངས་པའི་བཅུད་ཕྱུང་ཞིང་ཉིད་ཀྱིས་གཡར་དམ་དུ་མཛད་པའི་དགོངས་
འདུས་རིན་པོ་ཆེའི་བང་མཛོད་དམ་པ་དང༔ རྒྱལ་བ་འདུས་པ་མཁའ་འགྲོའི་
166

༄༅། །ཟབ་གཏེར་ཆོས་ཀྱི་མཛོད་ཁང་།
སྙིང་ཁྲག་མངའ་བདག་ཡབ་སྲས་དང༔ བདག་ཅག་འདུས་པའི་མཆེད་ལྕམ་ 
ཐམས་ཅད་ལ་བཀའ་བསྩལ་ནས་སྨིན་གྲོལ་ཟབ་མོའི་སྒོར་བཅུག་ནས༔ ཡང་མ་ 
འོངས་པའི་དུས་ཕྱི་མ་ལ་བབ་པའི་ཚེའང༔ རང་རང་དངོས་སམ་བརྒྱུད་པ་སྤྲུལ་ 
པ་ཡང་སྤྲུལ་དང་བཅས་པས་སྐྱེ་བ་བརྒྱུད་པའི་བར་ཚིག་གིས༔ དུས་སྐབས་སུ་
ཆོས་འདི་དག་དང་མཇལ་ཞིང་ལོངས་སྤྱོད་དེ་གདུལ་བྱ་ལ་ཕན་པར་འགྱུར༔ 
ཞེས་སོགས་ཀྱི་ཞལ་བཀའ་ནན་དང་བཅས་པས༔ སྤྱི་དགོས་བྱེ་བྲག་དང་བཅས་
པ་ལ༔ རང་རང་བཀའི་ལུང་བྱང་ཐེམ་བྱང་བཀའ་རྒྱ་དང་བཅས་པ་གནང་བར་ 
བཀའ་དྲིན་ཆེ༔ ཡིད་ཀྱང་ཆེས༔ ཡང་ལ་ལར་སྔོན་གྱི་ལས་ཀྱི་དབང་སྟོབས་ཆེ་ 
བ་དང༔ འཕྲལ་གྱི་རྐྱེན་ཤུགས་དྲག་པས་བརྩོན་འགྲུས་ཀྱི་དཔའ་ཤུགས་བསྐྱེད་
ལ་སྨོན་ལམ་རྒྱ་ཆེན་ཐོབ་གསུངས་ནས༔ མ་འོངས་སྙིགས་མའི་དུས་དེར་ཡངཿ
ད་ལྟའི་ལུང་བྱང་ཡིན་ནམ་གསུངས་པའི་རྟེན་འབྲེལ་མ་འགྲིགས་ན་འཕྲལ་རྐྱེན་
ཤུགས་དྲག་པའི་དབང་གིས་ཆོས་བདག་དང་གང་ཟག་འཛོལ་བའམ༔ ལྷ་སྲས་
ཀྱིས་རྟེན་འབྲེལ་འཆུགས་ན་ཇི་ལྟར་བགྱི༔ དེའི་ཚེ་བྱེད་སྤྱོད་འདུན་སྟབས་རབ་ 
འབྲིང་ཐ་མ་ཇི་ལྟར་བགྱིད༔ དེ་རྣམས་གང་ཡང་མ་གྲུབ་ན༔ དུས་ཀྱི་མཐའ་མ་ 
ཇི་ལྟར་འོང་ལ་སོགས་པའི་མ་འོངས་ཀྱི་སྤྱི་ཚིག་ལུང་བྱང་བཀའ་སྩལ་ཏུ་གསོལ༔ 
ཁོ་མོས་གཅིག་དཀར་ཆག་ཟིན་བྲིས་སུ་གདབ་འཚལ
ཞེས་ཞུས་པས༔ ཀུན་མཁྱེན་མ་ཧཱ་གུ་རུས་གསུངས་པ༔ ཨའུ་མཚོ་རྒྱལ་མ་ལ་ 
སོགས་པའི་མཆེད་ལྕམ་རྣམས་ཉོན་ཅིགཿ དུས་སྐབས་ཀྱིས་ཞུས་པ་ལེགས་སོ 
ཇི་ལྟར་ཞུས་པའི་ལན་བརྗོད་པར་བྱ་སྟེ༔ མི་བརྗེད་པའི་གཟུངས་ཀྱིས་ཟུངས་དཀར་ 
ཆག་ཟིན་བྲིས་ལ་ཐོབ་ཅིག༔ དེའི་བཀའ་ནན་ཐག་རྒྱས་བཏབ་ཀྱི་ཚུལ་དུ་སྟོན་
167

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
པས འཆོལ་ཞིང་གཡེལ་ལ་མ་ཤོར་བར་གྱིས་ཤིག༔ སྔོན་གྱི་ལས་ནི་ནམ་ཟླ་ 
དྲོས་པའི་ས་གཞི་ལ་ལོ་འབྲས་རྩྭ་ལྡུམ་ལ་སོགས་སྐྱེ་བ་དང་འདྲ་སྟེ རང་ཤུགས་ 
ཀྱིས་འབྱུང་ལ༔ འཕྲལ་རྐྱེན་དར་དྲགས་པས་ནི་གློ་བུར་སད་སེར་གྱིས་འཇོམས་
པ་དང་འདྲ་བར་མ་འོངས་པའི་དུས་སུ་ཡངཿ ལས་ཀྱི་དབང་གིས་ཐམས་ཅད་ 
འཇོམས་པར་འགྱུར་ཡང༔ འཕྲལ་རྐྱེན་དབང་གིས་ལུང་བྱང་ལྟར་མ་འགྲིགས་
ན་སྨོན་ལམ་མཐུ་བཙན་པས་ཐམས་ཅད་ཀྱིས་མགྲིན་གཅིག་ཏུ་སྨོན་ལམ་ཐོབ་དང༔
དགོངས་འདུས་རིན་པོ་ཆེའི་གསེར་ཆོས་དང༔ རྒྱལ་བ་འདུས་པ་མཁའ་འགྲོའི་ 
སྙིང་ཁྲག་དང་འཕྲད་དེ་རང་རང་གིས་ཉམས་སུ་ལེན་ཅིང༔ གདུལ་བྱ་འགྲོ་བ་
མང་པོ་ལ་ཕན་རྒྱ་ཆེན་འགྲུབ་པར་འགྱུར་རོ ཁྱད་པར་དུ་ལྷ་སྲས་གཟུང་མ་ 
དང་བཅས་པ་རྣམས་ཀྱི་རྟེན་འབྲེལ་ཐམས་ཅད་འཕྲལ་གྱིས་འཆུག་པའམ༔ གལ་ 
ཏེ་ལ་ལ་ཙམ་ཞིག་རྐྱེན་དབང་དུ་གྱུར་པས་དེ་དག་གི་རྟེན་འབྲེལ་ཉམས་པ་རྣམས་ 
བསྐང་ཞིང་༔ གསོལ་བར་བྱེད་པའི་སེམས་འདུན་དང་དུ་ལེན་པ་སུ་ཡོད་ལོངས་ 
ལ་སྨོན་ལམ་ཐོབ་ཅིགཿ
ཅེས་གསུངས་པ་དང༔ རིག་འཛིན་ཧཱུཾ་ཀ་རའི་སྲས་མོ་འབུམ་ལྕམ་གྱི་གཅུང་ 
མོ༔ དུར་ཁྲོད་ཀྱི་ཤ་ཟ་ཁ་མོ་ཆེ་ཞེས་བྱ་བ༔ ད་ལྟའི་སྲས་མོ་དཔལ་མོ་འཛོམ་པ་ 
སྐྱིད་དུ་སྐྱེས་པ་དཀྱིལ་འཁོར་གྱི་ལྷ་ཚོགས་ཐམས་ཅད་ཀྱི་ཞལ་མངོན་དུ་མཐོང་
ཞིང་ཕྲིན་ལས་ཀྱི་མངའ་བདག དྲག་པོ་མངོན་སྤྱོད་ཀྱི་ལས་སྒྲུབ་པར་བྱེད་པ༔ 
གཅེན་མོ་འབུམ་ལྕམ་གྱི་སླད་ཀྱི་རྗེས་འབྲང་ལངས་ཏེ༔ གུས་པས་ཕྱག་འཚལ་ 
ཏེ་དུས་སྐབས་དེའི་ཚེ༔ ལྷ་སྲས་ཡུམ་གྱི་དྲུང་དུ་འཁོད་དེ༔ ཆོས་ཀྱི་སྲིད་སྐྱོང་ 
བསྟན་པའི་བ་དན་ཕྱར༔ བར་ཆད་བྱེད་པའི་བདུད་དང་བདུད་ཀྱི་རིགས་ཀྱི་
168

༄༅། །ཟབ་གཏེར་ཆོས་ཀྱི་མཛོད་ཁང་།
ལྷ་དང་མི་དང་ལྷ་མ་ཡིན་ལ་སོགས་པ་བར་ཆད་བྱེད་པའི་འབྱུང་པོ་ཐམས་ཅད་
འདུལ་བའི་གཉེན་པོར་གྱུར་ནས༔ བརྒྱུད་འཛིན་གྱི་ཁྱེའུ་ཐབས་ཤེས་རྩ་བ་མཆོག་ 
དང་བཅས་པ་སྤེལ་བའི་མ་མ་དང འབྱོར་པ་ལོངས་སྤྱོད་སྤེལ་བ་ལ་སོགས་པ་
ཐུན་མོང་གི་ལས་སུ་གྱུར་པ་འགྲུབ་པ་དང༔ ཁྱེའུ་དེ་དག་འབྱུང་བ་རྣམས་ཀྱི་
སྲུང་མ་ཚེ་སྲོག་གི་བར་ཆད་ཟློག་པར་བྱེད་པའི་སྨོན་ལམ་དུ་གྱུར་པ་བདག་གིས་
འདེབས་པར་འཚལ་ན༔ ནུས་པའི་སྟོབས་སྨིན་ཅིང་སྨོན་ལམ་བཏབ་པ་ལྟར་
འགྲུབ་པར་གྱུར་ཅིག་དེ་ལྟར་ན་བདག་གིས་འཚལ་བར་བགྱིད་དོ ཞེས་ཞུས་
པས༔ ཀུན་མཁྱེན་མ་ཧཱ་གུ་རུ་དགྱེས་པའི་ཚུལ་གྱིས་ཉིད་ཀྱི་ཐུགས་མཛོད་གསེཪ་ 
ཁུག་ནསཿ ཀླུའི་རྒྱལ་པོས་ཕུལ་པའི་ནོར་བུ་རིན་པོ་ཆེ་སྟག་ཤཱ་དྷེ་བ་ཅོ་གའི་སྒོ་ 
ང་ཙམ་གཅིག་ཡོད་པ་བཏོན་ཏེ་དཔལ་མོ་འཛོམ་པ་སྐྱིད་ལ་གནང་ནས་གསུངས་ 
པ༔ ཁྱོད་མ་འོངས་པའི་དུས་ན་པདྨ་དབང་ཆེན་གྱི་སྤྱན་སྔར་ཁས་བླངས་དམ་
བཅས་ནས་སངས་རྒྱས་ཀྱི་བསྟན་པ་སྲུང་བ༔ ཆོས་བྱེད་སྒྲུབ་པ་པོའི་སྐུ་ཚེ་བསྲིང་ 
བཿ དཀྱིལ་འཁོར་གཉན་པོའི་ཕྲིན་ལས་སྒྲུབ་པ༔ དམ་ཉམས་ལོག་འདྲེན་ 
བདུད་དང་བར་ཆད་ཐམས་ཅད་འདུལ་ཞིང༔ སྐྱེ་བོ་སྡིག་ཆེན་གྱི་སྲོག་དབུགས་
འཕྲོག་པ༔ ཕྲིན་ལས་དྲག་པོ་མངོན་སྤྱོད་ཀྱི་ལས་སྒྲུབ་པར་ཁས་བླངས་ཤིང་དམ་ 
བཅས་པའི་སྲུང་མ་དུར་ཁྲོད་ཀྱི་ཤ་ཟ་ཁ་མོ་ཆེ་ཞེས་བྱ་བ་ཡིན་ཅིང དེང་སང་ 
ཡང་རིག་འཛིན་ཆེན་པོའི་སྲས་མོར་སྣང་ཞིང་༔ འབུམ་ལྕམ་གྱི་རྗེས་འབྲང་ 
བྱེད་ཅིང་དགོངས་འདུས་གསེར་ཆོས་རིན་པོ་ཆེ་དང༔ རྒྱལ་བ་འདུས་པ་མཁའ་ 
འགྲོའི་སྙིང་ཁྲག་འདི་ཉིད་ཀྱི་བསྟན་པ་སྲུང་བར་བྱེད་ཅིང་མ་འོངས་པའི་དུས་
སུ་ཡང༔ དགོངས་འདུས་དང་རྒྱལ་བ་འདུས་པའི་ཆོས་ཀྱི་བསྟན་པ་བསྲུང་ཞིང་
169

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཕྲིན་ལས་སྒྲུབ་པར་འགྱུར་བསཿ༔ དེའི་དུས་ཀྱི་ཁ་བཏང་དང་བར་ཆད་བཟློག་ 
ཅིང་བདུད་ཚོགས་ཀུན་འདུལ་བར་འགྱུར་བས༔ དཀྱིལ་འཁོར་གྱི་ལྷ་ཚོགས་རྩ་ 
བ་གསུམ་གྱི་དྲུང་དུ་སྨོན་ལམ་ཐོབ་མཛོད་ཅིག༔ འདུས་ཤིང་ཚོགས་པའི་མཆེད་ 
ལྕམ་རྣམས་ཀྱིས་སྨོན་ལམ་གྱི་མཐུན་འགྱུར་གྱིས་སྡོང་གྲོགས་མཛོད་ཅིགཿ ཅེས་
བཀའ་བསྩལ་བ་དང༔ དུས་དེ་ཉིད་དུ་རྩལ་བྱུང་དཔའ་ཤུགས་བསྐྱེད་དེ༔ དགོངས་ 
འདུས་རིན་པོ་ཆེ་དང་རྒྱལ་བ་འདུས་པ་ཆོས་ཀྱི་བསྟན་པ་སྲུང་བ་དང༔ རིག་
འཛིན་སྒྲུབ་པ་པོ་རྣམས་ཀྱི་གྲོགས་བྱེད་པ༔ སྐྱེ་བོ་སྡིག་ཆེན་མ་རུང་བ་རྣམས་ 
ཀྱི་སྲོག་གཅོད་པ་དང༔ ཁྱད་པར་དུ་ལྷ་སྲས་རྒྱལ་པོ་སྐྱེ་བ་བརྒྱུད་ནས་དགོངས་
འདུས་གསེར་ཆོས་ལ་སྤྱོད་པའི་དགེ་སྦྱོང་སངས་རྒྱས་རྡོ་རྗེ་དང༔ 
དེ་ནས་ཚེ་འཕོས་ཏེ་གར་གྱི་དབང་ཕྱུག་རྩལ་ཞེས་པ་སྐལ་པ་རྩུབ་འགྱུར་གྱི་མཐའ་
བཞི་བཅུའི་ཡང་མཐར་འབྱུའབྱུང་སྟེ ཁྱུང་ཚང་བྲག་ནས་རྒྱལ་བ་འདུས་པའི་ཆོས་ 
སྐོར་རྣམས་གཏེར་ནས་སྤྱན་དྲངས་ཏེ༔ སྤེལ་བར་བྱེད་པའི་ཚེ་སྲོག་ལ་བར་ཆད་ 
བྱེད་ཅིང༔ བསྟན་པ་འཇོམས་པར་བྱེད་པའི་བདུད་དང་འབྱུང་པོ་ཐམས་ཅད་ 
འདུལ་ཞིང་ཚར་གཅོད་པ་ཤེས་རབ་གྱི་གཟུང་མ་གང་དང་གང་འཛོམས་པ་རྣམས་ 
ཀྱི་ཞལ་ཚབ་བྱེད་པ༔ ལྷ་སྲས་ཀྱི་བརྒྱུད་འཛིན་ཐབས་ཤེས་ཀྱི་ཁྱེའུ་ཕོ་མོ་གཉིས་ 
དང༔ རྩ་བ་སྐུ་གསུང་ཐུགས་ཀྱི་སྲས་གསུམ་དང༔ མཆོག་གི་རྣལ་འབྱོར་པ་ 
རྣམས་ཀྱི་སྐུ་སྲུང་བགྱིད་ཅིང་དེ་དག་གི་བར་ཆད་བསལ་བ༔ དེ་དག་རྣམས་ཀྱི་ 
མ་མའི་རྟེན་འབྲེལ་མ་འགྲིགས་པར་བརྟེན་ནས་སྲས་རྣམས་མ་བྱུང་ཡང༔ མ་མ་
རྣམས་ཀྱི་ཞལ་ཚབ་ཏུ་གྱུར་ནས་གང་མ་བྱུང་བའི་མ་མ་བགྱིས་ནས་སྲས་སྤེལ་ཞིང་
བརྒྱུད་པ་དགུ་ཕྲུག་གི་བར་དུ་ཟམ་མ་ཆད་པའི་སྲུང་མ་བགྱིད་པ༔ ལྷ་སྲས་ཀྱི་
170

༄༅། །ཟབ་གཏེར་ཆོས་ཀྱི་མཛོད་ཁང་།
ལུས་ངག་ཡིད་གསུམ་ལ་བར་ཆད་བྱེད་པའི་བདུད་དང་འབྱུང་པོ་སྨོན་ལམ་མ་ 
དག་པ་རྣམས་ཀྱི་གཉེན་པོར་གྱུར་ནས་ཐབས་ཀྱིས་འདུལ་བ་དང༔ དམ་ཆོས་
དགོངས་པ་འདུས་པ་དང༔ རྒྱལ་བ་འདུས་པ་ཉམས་སུ་ལེན་པར་བྱེད་པའི་ལས་ 
ཅན་སྐྱེས་བུ་རྩ་བའི་བུ་བཅོ་ལྔ ཆོས་བདག་ཉེར་གཅིག ལས་ཅན་གྱི་སྐྱེས་བུ་ 
ཕྱི་ནང་གསང་གསུམ་གྱི་ལུང་བསྟན་ནས་འབྱུང་བའི་ཆོས་བདག་བརྒྱ་རྩ་བརྒྱད་ 
དང༔ གཞན་ཡང་སྨོན་ལམ་དག་པའི་རྣལ་འབྱོར་ཕོ་མོ་དགོངས་འདུས་དང༔ རྒྱལ་ 
བ་འདུས་པ་ལ་སྤྱོད་པའི་ཆོས་བདག་རྣམས་ཀྱི་སྲུང་མ་བགྱིད་ཅིང་མཐུན་རྐྱེན་ 
སྒྲུབ་པ༔ བར་ཆད་སེལ་བར་བྱེད་པ་དཔལ་དང་འབྱོར་པ་སྤེལ་ཞིང་ལོངས་སྤྱོད་ 
སྙན་པར་སྒྲོག་པ་དང༔ ཕྱི་ནང་གི་བར་ཆད་བསལ་བ་ལ་སོགས་ཏེ༔ མདོར་ན་ 
ལྷ་སྲས་ཀྱི་བསྟན་པ་སྲུང༔ དགོངས་འདུས་དང་རྒྱལ་བ་འདུས་པའི་གཏེར་བད་ག་ 
ཆོས་བྱེད་སྒྲུབ་པོའི་གྲོགས བདུད་དང་འབྱུང་པོའི་ཁ་གནོན༔ སྐྱེ་བོ་སྡིག་སྤྱོད་ 
རྣམས་ཀྱི་དབུགས་ལེན༔ དམ་ཉམས་ལོག་པར་ལྟ་བ་རྣམས་ཀྱི་སྲོག་གཅོད་བྱེད་ 
པར་གྱུར་ཅིག་ལ་སོགས་པའི་སྨོན་ལམ་བཏབ་ནས་སླར་རིན་པོ་ཆེ་སྟག་ཤ་དྷེ་ཝ་ 
དང༔ མོ་རང་གི་ཆས་རྒྱན་རྣམས་སློབ་དཔོན་གྱི་ཕྱག་ཏུ་བཞག་ནས 
མ་འོངས་པའི་དུས་ན་ལྷ་སྲས་ཀྱི་སྐྱེ་བ་ནས་སྐྱེ་བའི་བར་དུ་སྨོན་ལམ་གྱི་དབང་ 
གིས་བདག་ཀྱང་གཅེན་མོ་འབུམ་ལྕམ་ལྷ་སྲས་ཀྱི་གཟུང་མ་བགྱིད་དུས་སུ༔ སླད་ 
ཀྱི་རྗེས་འབྲང་ཚད་ཟླའི་ཚུལ་དུ་སྐྱེ་བའམ༔ ལྷ་སྲས་ཀྱི་སྒྲོལ་ཡུམ་དུ་གྱུར་པར་ 
དགོངས་པ་གཏད་ཅིང༔ དེ་དུས་བདག་རང་གི་ནོར་སྐལ་དུ་གནང་དུ་གསོལཿ 
ཞེས་པ་ལ་སོགས་པའི་སྨོན་ལམ་རྒྱ་ཆེར་བཏབ་ནས་དེ་ཉིད་དུ་སྲས་མོ་འཛོམ་པ་ 
སྐྱིད་ཚེའི་དུས་བྱས༔ རོ་ལ་འཇའ་འོད་ལྔའི་ཀ་བ་ཟུག༔ ཡེ་ཤེས་དང་ལས་ལས་
171

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
གྲུབ་པའི་མ་མོ་མཁའ་འགྲོ་རྣམས་ཀྱིས་བསུས་པའི་ལྟས་དཔག་ཏུ་མེད་པ་བྱུང་ 
ངོ༔ དེ་ནས་སློབ་དཔོན་གྱིས་དཔལ་མོ་འཛོམ་པ་སྐྱིད་ལུང་བསྟན་པའི་མདོ་ཏིག་ 
དང རིན་པོ་ཆེ་སྟག་ཤ་དྷེ་ཝ་མཆོད་ཐབས་གསོལ་བ་བཏབ་ལུགས་དང་བཅས་ 
པ ཤར་ཕྱོགས་ཀྱི་བས་མཐར་སྐྱེ་བའི་དུས་ལ་དགོངས་ནས་འཆིངས་ཀྱི་གད་ 
པ་སྐྱ་བོའི་ནུབ་བྱང་གི་མཚམས་སུ་བདུད་རྗེ་རོང་ལྷ་ནག་པོ་གནས་པའི་སར༔ 
སྒྲུབ་གནས་གསང་སྒྲུབ་རླུང་སྒྲོམ་འབར་བའི་དཀྱིལ་འཁོར་གྱི་སྟེགས་བུའི་ཁོང་
སེང་དུ་རྒྱ་རིམ་པ་གསུམ་གྱིས་བཏབ་པ༔ མ་འོངས་པའི་དུས་སུ་ལྷ་སྲས་ཀྱིས་ 
བཏོན་ཅིང་མོ་རང་དང་འཕྲད་པར་སྨོན་ལམ་བཏབ་བོ༔ དེ་ནས་སླར་གསུངས་
པ༔ ལྷ་སྲས་ཀྱི་འདུན་སྤྱོད་ཐབས་ད་ལྟའི་ལས་དབང་གིས་རྟེན་འབྲེལ་བར་ཆད་ 
མ་ཞུགས་ན༔ རང་གནས་ཀྱི་འཆིངས་ཀྱི་གད་པ་སྐྱ་བོར་ཕོ་བྲང་བཏབ་ཅིང་དགོངས་
འདུས་ཀྱི་བསྟན་པ་དགུ་ཕྲུག་ཏུ་སྤེལ་བར་འགྱུར་རོ
དེ་ལྟར་སྲས་ཡུམ་ལས་འབྲེལ་བུ་སློབ་ཡོན་བདག་གིས་ལུང་བསྟན་པ་བཞིན་
རྟེན་འབྲེལ་འགྲིགས་པར་མ་གྱུར་ཀྱང༔ ཚེའི་དུས་བྱས་ནས་མ་འོངས་བསྐལ་པ་
རྩུབ་འགྱུར་གྱི་ཡང་མཐར་རྒྱལ་བ་འདུས་པའི་ཟབ་ཆོས་འདི་དང་འཕྲད་པའི་
ཚེ་ཁོ་བོས་བསླབ་པའི་སྤྱོད་ཚུལ་འདི་རྣམས་ལ་རྟོག་སྒོམ་གཞིག༔ དེ་ཡང་ཕྱིའི་
ཚུལ་ལུགས་ཆོས་རྒྱལ་ཆེན་པོའི་བཀའ་ཁྲིམས་དང་ལྡན་པར་སྤྱོད་ཅིག༔ ནང་གི་
སྤྱོད་ལུགས་གསང་སྔགས་བླ་མེད་དང་མཐུན་པར་སྤྱོད་ཅིག༔ གསང་བའི་སྤྱོད་ 
ཚུལ་རིག་པ་འཛིན་པའི་ཕོ་བྲང་གི་རྣམ་ཐར་ལྟར་སྤྱོད་ལ༔ རང་འདོད་ཀྱི་འཁྲི་
བ་བཅད་དེ༔ གཞན་དང་མཐུན་པའི་ཐབས་ཀྱི་སྤྱོད་པས་འགྲོ་བ་སྐྱོངས་ཤིག 
དེ་ལྟར་མ་གྲུབ་ནཿ འབྲིང་གིས་འདུན་སྤྱོད་སྲས་མོ་འཛོམ་པ་སྐྱིད་ཀྱིས་སྨོན་ལམ་
172

།ཟབ་གཏེར་ཆོས་ཀྱི་མཛོད་ཁང་།
བཏབ་པ་ལྟར་སྤྱོད་ཅིག༔ དེ་ཡང་ཕྱིའི་ཚུལ་ལུགས་འཇིག་རྟེན་པ་དང་ཐབས་
ཀྱིས་བསྟན་པའི་མཐུན་འཇུག་བསྟུན་ལ་རིམ་གྱིས་ཆོས་ལ་འབོད་ཅིག༔ ནང་གི་ 
ཚུལ་ལུགས་སུ་གསང་སྔགས་སྤྱི་དང་མཐུན་པའི་ངང་ནས་བསྐྱེད་རྫོགས་ཀྱི་བསྟན་
པ་སྐྱོངས་ཤིག༔ གསང་བའི་ཚུལ་ལུགས་དགོངས་འདུས་གསེར་ཆོས་དང་རྒྱལ་
བ་འདུས་པ་ཁྱད་པར་འཕགས་པ་སྤྱི་བྱེ་བྲག་གི་སྒྲུབ་པ་ནན་ཏན་དུ་བྱས་ཏེ
འགྲོ་བ་རྣམས་ཐབས་ཀྱིས་སྐྱོངས་ཤིག དེ་ལྟར་རབ་འབྲིང་གང་ཡང་འགྲུབ་པར་
མ་གྱུར་ན་ནི ལྷ་སྲས་དབང་བསྒྱུར་རྫས་སྒྲུབ་ཀྱི་སྦྱོར་བ་ལ་བརྟེན་ནས་འཇིག་
རྟེན་གྱི་འཁྲུལ་ཞེན་བཙན་ཐབས་སུ་བཅད་དེ གསང་སྔགས་སྤྱོད་ཐབས་ཀྱི་རྫུ་
འཕྲུལ་དང་ལྡན་པར་བྱའོ
དེ་ཡང་ཕྱིའི་སྤྱོད་ཚུལ་འཁྲུལ་ཞིག་སྨྱོ་སྤྱོད་ཀྱི་ཚུལ་དུ་སྤྱོད་པས་དམུ་རྒོད་ཀྱི་
གདུལ་བྱ་ཐོག་བབས་སུ་བཏུལ༔ ནང་གི་སྤྱོད་ཚུལ་དཀྱིལ་འཁོར་གསུམ་ལྡན་
གྱི་ངང་ནས་འཁོར་འདས་སྤྱི་སྙོམས་ཀྱི་སྤྱོད་པ་སྤྱད་དེ༔ ཐམས་ཅད་གཉིས་མེད་
ཁྱབ་བརྡལ་གྱིས་འགྲོ་དོན་སྤྱད༔ གསང་བའི་སྤྱོད་ལུགས་ཀ་དག་ཡེ་ཀློང་གི་
ངང་ནས་བཟང་ངན་དགྲ་གཉེན་ལ་སོགས་གང་ལ་འང་སྤང་བླང་ཆགས་སྡང་མེད་
པར་ཤུགས་འབྱུང་འགག་མེད་ཀྱི་སྤྱོད་པ་སྤྱད་དེ༔ སྣང་སེམས་ཁྱབ་བརྡལ་དུ་ 
གཏོང་བས་གདུལ་བྱ་བཟང་ངན་གང་ལའང་འདི་རིམ་མེད་པར་ལ་འཕྲད་ལ་རུ་
སྐྱོངས༔ ལུང་འཕྲད་ལུང་དུ་སྐྱོངས༔ འགྲོ་དོན་བྱེད་པའི་གནས་ཀྱང་རབ་ར་ས་ 
དང་བསམ་ཡས༔ འབྲིང་འགྲོ་དོན་གྱི་འཕེལ་སྐྱེད་གང་ཆེ༔ ཐ་མ་དུར་ཁྲོད་ 
མཁའ་འགྲོ་མ་རྒྱུ་བ་ལྟར་གཏད་མེད་བྱུང་རྒྱལ་གྱི་གནས་བརྟེན་པར་བྱའོ༔ ཆ་ 
ལུགས་རྣམས་ཀྱང་རབ་རྒྱལ་པོའི་རྣམ་ཐར་རོལ་པའི་ཆ་ལུགས་ལོངས་སྤྱོད་རྫོགས་
173

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
པའི་རྒྱན་དང༔ ཆོས་སྐུ་འཇོལ་བེར་ཅན༔ བར་སྔགས་འཆང་རལ་པ་དཀར་ 
པོའི་ཆ་ལུགས༔ ཐ་མ་དགེ་སྦྱོང་ངམ༔ གང་བྱུང་གི་སྟབས་དང་བསྟུན་པར་བྱའོ༔ 
དེ་ལྟར་རབ་འབྲིང་ཐ་མའི་ཆ་ལུགས་རྣམ་ཐར་མཛད་པ་ཕྲིན་ལས་རྣམས་ལུང་བྱང་ 
ནས་བསྟན་ཅིང༔ བཀའ་རྒྱ་དང་བཅས་པ་ནན་ཏན་དུ་བསྔགས་པ་ལྟར་གང་
ཡང་མ་གྲུབ་པ་ལ་ཉེས་པའི་རྣམ་གྲངས་མང་དུ་འབྱུང་བ་ནི༔ ལྷ་སྲས་གཟུང་མ་
འཁོར་སློབ་ལ་སོགས་པ་རྣམས་ཀྱིས་རྟེན་འབྲེལ་ཡ་མ་ཟུང་ཤུགས་བཙན་ཆེ་ནས༔
མི་འདོད་པའི་བར་ཆད་ལོག་དགུ་སྣ་ཚོགས་འབྱུང་ཞིང་སྡོད་ནས་འགྲོ་བར་སེམས༔
འགྲོ་ནས་སྡོད་པར་སེམས་པ་འབྱུང༔ གདུལ་བྱ་སློབ་མ་དང༔ དགོངས་འདུས་
དང་རྒྱལ་བ་འདུས་པ་ཉམས་སུ་ལེན་པར་སེམས་པའི་སྟོབས་སྐྱེས་པ་རྣམས་ལ་
ཡངཿ༔ དཔེར་ན་རྫིང་རྙོགས་ཅན་གྱི་ཆུ་ལུང་པ་ལ་དྲངས་ཀྱང་རྙོགས་མ་ཅན་ 
བབས་པ་དང་མཚུངས་པར༔ བླ་མ་བར་ཆོད་ལོག་འདྲེན་བདུད་དབང་དུ་སོང་
བའི་སྟོབས་ཀྱིས་སློབ་མ་རྣམས་ཀྱང་ཉམས་ལེན་མི་འཕེལ་བར་ལེ་ལོ་རྣམ་གཡེང༔ 
བདུད་དབང་དུ་འགྲོ༔ ཐེ་ཚོམ་དང་སོམ་ཉི་ཟ༔ དེས་ཆོས་དང་གང་ཟག་དཔོན་ 
སློབ་ཀྱི་བར་དུ་བདུད་ཞུགས་ནས་དམ་ཚིག་ཉམས་པའི་རྒྱུ་རྐྱེན་མང་པོ་འབྱུང་ 
ངོ༔ དེས་རང་གཞན་འགྲོ་བ་ཡོང་ལ་གནོད་དོ༔ གཞན་ཡང་འཁོར་དམ་ལོག་ 
དང་ཚུལ་ཤོར་མང་པོ་འབྱུང་ངོ
ལོངས་སྤྱོད་དབུལ་ཞིང་ཡོངས་ཀྱིས་བརྙས་པར་བྱེད༔ རང་གི་མཐུ་དང་རྩལ་
འཆོར༔ ཡུལ་རིས་རྒྱལ་ཁམས་ཐམས་ཅད་དུ་ཡང་བཀྲ་མི་ཤིས་པའི་ལྟས་མཁའ་
འགྲོ་འཁྲུགས་པའི་དབང་དུ་འབྱུང་ངོ༔ རང་ཉིད་ཁམས་འཁྲུགས་ནས་དགེ་སྦྱོར་ 
གྱི་སྐྱེད་འཕེལ་ཆད༔ འཇིག་རྟེན་ལོག་སྤྱོད་མཁན་གྱི་དབང་དུ་འགྱུར་རོ༔ ལྷ་
174

༄༅། །ཟབ་གཏེར་ཆོས་ཀྱི་མཛོད་ཁང་།
སྲས་མ་འོངས་པའི་དུས་དམ་ཆོས་དགོངས་འདུས་རིན་པོ་ཆེའི་གསེར་ཆོས་དང 
རྒྱལ་བ་འདུས་པའི་ཟབ་ཆོས་ཟབ་གཏེར་རང་ཉིད་ནོར་ལ་སྤྱོད་པའི་ཚེ༔ ལྟ་བ་ 
ལ་ཕྱོགས་རིས་མ་བྱེད༔ སྒོམ་པ་ལ་ཐུན་དུ་མ་བཅད༔ སྤྱོད་པ་ལ་ཚུལ་མིན་ཡ་ 
མ་ཟུང་དུ་མ་སྐྱོངས༔ འབྲས་བུ་ལ་གཏིང་བརྙབ་མ་བྱེད༔ དམ་ཚིག་ལ་ངོས་ 
ལྐོག་མ་བྱེད༔ གདུལ་བྱ་ལ་ཉེ་རིང་མ་བྱེདཿ༔ ཆོས་ཟོང་དུ་མ་ཚོངས༔ ཕྱག་རྒྱ་ 
ཚུལ་མིན་ཅན་མ་བསྟེན༔ གལ་ཆེན་ཡལ་བར་མ་དོར༔ གལ་ཆུང་དོན་དུ་མ་ 
གཉེར༔ འདུན་གྲོས་སད་ལ་མ་བསྐྱུར༔ ཟས་ནོར་ལོངས་སྤྱོད་ལ་མངོན་ཞེན་མ་ 
ཆེ༔ ཉམས་ལེན་ཟབ་མོའི་ཆོས་ལ་བརྩོན་འགྲུས་སྐྱེད་ཅིག༔ ཀྱེ་ལྷ་སྲས་ཁྱོད་ 
ཀྱིས༔ ལྟ་སྒོམ་སྤྱོད་པའི་རྐང་ཚུགས་ནས༔ དགོངས་འདུས་དང་རྒྱལ་བ་འདུས་ 
པའི་ཟབ་ཆོས་ལ་ལོངས་སྤྱོད་པའི་སྐལ་ལྡན་ལ་སོགས་པའི་གདུལ་བྱ་རྣམས་ཀྱིས་
སྙིང་པོ་ལེན་ནས་དག་པའི་ཞིང་དུ་འགྲོ་བ་ཡིན་ནོ༔ གནས་སྐབས་ཀྱི་རྟེན་འབྲེལ་
ཡོངས་སུ་རྫོགས་པར་གྱུར་ཀྱང་གང་འགྲུབ་ལ་འབད་ཅིང༔ ཁྱད་པར་བསྐྱེད་
རྫོགས་ཉམས་ལེན་རྒྱུ་འབྲས་དང་བཅས་པ་ལ་རྐང་ཚུགས་པའི་ངང་ནས་རང་གི་
ཚེ་འཕེལ་བས་བརྒྱུད་པའི་རྐང་ཚུགས༔ ཆོས་སྤྱོད་ལ་སྨིན་གྲོལ་གྱི་བཅུད་ལེན་
དངརྐྱེན་ཕྱི་ནང་གི་བར་ཆད་ཟློག་པར་བྱེད་པའི་ཐབས་དང་རྟེན་འབྲེལ་
རྣམས་སྤྱོད་པར་གཟབ་ཅིང༔ གཏན་ལ་ཕབ་པར་བྱེད་པ་གལ་ཆེའོ༔ དེ་དག་
གིས་མཐུན་རྐྱེན་ལུང་བྱང་རྣམས་དང་མཐུན་པའི་ཕྱག་རྒྱ་གཡེམ་ལ་མ་ཤོར་ཞིངཿ
ཁྱད་པར་མངོན་སྤྱོད་ཕྲིན་ལས་ཀྱི་ཕྱག་རྒྱ་མངོན་སྤྱོད་སྲུང་མ་གནད་ནས་བསྐུལ་
ཞིང་ཕྲིན་ལས་སྐུལ་བར་བྱེད་པ་གལ་ཆེའོ༔ དེ་ལྟར་ཕྱི་ནང་གསང་བ་རབ་འབྲིང་
ཐ་མ་ལ་སོགས་པའི་འདུན་ཐབས་བྱེད་སྤྱོད་ལུང་བྱང་དང་མཐུན་པར་སྤྱོད་ཅིགཿ
175

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཁྱད་པར་དུ་བཀའ་རྒྱའི་ཐམ་ལ་བཏབ་ན་གསང་བའི་ཡང་རྒྱས་བཏབ་ལ་གནས་ 
པར་མཛོད་ཅིག༔ ཅེས་བཀའི་ནན་ཐག་དང་བཅས་པ་མཛད༔ ས་མ་ཡཱ༔ ཁ་ཐཱཿ 
ཨེ་མ་གསོན་མཛོད་ལྷ་སྲས་རྗེ སྔོན་གྱི་ལས་དག་སྟོབས་ཆེ་ཡང༔ འཕྲལ་རྐྱེན་ 
འཇུག་པ་དར་དྲག་ཅིང༔ འགྲོ་བའི་བསོད་ནམས་དམན་པའི་མཐུས༔ རྟེན་ 
འབྲེལ་ཐམས་ཅད་འཛོམ་པར་དཀའ༔ ད་ལྟའི་སྡིག་བློན་བསམ་ངན་དང༔ བདུད་ 
ཀྱི་ཆོ་འཕྲུལ་སྨོན་ལམ་མཐུས༔
མ་འོངས་དུས་ཀྱི་སྙིགས་མ་རུ ལེགས་པའི་རྟེན་འབྲེལ་འགྲིགས་པར་དཀའ༔ 
མ་དག་ལས་སྨོན་རྣམ་སྨིན་གྱིས༔ ཕོ་ཡི་སྙིང་ལ་རྒྱལ་འགོང་ཞུགསཿ མོ་ཡི་སྙིང་ 
ལ་སྲིན་མོ་ཞུགསཿ ཆོས་བཞིན་མི་སྤྱོད་ལོག་མིན་སྤྱོདཿ༔ དུས་དེར་བདག་འདྲ་ 
པདྨ་ཡི༔ ཟབ་དོན་ཆོས་ཀྱི་སྙིང་པོ་རྣམས༔ དར་ཡང་སྨིན་ཅིང་གྲོལ་བ་ཉུངཿ༔ བླ་ 
མེད་ཆོས་བཞིན་སྤྱོད་པ་ཡི༔ སྐྱེས་མཆོག་ཐར་ཐོར་བྱོན་གྱུར་ཀྱང༔ འགྲོ་དོན་ 
ཕྱོགས་མེད་སྐྱོང་བ་ཉུང༔ མཚན་ལྡན་མཁའ་འགྲོ་རེ་རེ་ཙམ༔ སྨོན་ལམ་དབང་ 
གིས་འབྱུང་སྲིད་ཀྱང༔ བདུད་མིང་སྐྱེ་བོའི་བག་ལ་ཞ༈ མཚན་ལྡན་ཕྱག་རྒྱ་ལོན་ 
པར་དཀའ༔ ཟབ་གཏེར་ལ་ལ་སྦས་མོད་ཀྱང༔ འཆལ་ཞིང་འཕོ་འཆུག་སྣ་ 
ཚོགས་འབྱུང༔ དེ་སོགས་འཕྲལ་རྐྱེན་རྒོད་པའི་ཕྱིར ལྷ་སྲས་ལ་སོགས་ཕྱི་རབས་ 
རྣམས རང་སྣང་ཐུལ་ལ་སྣང་སེམས་བསྲེས༔ བདུད་ཀྱི་ཆོ་འཕྲུལ་ཟློག་པའི་ 
ཐབས༔ གཉེན་པོ་སྟོབས་དང་ལྡན་པར་མཛོདཿ༔ ཡེངས་མེད་ཆོས་ལ་བརྩོན་ 
འགྲུས་བསྐྱེད༔ འཇིག་རྟེན་ཆོས་ཕྱིར་མ་འབྲངས་གཟོབ༔ གསང་སྔགས་སྨིན་ 
གྲོལ་ཆ་རྐྱེན་དུཿ མཚན་ལྡན་ཕྱག་རྒྱ་བརྟེན་ན་ཡང བདུད་ཀྱིས་བསླུས་པ་ 
མང་འབྱུང་བས༔ ཕལ་ཆེར་ཏིང་འཛིན་ཕྱག་རྒྱ་བསྟེན༔ བྱང་ཆུབ་སྒྲུབ་པའི་
176

༄༅། །ཟབ་གཏེར་ཆོས་ཀྱི་མཛོད་ཁང་།
ལམ་གྱི་ཆས༔ བཟའ་བཏུང་འཚོ་བ་དཀོན་སྲིད་པས༔ དཀའ་ཐུབ་བདུད་རྩིའི་ 
བཅུད་ལེན་བརྟེནཿ གནས་ནི་ནགས་ཁྲོད་དབེན་ས་བརྟེན༔ འགྲོ་དོན་ཐུགས་ 
རྗེའི་དཔྱངས་ཐག་བསྲིང༔ རྣམ་གཡེང་བོར་ལ་སྒྲུབ་ལ་བརྩོན༔ མི་ཚེ་མི་རྟག་ 
ཡུད་ཙམ་ལ༔ རིག་གནས་ཟང་ཟིང་སྤྲོས་ཁ་སྒྱུར༔ བློ་ཐག་ཆོད་ལ་རང་ཚུགས་ 
ཟུངས༔གཞན་དབང་གང་ཡང་སྡུག་བསྔལ་རྒྱུ༔ རང་དབང་ཐོབ་ན་བྱ་བ་ 
འགྲུབ༔ དེ་ཕྱིར་རང་དབང་རང་གིས་ཟུངས༔ གྲོས་ཕུགས་ཡང་རྩེ་བླ་མེད་ཆོས༔ 
ཕུར་ཚུགས་ཉམས་སུ་ལེན་པ་ཡིན༔ ངེས་དོན་སེམས་ཀྱི་གུད་དུ་ཆོངས༔ ཞེས་ 
གདམས་ཤིང་བཀའ་ནན་དུ་མཛད་དོ ཞེས་པ་འདི་ནི་སློབ་དཔོན་ཆེན་པོ་པདྨ་ 
འབྱུང་གནས་ཀྱི་གསུང་བཞིན་ད་ལྟའི་ལྷ་སྲས་དང༔ མ་འོངས་གསུང་སྲས་ཀྱི་ 
དོན་དུ་ལུང་བྱང་ཞལ་གདམས་བཀའ་རྒྱ་ནན་ཐག་དང་བཅས་པ་གནང་བའི་རིམ་ 
པ་ལསཿ བསྟན་སྲུང་ཤ་ཟ་ཁ་མོ་ཆེའི་ལོ་རྒྱུས་མ་འོངས་ཡིད་ཆེས་པར་བྱ་བའི་ 
ཕྱིར༔ བདག་འདྲ་མཚོ་རྒྱལ་གྱིས་བྲེ་གུ་དགེའུར་བཀོད་པས༔ ཕྱི་རབས་གསུང་ 
གི་སྲས་དང་འཕྲད་པར་ཤོག༔ ས་མ་ཡཱ༔ རྒྱ་རྒྱ་རྒྱ༔ ཟབ་རྒྱ གཏེར་རྒྱ སྦས་ 
རྒྱ༔ གཏད་རྒྱ༔ བདག་འདྲ་གར་གྱི་དབང་ཕྱུག་རྩལ་གྱིས་ཤོག་སེར་ལེབ་ནས་
དག་པར་ཕབ་པའི་ཡི་གེ་པ་ནི་ཁྲོ་བོ་དཔལ་གྱིས་ཞུས་སོ
177

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཨོཾ ཞལ་ཐིམ་ཡོན་ཏན་གཏེར་མཛོདཿ ས་མ་ཡཱ རྒྱ་རྒྱ་རྒྱ
སྔོY གརྷཆེནཉྷEཊyR*ནརྒརྐཨོཾ་ཨཱཿཧཱུྃ་ཧྲཱིཿ མ་ཧཱ་གུ་རུ་
སརྦ་སིདྡྷི་ཧྰུྃ༔ དྲི་མེད་མཚོ་གླིང་པདྨའི་སྡོང་པོའི་རྩེར༔ རྒྱུ་མེད་རང་བྱུང་སྨོན་ 
ལམ་སྟོབས་ལས་འཁྲུངས༔ ཐོགས་མེད་མཛད་པས་སེམས་ཅན་བདེ་ལ་འགོདཿ 
མཉམ་མེད་ཨོ་རྒྱན་གུ་རུ་རྗེ་ལ་འདུད༔ སངས་རྒྱས་སྣང་བ་མཐའ་ཡས་ཀྱི་སྤྲུལ་
ངསངས་རྒྱས་དངོས་སུ་འཁྲུངས་པའི་སློབ་དཔོན་པདྨ་འབྱུང་གནས་ཀྱིསཿ
རང་དོན་སྒྱུ་མའི་ཆོ་འཕྲུལ་སྣང་བའི་སྐབས་སུ༔ མ་གུ་ཏའི་ཡུལ་དུ་མོན་ཕྲུག་
སྤུན་གསུམ་དུ་འཁྲུངས་པའི་སྔོན་གྱི་ལས་ཀྱི་རྐྱེན་གྱིས་བསྐུལ་ནས་བོད་ཡུལ་
གངས་ཅན་མུན་པའི་གླིང་ནག་པོ་འདིར་བྱོན་ཏེ༔ བོད་ཀྱི་རྒྱལ་ཁམས་ཕྱོགས་
བཞི་མཚམས་བརྒྱད་སྟེང་འོག་བཅུར་ཞབས་ཀྱིས་བཅགས༔ ཐམས་ཅད་ཀྱི་ལྷ་
སྲིན་དམ་ལ་བཏགས༔ གཙུག་ལག་ཁང་ཆེན་པོ་མང་དུ་བཞེངས༔ མདོ་སྔགས་ 
ཀྱི་ཆོས་ཟབ་པ་དང་རྒྱ་ཆེ་བ་གནད་འདུས་པ་མང་པོ་སྤེལ༔ གནས་གངས་དང་ 
བྲག་ས་དང་ནགས་ཁྲོད་ཀུན་ཏུ་བྱོན་ཏེ་བྱིན་གྱིས་བརླབས་ཤིང་སྒྲུབ་པའི་རྒྱལ་ 
མཚན་བཙུགས༔ ཞལ་གདམས་གནད་ཐེམས་མ་བུ་དུ་མ་ཞིག་གསུངས་ཏེ་སྐལ་ 
ལྡན་མང་པོ་སྨིན་གྲོལ་གྱི་ལམ་དུ་བཙུད༔ ས་ཐོབ་པ་དང་དྲོད་ལ་དབང་བ་མང་ 
པོ་མཛདཿ ཆོས་རྒྱལ་ཡབ་ཡུམ་སྲས་འབངས་དང་བཅས་པ་ལ༔ སྒྲུབ་པ་བཀའ་ 
བརྒྱད་སྤྱི་དང་བྱེ་བྲག་དུ་མའི་སྒོ་ནས་སྨིན་གྲོལ་མཛད་དེ༔ མི་ལོ་བརྒྱ་དང་ 
བཅུ་གཅིག་ཏུ་གངས་ཅན་གྱི་ཡུལ་དུ་བཞུགས་ནས མཐར་ལྷ་སྲས་ལ་སོགས་
178

༄༅། །ཟབ་གཏེར་ཆོས་ཀྱི་མཛོད་ཁང་།
པ་འཁོར་གྱི་དད་ལྡན་རྣམས་ཀྱིས་བཞུགས་པར་བཤོལ་བཏབ་པ་ལ༔ ལྷོ་འཛམ་ 
བུ་གླིང་གི་སོག་ཁ་ལ་སྲིན་པོའི་ཡུལ་ཡོད་པས༔ སྲིན་པོ་ཁ་བརྡོལ་ན་འཛམ་གླིང་ 
སྟོང་པར་གྱུར་པའི་ཚུལ་ལ་དགོངས་ནས༔ དེའི་ཁ་གནོན་ལ་སྐུ་དངོས་ནི་བཞུད་ 
པར་དགོས༔ སྤྲུལ་པའི་སྐུ་ཚབ་རྒྱུན་མི་ཆད་པར་ལུང་བསྟན༔ གསུང་ཚབ་ནི་ 
གཏེར་དུ་སྦས༔ གཏེར་ཁ་བསམ་གྱིས་མི་ཁྱབ་པའི་ཁ་བྱང་ཡང་བྱང་གནད་ 
བྱང་ཐམས་ཅད་ཐེམས་མེད་དུ་མ་བཞག་ནས༔ སོ་སོའི་ཐད་དུ་ལུང་བསྟན་རྒྱས་ 
པ་དང་བསྡུས་པ་གསུངས་ཏེ བོད་ཀྱི་རྒྱལ་ཁམས་སུ་ཐུགས་རྗེ་རྒྱུན་ཆད་མེད་ 
པར་ཞལ་གྱིས་བཞེས་ནསཿ བོད་ཁམས་ཐམས་ཅད་དཀར་པོར་བསྒྱུར་ཏེ༔
མཐར་ལངྐ་པུ་རིར་གདུག་པའི་སྲིན་པོ་འདུལ་དུ་བཞུད་པའི་ཚེལྷ་སྲས་རྗེ་
འབངས་དང་༔ ཇོ་མོ་མཁར་ཆེན་བཟའ་ལ་སོགས་པས་མང་ཡུལ་གུང་ཐང་ལ་ 
སྐྱེལ་བའི་ཚེ༔ རྒྱལ་བློན་ལ་སོགས་པ་བོད་ཀྱི་མི་རྣམས་ལ་ཞལ་ཐེམས་སུ་བཞག་ 
པའི་རིམ་པ་འདི་རྣམས་གསུངས་སོ
ས་མ་ཡཱཾ། དེ་ལ་ཐོག་མར་རྒྱལ་པོ་རྣམས་ལ་ཞལ་ཐེམས་སུ་བཞག་པ༔ 
བསོད་ནམས་ལྡན་པའི་བོད་ཀྱི་རྒྱལ་པོ་རྣམས༔ རྒྱལ་པོ་ཉུང་ན་དགའ་བས་ཁབ་ 
ཅིག་སྐྱུངས༔ རྒྱལ་པོའི་རང་བཞིན་གཞན་དང་མང་མི་སྨྱ ཟུངས་ཐུབ་གཟོབས་ 
ལ་རབ་ཏུ་བརྟན་པར་བཞུགས༔ ཐུགས་ཆེས་ནང་བློན་རྣམས་དང་གྲོས་བློ་ 
བསྟུནཿ དེར་ཡང་སྲིད་ལ་གནོད་པའི་གྲོས་མ་བསྟན༔ ཁྲོ་གཏུམ་མ་ཆེ་ཞི་དུལ་ 
བསྐྱར་ཞིང་སྨྱ༔ གཙིགས་དང་བྱ་བདག་བློན་པོ་རྣམས་བསྐྱངས་ཏེ ཧ་ཅང་ཆེ་ 
བར་མི་བྱིན་རབ་ཚོད་ཟུང་༔ བློན་པོའི་སླད་ནས་བཅག་ཅིང་ཟིལ་གྱིས་མནནཿ 
བློན་པོ་མ་ཆུན་འདོད་པ་ཆེ་བ་ཡིས༔ སྲིད་ཀྱི་མཁར་སོ་འཇིག་པའི་ཉེན་མཆིའོ༔
179

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཁྲིམས་ཀྱི་གལ་ལ་བབས་ཚེ་སྲས་ལ་ཡང༔ ཕངས་པར་མ་མཛད་ཆོས་སྲིད་སྲོག་ 
བཞིན་སྐྱོངས༔ གཞན་གྱིས་བསྒྱུར་བར་མ་སླ་སྙན་ཁུང་སྐྱེདཿ༔ སྨྲ་ཕྱེ་ཁྱད་དུ་ 
གསོད་ལ་ཁོང་ཡངས་སྐྱེདཿ༔ སྲིད་ཀྱི་ཆུས་མདའ་སྡོད་ཀྱིས་རང་བར་མཆི 
བཙུན་མོ་རྣམས་དང་བུད་མེད་གཞན་དག་ལ༔ སྲིད་པའི་འདོད་པ་ཧ་ཅང་
སྤྱོད་མ་དྲགས༔ ང་ཁྱོད་བསྲེ་ཞིང་མཐོ་དམན་མེད་པར་མཆི༔ ཡིད་ཆེས་མེད་ 
པར་དགོས་པའི་དོན་མ་སྒྲུབས༔ བདག་ཉིད་ཐུགས་ཚོད་གཞན་ལ་བསྐྱལ་བར་ 
མཆིའོ༔ ཟས་ཀྱི་གཡོས་སྦྱོར་ཞིམ་པོ་སྒོས་མ་བརྟེན༔ གསོ་བྱེད་སྨན་ལ་གསོད་ 
བྱེད་དུག་མཆིའོ དམ་པའི་ཆོས་ལ་ཞུ་ཏིག་དག་པར་མཛོད༔ ལན་གཅིག་ 
དུས་ན་ཚད་མར་བགྱིད་པར་མཆིའོ༔ དཀོན་མཆོག་གསུམ་ནི་སྤྱི་བོར་ཕུད་དུ་ 
ཁུར༔ ཕྱི་རོལ་མུ་སྟེགས་བྱེད་པ་བློར་མི་འཇུག༔ ཐེག་པ་ཀུན་གྱི་འབྲས་བུ་ཐོབ་ 
མོད་ཀྱང་ གསང་སྔགས་རྡོ་རྗེ་ཐེག་པ་དང་དུ་བཞེས༔ བློ་དམན་དྲང་ཕྱིར་ 
གཞན་ལ་མི་འདོར་བཤད༔ མཐའི་ལྷོ་བལ་རིག་ཤེས་མེད་པ་ལ༔ ཡིད་ཆེས་མ་ 
མཛད་གསེཪ་འདོད་བསླུས་པར་མཆིའོ༔ ཡབ་མེས་བང་སོ་ཕོ་བྲང་བཞུགས་ས་ 
རྣམས༔ ཀུན་ཏུ་མ་ཡོ་འཕུང་བའི་ཉེན་མཆིའོ༔ རྒྱལ་པོ་ཆེན་པོའི་དཔེ་ནི་རྒྱ་ 
མཚོ་འདྲ༔ ཆུ་རྣམས་ཕྱོགས་བཞིར་དོན་བྱས་བརླན་པ་ལྟར༔ མངའ་རིས་ 
ཕྱོགས་བཞིར་སྐྱོང་ན་མངའ་འོག་འདུ༔ ཆུ་ཡིས་གདུང་བ་བསིལ་ལྟར་དམན་པ་ 
སྐྱོངས༔ བརླན་གྱིས་འབྲས་བུ་བསྐྱེད་བཞིན་དམ་ཆོས་བསྒྲུབ༔ རྒྱ་མཚོ་གཡོ་བ་ 
མེད་བཞིན་ཐུགས་མ་གཡེལ༔ ཆུ་ཉིད་མཉེན་པ་བཞིན་དུ་ཀུན་དང་བསྟུན༔ རྒྱ་ 
མཚོ་གཏིང་དཔག་དཀའ་བཞིན་ཐུགས་ཟབ་བསྐྱེདཿ༔ ཆུ་ཆེན་ཟློག་ཐབས་མེད་ 
འདྲས་མཐའ་སྲིད་སྐྱོངས༔ རྒྱ་མཚོ་ཡོངས་ལ་ཁྱབ་བཞིན་གྲོས་རྒྱ་བསྐྱེདཿ༔ རྒྱ་
180

༄༅། །ཟབ་གཏེར་ཆོས་ཀྱི་མཛོད་ཁང་།
མཚོ་ཆུ་རྣམས་བསྡུད་བཞིན་འཁོར་འབངས་སྡུད༔ རྒྱ་མཚོར་གཟུགས་བརྙན་ 
གསལ་བ་ལྟར༔ འཁོར་འདས་ཆོས་ཀུན་ཐུགས་སུ་ཆུད་པར་གྱིས༔ རྒྱ་མཚོའི་ 
ཡོན་ཏན་ཇི་ལྟར་ལྡན་པ་བཞིན རྒྱལ་པོ་གཅིག་གི་སྐུ་ལ་ལྡན་གྱུར་ན༔ མགོ་ 
ནག་ཡོངས་ཀྱི་རྗེ་རུ་དེ་འགྱུར་རོ༔ པདྨ་འབྱུང་གནས་བདག་ནི་ད་འགྲོ་བས 
ད་ལྟ་བཞུགས་དང་སླད་ནས་འབྱོན་པ་ཡི༔ རྒྱལ་པོ་རྣམས་ཀྱི་ཐུགས་ལ་བཞག་ 
པར་ཞུ༔ ཞེས་གསུངས་སོ༔ ས་མ་ཡཱཿ རྒྱ་རྒྱ་རྒྱ
༣ སློབ་དཔོན་པདྨ་སྲིན་ཡུལ་དུ་གཤེགས་པའི་དུས་སུ༔ བློན་པོ་རྣམས་ལ་ 
ཞལ་ཐེམས་སུ་བཞག་པ༔ བློན་པོའི་བཀའ་ཡི་དོན་ནི་རྣམ་པ་བཞི༔ སྐུའི་རིམ་གྲོ་ 
ནང་གི་ཁབ་སོ་དང་༔ ཕྱི་ཡི་ཆབ་སྲིད་བསྐྱང་དང་འབངས་ཚིས་བྱེད༔ འདི་ 
རྣམས་ལྡན་ན་བློན་པོ་ཆེན་པོ་ཡིན༔ གཞན་ཡང་བློན་པོས་བྱ་བའི་ལས་བཞི་ 
ཡོད༔ རྗེ་ཡི་སླར་ཡང་རྒྱལ་རིན་པོ་ཆེས་བསབ་དང་༔ ཁུར་མི་ཡོངས་ལ་ཕན་ 
གདག་གཞུང་བཟང་དང་༔ དཀོན་མཆོག་གསུམ་གྱི་རྟེན་རྣམས་གཟུགས་པ་ 
དང་༔ རྒྱལ་ཁམས་ཐེག་ཆེན་ཆོས་ལ་འགོད་པའོ༔ གཞན་ཡང་ཤེས་པར་བྱ་བའི་ 
མདོ་བཞི་ཡོད༔ བྱམས་དང་ཆགས་དང་ངོ་ཤེས་ལན་ལྡོན་དང་༔ ལེགས་ཉེས་ 
དོན་རྟོག་ཡག་སྦྱོར་ཉེ་དམིགས་བསྒྲུབ༔ སྐྱེ་བོ་མི་ཆོས་སུ་ནི་ལེགས་པར་བརྒྱན༔ 
དམ་པ་ལྷ་ཆོས་ལེགས་པར་བཙུགས་པའོ༔ དེ་ལྟར་བདག་གཞན་ལ་ཕན་སྤྱོད་ 
ཡུལ་གྱིསཿ མི་ཡུལ་འདིར་ནི་གཏམ་གྱིས་མཛེས་གྱུར་ལ ཕྱི་མ་ལྷ་ཡུལ་གོ་ 
འཕང་ཐོབ་པར་ངེས༔ ཁ་དལ་སྨྲ་བདེན་ཆད་བཙན་རབ་ཏུ་དུལ༔ ཀུན་ལ་བརྩེ་ 
དང་ལྡན་ན་ཆོས་དང་མཐུན༔ སྔར་བྱས་འགྱོད་པ་མེད་ན་བློན་པོ་ཡིན༔ དགྲ་ 
འཐབ་རལ་ཁ་བློན་པོ་དཔའ་བོ་ཡིན༔ ཁ་འཇམ་ཁོང་པ་གདུག་པའི་བློན་པོ་
181

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
འཇིགས༔ དྲང་པོའི་སེམས་འཇོག་བློན་པོའི་ཡོན་ཏན་ཡིན༔ རྒྱལ་པོའི་ལེགས་ 
ཉེས་བློན་ལ་རག་ལས་པས༔ འཇགས་པའི་རབ་ནི་ལེགས་ཉེས་གང་ལ་ཡངཿ༔ སྔ་ 
དྲོ་མི་ཞན་ཕྱིས་ནས་གྱོད་མི་གདིང༔ གང་ཡང་ཕྱིས་མི་འགྱོད་ནི་མཛངས་པ་ 
ཡིན༔ མ་བཅོལ་ལས་ལ་འཇུག་ན་སྨྱོན་པ་ཡིན༔ ཟས་ངོར་དམག་འཁྲུག་བྱེད་ན་ 
ཕུང་པ་ཡིན༔ པདྨ་འབྱུང་གནས་བདག་ནི་ད་འགྲོ་བས༔ བློན་པོ་རྣམས་ཀྱིས་ 
སྐྱོན་དོར་ཡོན་ཏན་ཟུང་༔ དེ་ལྟར་བྱས་ན་ཡུན་དུ་སྨན་པར་མཆི༔ ཞེས་གསུངས་ 
སོ ས་མ་ཡཱཿ རྒྱ་རྒྱ་རྒྱ
སློབ་དཔོན་པདྨ་འབྱུང་གནས་སྲིན་པོའི་ཁ་གནོན་འདུལ་དུ་བཞུད་
པའི་དུས་སུ༔ བུད་མེད་རྣམས་ལ་གདམས་ངག་ཞལ་ཐེམས་སུ་བཞག་པ༔ སྲིད་ 
ཀྱི་མཚོ་མོ་མོ་བཙུན་བུད་མེད་རྣམས༔ སྨྲ་བ་མང་ན་བུད་མེད་ལད་པ་ཡིན༔ 
དགོས་དོན་མ་གཏོགས་ལྗབ་ལྗིབ་མ་མང་མཛོད༔ ཕ་མིང་དགེ་ཡིན་ཕ་ཚད་ 
བྲོད་པ་ཡིན༔ དགོས་པའི་དུས་སུ་ཁྲལ་ལ་ཡོངས་སུ་མཛོད༔ འདུ་འཛིའི་འཁོར་ 
རྩི་བུ་ཁྱིམ་རྒྱན་ཡིན་པས༔ གཉེན་གྲོགས་རྣམས་ལ་མགྲོན་ཁ་ཡངས་སུ་མཛོདཿ༔ 
ཕྱི་མ་འམ་ནི་ཚེ་འདིའི་རྐྱེན་ཟློག་པའི མཐོ་དམན་མེད་པར་སྦྱིན་པ་ཕྱོགས་ 
མེད་ཐོངས༔ རང་ཡང་སེམས་སྐྱིད་གཞན་ཡང་མཛེས་པ་ཡི སྤྱོད་པ་འཇམ་སྟེ་ 
ཞི་དུལ་མཁས་པར་བྱ༔ ཁྱོ་བཟང་སྙིང་དང་འདྲ་བ་ཕུད་དུ་ཁུར༔ ངན་པ་སྔོན་ 
ལས་ཡིན་གྱིས་བཀུར་སྟི་བགྱིསཿ གྱོས་སྒྱུག་ཕ་མ་འདྲ་ཡིས་བསྙེན་བསྐུར་ 
མཆོདཿ༔ འདིར་ངན་ཕྱི་མར་ལྗི་བས་ཁྱོ་མིན་སྐྱེས་པ་སྤོངས༔ མོ་ཁྱད་ཡིན་པས་ 
འཛུམ་མདངས་བཅས་པས་སྨྱ༔ ནོར་ལ་དམ་ལ་ཟས་ལ་ཡངས་སུ་གྱིས༔ དེ་ 
ཡང་ཆོས་ཕྱོགས་འགྲོ་ན་ནོར་ཡང་ཐོངས༔ ཞིབ་པར་བསོགས་ལ་དགོས་པའི་
182

༄༅། །ཟབ་གཏེར་ཆོས་ཀྱི་མཛོད་ཁང་།
དུས་ན་སྤྱོད༔ དེ་ཡང་དགྲ་འདྲེའི་ཕྱོགས་སུ་མ་བཏང་བར༔ འདི་ཕྱིའི་རིམ་ 
འགྲོར་བླ་མ་དཀོན་མཆོག་མཆོད༔ འཁོར་དང་གཉེན་ལ་བརྩེ་གདུང་བུ་བཞིན་ 
བགྱིས༔ རང་སྡུག་དགྲ་ལ་གནོད་པ་མི་སྐྱེལ་བས༔ བུད་མེད་རྣམས་ཀྱི་ཁེངས་ 
དྲེགས་ཞེ་སྡང་སྐྱུངས༔ རང་གཞན་གཉིས་ལ་འདི་ཕྱིར་ཕན་པ་ཡིནཿ དུས་ 
རྣམས་རྟག་ཏུ་བྱམས་པའི་སྙིང་རྗེ་བསྒོམ༔ དགོང་མོ་ཉལ་འཕྱི་ནངས་པར་
ལངས་སྔ་བསཿ དུས་ཀྱི་སོ་ནམ་འདོན་ཟློས་བཙོན་འགྲུས་སྐྱེདཿ༔ འཇིག་རྟེན་བྱ་ 
བ་ཅི་བྱས་དོན་མེད་པས༔ བྱ་བ་བཏང་ནས་རང་སེམས་བལྟས་ན་སྐྱིདཿ པདྨ་ 
འབྱུང་གནས་བདག་ནི་ད་འགྲོ་བས༔ ད་ལྟ་བཞུགས་དང་སླད་ཀྱི་འབྱོན་པ་ཡི 
མོ་བཙུན་རྣམས་ཀྱི་ཐུགས་ལ་བཞག་པར་ཞུ༔ ཞེས་གསུངས་སོ༔ ས་མ་ཡཱ༔ རྒྱ་རྒྱ་
རྒྱ
༼༧༧ ཡང་སྒོམ་ཆེན་རྣམས་ལ་ཞལ་ཐེམས་སུ་བཞག་པ༔ བོད་ཀྱི་སྒོམ་ 
ཆེན་ཡིན་པར་ཁས་ལེན་ཀུནཿ ཚུལ་འཆོས་མ་བྱེད་བཤེས་པའི་ས་མི་གཟུང་༔ 
སྡེ་སྣོད་ཆོས་རྣམས་ཉན་ཅིང་ལྟ་རྟོག་བྱ༔ ཐ་སྙད་ཚིག་ལ་མ་འབྱམས་དོན་ལ་ 
བརྟགཿ༔ དོན་ཡང་རང་རྒྱུད་ཆོས་དང་འདྲེས་པར་གྱིས༔ ལུང་ལ་མཁས་པའི་ 
སློབ་དཔོན་རྣམས་དང་འགྲོགས༔ སྒོམ་ཆེན་ཡིན་ཞེས་ཕུགས་སུ་ཡོངས་མི་འདུགཿ 
ཟབ་མོའི་གདམས་པ་འཛམ་གླིང་ཡོངས་སུ་ཚོལ༔ ཡིད་ཆེས་མེད་པར་བསྒོམ་ 
པའི་ཚུལ་མི་བཅོས༔ མཁས་པའི་ལུང་ཐོབ་ཐེ་ཚོམ་ཀུན་ཆོད་ནས༔ བསྒོམ་པའི་ 
གོལ་སྒྲིབ་ཆོད་ཅིང་དོན་རྟོགས་ཚེ༔ རུས་སྦལ་མཁར་གཞོང་ནང་དུ་བཅུག་པ་ 
ལྟར༔ བརྐྱང་བསྐུམ་འགྲོ་འདུག་གཞན་གྱིས་མི་མཐོང་བར༔ འཁོར་གྱིས་སླེབ་ 
སར་མ་ཡིན་དབེན་པར་གནས༔ ཉིན་མཚན་མེད་པར་སྙིང་པོའི་དོན་ལ་ལྟོས༔
183

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཆུང་མ་གཤིན་ཡང་སྒོམ་པའི་གཡོག་མི་བྱ༔ འདུ་འཛི་ལོངས་སྤྱོད་གཡེང་བའི་ 
འཁོར་མ་བརྟེན༔ རང་སེམས་དཔང་དུ་བཙུགས་ལ་བརྩོན་པས་སྒོམས༔ བྱིང་ 
རྨུགས་ལ་སོགས་བསྒོམ་སྐྱོན་བྱུང་བའི་ཚེ ཚུལ་འཆོས་ང་རྒྱལ་མ་བྱེད་མཁས་ 
ལ་དྲིས༔ ཐམས་ཅད་མཉམ་པ་ཆེན་པོའི་གདེང་ཐོབ་ན༔ གང་ཡང་སྤོང་ལེན་ 
དགག་སྒྲུབ་མེད་པར་འགྱུར༔ དེ་ལྟའི་དུས་ན་སངས་རྒྱས་རྣམས་དང་མཚུངས 
དེ་ནས་རྟག་ཏུ་འགྲོ་བའི་དོན་ལ་འབད༔ པདྨ་འབྱུང་གནས་བདག་ནི་ད་འགྲོ་ 
བས༔ ད་ལྟ་བཞུགས་དང་སླད་ཀྱི་འབྱོན་པ་ཡི སྒོམ་ཆེན་རྣམས་ཀྱི་ཐུགས་ལ་ 
བཞག་པར་ཞུ༔ གསུངས་སོ༔ ས་མ་ཡཱ རྒྱ་རྒྱ་རྒྱ༔
房སྔགས་པ་རྣམས་ལ་གདམས་པ གསང་སྔགས་སྒོར་ཞུགས་
སྔགས་པར་ཁས་ལེན་རྣམས༔ མི་དགེ་བཅུ་པོ་དུག་བཞིན་རྒྱབ་ཏུ་སྐྱུར༔ དགེ་བ་ 
བཅུ་པོ་བརྩོན་པས་དང་དུ་ལོངས༔ དམ་ཆོས་འཚོལ་བའི་ཕྱིར་ནི་སྲོག་ཀྱང་ 
ཐོངས༔ མཁས་ཞེས་ང་རྒྱལ་ཤེས་པའི་ས་མི་གཟུང་༔ བདག་གིས་ཤེས་ཀྱང་ཐེ་ 
ཚོམ་གཞན་ལ་དྲིས༔ ཆོས་ཀྱི་སྲིད་པ་ས་གསུམ་སེམས་དཔའ་བཞིན༔ ངོམས་ 
པར་མི་བྱ་ཤེས་རབ་གསུམ་ལ་བསླབ༔ རང་ལ་མེད་པར་གཞན་ལ་བཤད་མ་ 
འདོད༔ བསྲུང་བའི་དམ་ཚིག་སོ་མཚམས་མཁར་བཞིན་སྲུངས༔ རྡོ་རྗེ་སློབ་ 
དཔོན་ཡན་ལག་མགོ་ལྟར་ཁུར༔ མན་ངག་ཟབ་མོ་མིག་གི་འབྲས་ལྟར་གཅེས 
ཡི་དམ་ལྷ་ནི་ཁོང་པའི་སྙིང་བཞིན་བཟུང༔ མཁའ་འགྲོ་དམ་ཅན་ལུས་དང་གྲིབ་ 
བཞིན་བརྟེན༔ སྙིང་པོ་ཟབ་མོ་ཁོང་གི་དབུགས་བཞིན་བཟླ༔ བསྐྱེད་རྫོགས་ 
རིམ་པ་ལུས་དང་སེམས་བཞིན་བསྒོམ༔ ལྟ་སྤྱོད་འབྲས་བུ་སྤྱི་རྒྱ་རླབས་ཀྱིས་ 
བཅད༔ པདྨ་འབྱུང་གནས་བདག་ནི་ད་འགྲོ་བས༔ ད་ལྟ་བཞུགས་དང་སླད་
184

༄༅། །ཟབ་གཏེར་ཆོས་ཀྱི་མཛོད་ཁང་།
ནས་འབྱོན་པ་ཡི སྔགས་པ་རྣམས་ཀྱི་ཐུགས་ལ་བཞག་པར་ཞུ༔ ས་མ་ཡཱ༔ རྒྱ་
རྒྱ་རྒྱ
དགེ་བཤེས་རྣམས་ལ་ཞལ་ཐེམས་སུ་བཞག་པ༔ མཁས་ཤིང་ཆེ་བའི་ 
དགེ་བའི་བཤེས་གཉེན་རྣམས༔ བླ་མ་སློབ་དཔོན་གུས་པས་བརྟེན་ནས་ནི༔ འབྲི་
དང་ཀློག་དང་སྙན་དང་བསམ་པ་ཡིས༔ཐེག་པའི་རིམ་པའི་ཆོས་རྣམས་མཁས་ 
པར་སློབས༔ ཀུན་ལས་ཁྱད་པར་ཕུལ་དུ་ཕྱིན་པའི་ཕྱིར༔ རིག་པའི་གནས་ལྔ་
ཐམས་ཅད་མཁས་པར་སྦྱང༔ གཞན་གྱི་བཀུར་གནས་ཆེན་པོར་གྱུར་ན་ནི༔ ང་ 
རྒྱལ་ཁེངས་སེམས་རང་མཐོང་ཕྲག་དོག་སྤོངས༔ ཁ་ནས་གཞན་ལ་འཆད་པའི་ 
ཆོས་རྣམས་དང་༔ རང་ཉིད་དོན་དུ་མཐུན་པར་ཚུལ་བཞིན་སྤྱོད༔ བདག་ 
བསྟོད་གཞན་ལ་སྨོད་པའི་འཕྱ་བ་སྤང༔ སློབ་དཔོན་དོན་གཉེར་གུས་པའི་སློབ་ 
མ་རྣམས༔ བླ་མའི་འཇུག་པ་བརྟགས་ཏེ་རིམ་པས་བཤད༔ རང་གི་སློབ་དཔོན་ 
དྲིན་ཅན་རྟག་ཏུ་ཁུར༔ གཙོ་བོར་ཚད་མེད་བཞི་ཡི་གོ་ཆ་བགོས༔ ཐོས་པས་མི་ 
ངོམས་མཁས་པ་རྣམས་ལ་བརྟེནཿ ཆེ་བཅོས་ཚུལ་འཆོས་སྟོང་ལྡིར་མ་ཆེ་བརཿ 
སྡེ་སྣོད་ཐོས་པ་མང་པོས་གང་བར་གྱིས༔ ཅུང་ཟད་ཙམ་གྱི་ཡོན་ཏན་རྙེད་པ་ 
དང་༔ ཁེངས་པས་ང་རྒྱལ་རློམས་པ་མ་བྱེད་པར༔ མཁས་ནས་རང་ས་རང་ 
རྒྱུད་དུལ་མ་གྱིས༔ རང་རྒྱུད་ཆོས་ཀྱིས་དུལ་བར་མ་གྱུར་ནཿ གཞན་ལ་བཤད་ 
པས་འདུལ་བར་ག་ལ་ནུས༔ དེས་ན་ཚིག་གི་དོན་བསྟུན་ཉམས་སུ་ལོངས༔ པདྨ་ 
འབྱུང་གནས་བདག་ནི་ད་འགྲོ་བས༔ ད་ལྟ་བཞུགས་དང་སླད་ནས་འབྱོན་པ་ཡི༔ 
དགེ་བཤེས་རྣམས་ཀྱི་ཐུགས་ལ་བཞག་པར་ཞུ༔ ས་མ་ཡ༔ རྒྱ་རྒྱ་རྒྱ 
$རབ་བྱུང་བཙུན་པ་རྣམས་ལ་ཞལ་ཐེམས་སུ་བཞག་པ༔ ཐར་
185

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
པའི་ས་ལ་གཤེགས་འདོད་རབ་བྱུང་རྣམས༔ མི་ཆོས་སེམས་ཀྱིས་བོར་ནས་སྐྲ་ 
བྲེགས་ཏེ༔ ཕ་དང་མ་དང་གཉེན་གྲོགས་བུ་སྨད་རྣམས་ལ༔ ཆགས་མེད་ཚུལ་ 
བསྟན་ན་བཟའ་ངུར་སྨྲིག་བགོས སོ་སོར་ཐར་པའི་སྡོམ་པ་བླངས་པ་འདི༔ ལྷ་ 
མི་ཀུན་གྱི་མཆོད་གནས་ཡིན་པས་ན༔ འཇིག་རྟེན་ཕལ་པ་རྣམས་ཀྱིས་མི་སྤྱས་ 
པར༔ བསླབ་པའི་སྡོམ་པ་རིམ་པ་བཞིན་དུ་བསླབ༔ དེ་ཡང་དཀོན་མཆོག་ 
གསུམ་ལ་སྐྱབས་འགྲོ་ཞིང་༔ མཁན་སློབ་ཁྲིམས་དཔའ་འཕྲིན་ལས་མཛད་པ་ 
ཡི༔ དགེ་འདུན་རྣམས་ལ་གུས་པར་ཞུ་བྱས་ཏེ༔ དགེ་སློང་དགེ་ཚུལ་བྱང་ཆུབ་ 
སེམས་དཔའ་ཡི༔ སྡོམ་པ་རིམ་བཞིན་མནོས་པ་གཙང་མར་བསྲུང༔ མཎྜལ་ 
ཆག་ཆག་ཕྱགས་དར་ཞུ་གནས་དང་༔ བཅས་དང་ལྷུང་བཟེད་བཀྲུ་དང་དཀོན་ 
མཆོག་མཆོད༔ མཁན་སློབ་དགེ་འདུན་སྤྱི་དང་བགྲེས་པ་ཡི༔ བྱ་བའི་ཡན་ལག་ 
ཐམས་ཅད་འབད་པར་བྱ༔ སྲོད་དང་ཐོ་རངས་ཐུན་ལ་ཁ་ཏོན་དང་༔ བདེན་པ་ 
བཞི་བསྒོམ་སེམས་བལྟ་དོན་ལ་བསྒོམ༔ ཤེས་བཞིན་བག་དང་ལྡན་པའི་བྱ་ར་ 
ཡིས༔ ཉེས་བྱས་ཕྲ་མོ་བཤགས་ཤིང་དགེ་བ་སྤྱདཿ དགེ་འདུན་ཚོགས་བརྟེན་ 
གཉེན་པོས་བརྩོན་འགྲུས་བསྐྱེད༔ དེ་ལྟར་བྱས་ན་ཤཱཀྱའི་བསྟན་པ་འཛིནཿ པདྨ་ 
འབྱུང་གནས་བདག་ནི་ད་འགྲོ་བས༔ ད་ལྟ་བཞུགས་དང་སླད་ནས་འབྱོན་པ་ཡི 
རབ་བྱུང་རྣམས་ཀྱི་ཐུགས་ལ་བཞག་པར་ཞུ གསུངས་སོ༔ ས་མ་ཡཱ༔ རྒྱ་རྒྱ་རྒྱ༔ 
རྐང་ བཙུན་མ་རྣམས་ལ་ཞལ་ཐེམས་སུ་བཞག་པ༔ འཁོར་བ་སྤངས་ 
སྔོན་ལས་ངན་ཅིང་བློ་ཞན་སྐྱེ་དམའ་བས༔ ནས་བཙུན་མར་བྱུང་བ་ཀུན༔ 
མཁས་པའི་ཕུལ་དུ་ཕྱིན་པར་མི་འགྱུར་གྱིས༔ བསླབ་པའི་བསྲུང་སྡོམ་བྱེ་བྲག་ 
ཤེས་པར་སློབས༔ བུ་ཁྱོ་ལས་གསོག་འཁོར་བའི་སེམས་ཐག་ཆོད༔ སྟོབས་ལྡན་
186

༄༅། །ཟབ་གཏེར་ཆོས་ཀྱི་མཛོད་ཁང་།
གཉེན་པོའི་གོ་ཆས་མ་སླེབས་ན༔ ཉོན་མོངས་མཚོན་གྱིས་ཐར་པའི་སྲོག་གཅོད་ 
པས༔ བསྲུང་སྡོམ་ཁ་ཏོན་དགེ་སྦྱོར་བརྩོན་འགྲུས་བསྐྱེད༔ ཁྲོམ་དང་འདུ་འཛི་ 
སྐྱེས་པ་རྣམས་མ་ལྟ བག་དང་ལྡན་པས་རང་གི་ཁང་པར་འདུག༔ བྱ་བྱེད་མ་ 
མང་དམ་པའི་ལྷ་ཆོས་ཉོན༔ ཆོས་ལས་ལོག་ན་འདི་ལས་ཅི་མི་རུང་༔ ཕྱི་མར་ 
ངན་སོང་གསུམ་ལས་འགྲོ་ས་མེད༔ དེ་བས་སོ་མཚམས་མཁར་བཞིན་སྡོམ་པ་ 
སྲུངས༔ པདྨ་འབྱུང་གནས་བདག་ནི་ད་འགྲོ་བས༔ ད་ལྟ་བཞུགས་དང་སླད་ 
ནས་འབྱོན་པ་ཡི༔ བཙུན་མ་རྣམས་ཀྱི་ཐུགས་ལ་བཞག་པར་ཞུ༔ ཞེས་གསུངས་ 
སོ ས་མ་ཡཱ༔ རྒྱ་རྒྱ་རྒྱ
དེ་ནས་སྐྱེ་བོ་རྣམས་ལ་ཞལ་ཐེམས་སུ་བཞག་པ༔ བོད་ཀྱི་
གཙོ་བོ་བགྲེས་གཞོན་རྣམསཿ སྤྱིའི་ཁྲིམས་སུ་བཅད་པ་བརྟན་པར་བསྲུང༔ གོང་ 
མའི་བཀའ་ལུང་བཙན་ཞིང་མཉན་པར་སྒྲུབས༔ སྒོས་ཆེད་བོར་ལ་སྤྱི་ཆེ་རྟོག་ 
དང་ལྟོས༔ མནའ་ལ་མ་ཟ་ཆད་ལ་བཙན་པར་བགྱིས༔ མང་པོ་ཁེ་བསྡུར་ཀུན་ 
དང་འགྲོས་ཀྱང་བསྟུན༔ མཐོ་སེམས་མ་ཆེ་ངན་པ་ཁྱད་མ་བསད༔ ཀུན་དང་ 
གྲོས་བྱས་ཕུགས་སུ་འགྱོད་པ་མེད༔ མཛངས་པ་ལས་བསྐོས་དཔའ་བོས་འཐབ་ 
སྣ་དྲོངས༔ རང་མཁས་རྣམས་ཀྱིས་ཞལ་ལྕེ་གཅད་པ་དང་༔ སེམས་ཤེས་བློ་ཅན་ 
རྣམས་ཀྱིས་མདུན་ས་གཟུང་༔ འཁོར་གཡོག་བྲན་འཁོར་རྣམས་ཀྱིས་མེལ་ཚེ་ 
བགྱིས༔ བྲན་ཁོལ་འགྲངས་པར་གསོས་ལ་ཅི་རིགས་བཀོལ༔ སྐྱེས་པ་མཛངས་ 
ན་ནོར་བུ་གཏམ་སྙན་སྒྲུབ༔ གཙོ་བོ་མཛངས་ན་ཕྱི་སྲིད་ནང་སྲིད་སྐྱོང་༔ དཔའ་ 
བོ་མཛངས་ན་རྟག་ཏུ་རང་སྲོག་ཚོས༔ བྱིས་པ་མཛངས་ན་ཆུང་ནས་ཡོན་ཏན་ 
སློབ༔ ཕྱུག་པོ་མཛངས་ན་ཅི་བསགས་ཆོས་ཕྱོགས་ཐོང་༔ དྲག་པོ་མཛངས་ན་
187

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
རང་ཚོད་ཟིན་པར་བགྱིས༔ ཀུན་ཀྱང་འདི་ཕྱི་གཉིས་ཀར་མཛངས་འདོད་ནཿ 
སྡུག་བསྔལ་བོར་ལ་དགེ་བ་སྒྲུབས༔ ཁེ་གྲགས་བོར་ལ་བདེན་པ་རང་སེམས་ལྟོསཿ 
པདྨ་འབྱུང་གནས་བདག་ནི་ད་འགྲོ་བས༔ ད་ལྟ་བཞུགས་དང་སླད་ནས་འབྱོན་ 
པ་ཡི སྐྱེ་བོ་རྣམས་ཀྱི་ཐུགས་ལ་བཞག་པར་ཞུ༔ གསུངས་སོ༔ ས་མ་ཡ༔ 
རྒྱ་རྒྱ་རྒྱ
༣ དེ་ནས་སློབ་དཔོན་གྱིས་བོད་ཀྱི་མི་རྣམས་ལ་སྤྱིར་གདམས་པ་ 
ཐེམས་སུ་བཞག་པ༔ ཀྱེེ༔ ཡོན་ཏན་དང་ལྡན་པ་ལ་བཀུར་གནས་གྱིས་ཤིག༔ 
དེའི་ཡོན་ཏན་རང་ལ་འབྱུང་བ་ཡིན་ནོ༔ སྤྱོད་པ་ཞི་ཞིང་དུལ་བར་གྱིས་ཤིག༔ 
དེ་ལ་ཐམས་ཅད་མགུ་བར་ངེས་སོ ཡོན་ཏན་ནན་ཏན་བསྐྱེད་ལ་སློབས་ཤིགཿ༔ 
ནམ་ཕུགས་རང་གཞན་གཉིས་ཀ་ལ་ཕན་པར་ངེས་སོ༔
རྟག་ཏུ་བླ་མ་སློབ་ 
དཔོན་བཟང་པོ་བརྟེན་ཅིག༔ དེའི་ཡོན་ཏན་ཤུགས་ཀྱིས་འགོའོ༔ རྒྱུན་དུ་ཆོས་ 
ལ་ཐོས་པ་གྱིས་ཤིག༔ ཤེས་རབ་ཆུང་ཡང་བློ་རབ་ཏུ་འགྱུར་རོ༔ ཆོས་པས་ཡུལ་ 
དང་འདུ་འཛི་སྤོངས་ཤིག༔ བདག་འཛིན་ཆུང་ཞེན་ཆགས་ཕྲིའོ༔ འཁོར་བའི་ 
སྡུག་བསྔལ་ལ་འཇིགས་པར་གྱིས་ཤིག༔ མྱུར་དུ་བདེ་བ་དང་འཕྲད་པར་འགྱུར་ 
རོ སྡུག་བསྔལ་གྱི་རྩ་བ་ཁྱིམ་ཐབ་སྤོངས་ཤིག༔ འདིར་སྐྱིད་ཕྱི་མར་བདེ་བར་ 
འགྱུར་རོ༔ གཞན་གྱི་བུད་མེད་ལ་སྲེད་པ་སྐྱུངས་ཤིག༔ སེམས་གཡེངས་ལ་ཡོན་ 
ཏན་འདོར དྲན་པ་འཕྲོག་ལ་བདེ་བ་འཇོམས་སོ༔ རྟག་ཏུ་སྨྲ་བ་མང་པོ་ 
སྤོངས་ཤིགཿ བརྗོད་པ་ལ་ཟད་པ་མེད་ཅིང་དགའ་མི་དགའ་སྐྱེའོ༔ རྟག་པར་ 
ངོམས་པ་མེད་པས་གཏི་མུག་གཉིད་ལ་མ་དགའ་ཞིག༔ དགེ་སྦྱོར་གཅོག་ཅིང་ 
བར་ཆད་འོང་བ་ཡིན་ནོ༔ རྒྱུན་པར་འགྲོ་ལས་ལ་མ་དགའ་ཞིག༔ དགེ་སྦྱོར་མི་
188

༄༅། །ཟབ་གཏེར་ཆོས་ཀྱི་མཛོད་ཁང་།
འགྲུབ་ལ་ཉེས་པ་འཕོག་གོ༔ དྲན་སྒྱུར་མྱོས་བྱེད་ཀྱི་ཆང་ལ་མ་དགའ་ཞིག༔ 
ཆོག་ཤེས་མེད་པར་བཙན་ནས་དང་ཉེས་པ་འབྱུང་ངོ་༔ སྡིག་པ་ཆུང་ངུ་ལ་ཡང་ 
འཇིགས་པར་གྱིས་ཤིགཿ༔ ངན་སོང་གི་སྡུག་བསྔལ་ལ་བཟོད་པར་དཀའ་འོ 
དགེ་བ་ཆེན་པོ་ལ་རློམས་སེམས་མ་བྱེད་ཅིག༔ དེའི་འབྲས་བུ་ཟད་ནས་འགྲོ་བ་ 
ཡིན༔ ཆོས་པ་ཀུན་ཀྱང་སྐྱེ་བོའི་ནང་དུ་མ་འདུག་ཅིག༔ རང་ཡང་ཐ་མལ་དུ་ 
འགྲོ་བའི་དོན་ཡིན་ནོ༔ རྟག་ཏུ་འདོད་པས་མ་གདུངས་ཤིག སླར་གྱི་ཞེ་འདོད་ 
འཕེལ་ནས་ཆོག་ཤེས་མི་འོང་བ་ཡིན་ནོ༔ ཡུལ་དང་མི་དང་ལྟད་མོ་ལ་མ་དགའ་ 
ཞིག༔ ཉོན་མོངས་པ་དང་ཆགས་ཞེན་ལྡང་ངོ་༔ ནོར་དང་འབྱོར་པ་རང་འཚོ་ 
ཙམ་གྱིས་ཤིག༔ ཆོག་ཤེས་མེད་ན་སྡུག་བསྔལ་གྱི་རྒྱུར་འགྱུར་རོ༔ ཆོས་ཀྱི་དོན་ 
ཤེས་པར་གྱིས་ཤིགཿ སྡིག་དང་ལྟུང་བ་མེད་ཅིང་རང་སེམས་ལ་ཕན་ནོ རྟག་ཏུ་ 
དམ་ཚིག་དང་སྡོམ་པ་སྲུངས་ཤིགཿ དེ་ལ་བདེ་སྐྱིད་དང་དག་པའི་དངོས་གྲུབ་ 
འབྱུང་ངོ་༔ རྟག་ཏུ་རང་འཆི་བར་སོམས་ཤིག༔ འཁོར་བ་ལ་ཡིད་འབྱུང་ཞིང་ 
ཆོས་ལ་བརྩོན་འགྲུས་འབྱུང་ངོ༔ ཆོས་བྱ་སྙམ་པའི་བོད་འབངས་རྣམས་ཀྱི་ 
ཐུགས་ལ་བཞག་པར་ཞུ༔ ཞེས་གསུངས༔ ས་མ་ཡ༔ རྒྱ་རྒྱ་རྒྱ
སློབ་དཔོན་པདྨ་འབྱུང་གནས་ཀྱིས༔ སྐྱེ་བོ་ཆོས་མི་བྱེད་པ་
རྣམས་ལ་ཞལ་ཐེམས་སུ་བཞག་པ༔ འབྱོར་པ་དང་ལྡན་པར་གྱིས་ཤིག༔ དེ་ལ་
ཐམས་ཅད་དད་ཅིང་མགུ་བར་འོང་ངོ་༔ རང་རྒུད་པར་གྱུར་ན་གྲོགས་དང་ཟླ་
ཐམས་ཅད་ཀྱིས་སྤང་དུ་འོང་ངོ་༔ ནོར་རྫས་དང་ཡོ་བྱད་བསོགས་ཤིགཿ༔ རྒྱལ་ 
པོ་དང་འདྲ་བར་ཀུན་གྱིས་བཀུར་བར་འོང་ངོ་༔ ཕོངས་པར་གྱུར་ན་རིགས་ངན་ 
དང་འདྲ་སྟེ་ཡིད་དུ་མི་འོང་ངོ་༔ རང་བཞིན་བཟང་ལ་དུལ་བར་གྱིས་ཤིགཿ
189

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
བསོད་ནམས་ཆེ་བ་ལ་ཐམས་ཅད་དང་ཡིད་མཐུན་པར་འོང་ངོ་༔ ཁྲེལ་མེད་ཀྱི་ 
མི་གཤེད་མ་འདྲའོ༔ དེ་ལ་འཇིགས་པར་གྱིས་ཤིག༔ སྨྲ་བདེན་ངག་བཙན་པར་ 
གྱིས་ཤིགཿ༔ དེ་ལ་ཐམས་ཅད་ཉན་པར་འོང་ངོ་༔ རྫུན་དང་ཕྲ་མ་མ་ཟེར་ཅིགཿ 
བདེན་པར་སྨྲས་ཀྱང་ཡིད་མི་ཆེས་སོ༔ བླུན་ཡང་སྨྲ་བ་སྐྱུངས་ཤིག༔ མཁས་པར་ 
རབ་ཏུ་འགྱུར་རོ༔ ནོར་བ་བྱུང་ན་དེ་ལས་ལྡོག་ཅིག སྒྲིན་པར་འགྱུར་རོ 
གཞན་སྐྱོན་བརྗོད་པ་ལ་མ་དགའ་ཞིག༔ རང་ལ་མགུ་བ་ཉུང་ངོ༔ རང་དང་བུ་ 
སྨད་སྟོང་སྒྲ་མ་ཟེར་ཅིགཿ གྲོགས་ཀྱིས་ཁྲེལ་ན་བླུན་པར་འགྱུར་རོ༔ ངན་པའི་མི་ 
ལ་གྲོས་མ་གདབ་ཅིག༔ ལེགས་པར་བྱས་ཀྱང་ཡིད་མི་ཆེས༔ དཔའ་སྐོང་ཞེ་ 
འདོད་ཀྱི་ཚིག་ལ་མཁས་ཤིག གཞན་གྱིས་རྟོགས་ན་ཞེ་ཁྲེལ་བར་འགྱུར་རོ
དགོས་པ་མེད་པར་མི་ལ་ཚིག་རྩུབ་དང་དྲག་ཤུགས་མ་བྱེད་ཅིག༔ འཕྲལ་དུ་ 
རང་ལ་གནོད་ལ་ཕུགས་སུ་བཀྲ་མི་ཤིས་སོ༔ མཛའ་བཤེས་ངན་པའི་ཞལ་ཏ་ 
དང་༔ གཡོ་ཅན་ངག་འཇམ་ཕྲ་བྲོད་འདིངས་པ་ལ་མ་ཉན་ཅིག༔ རང་བསླུ་ 
བའི་ཉེན་ཡོད་དོ༔ སྡིག་ཅན་ཁ་བྲོད་འདིངས་པ་ལ་མ་ཉན་ཅིག༔ བདུད་ཀྱིས་ 
བསླུ་བ་དངོས་སུ་འབྱུང་བ་ཡིན་ནོ༔ ཉམས་གྲོགས་ཅན་གྱི་གྲོས་མ་ཉན་ཅིག༔
ལེགས་པར་འགྱུར་པ་མ་ལེགས་ཀྱང་འགྱོད་པ་མི་འབྱུང་བ་ཡིན་ནོ༔ ཡོན་མེད་ 
པར་ཆེ་འགྱིངས་མ་ཆེ་ཞིགཿ ཐམས་ཅད་ཀྱི་སྙིང་དུ་མི་སྡུག་པ་ཡིན་ནོ༔ འཐབས་ 
ཀྱང་ཕ་ཚན་ནང་མ་བཤིགས་ཤིག རང་དཔུང་པ་དམའ་སྒོས་སུ་རྒྱལ་ཡང་མི་ 
ཕན་ནོ༔ སྔར་འཁོན་བཙུགས་ཆེན་པོ་བྱུང་བའི་མི་ལ་བློ་མ་གཏོད་ཅིགཿ རང་
སྲོག་ལ་འཁུ་ལྡོག་འབྱུང་ཉེན་ཡོད་དོ༔ ཉམས་སོད་བྱེད་པའི་མི་ལ་དྲོད་ཆུག་ལ་ 
སྨྲོས་ཤིགཿ ཉམས་དྲོད་གཞན་ལ་སྐྱེལ་ཉེན་ཡོད་དོ གཞན་གྱི་གྲས་ན་ང་རྒྱལ་
190

༄༅། །ཟབ་གཏེར་ཆོས་ཀྱི་མཛོད་ཁང་།
མ་བྱེད་པར་ཁ་རོག་འདུག་ཅིག༔ ཀུན་གྱི་ཡིད་དུ་མི་འོང་བ་ཡིན་ནོ༔ བྱས་པ་ 
ལ་དྲིན་དུ་གཟོ་བར་གྱིས་ཤིགཿ མ་བཟོས་ན་གང་དུ་ཕྱིན་ཡང་ཚེ་མི་ཕྱེད་པ་ 
ཡིན་ནོ༔ གྲོགས་པོ་ཚོལ་ན་གཏོང་བ་དང་ཁོང་ཡངས་ཆེ་ལ་རང་མཐོ་ཆུང་བ་ 
ཚུལ་ཅིགཿ༔ འབྲེལ་པ་འཚོལ་ན༔ རིགས་བཟང་ཡོན་ཏན་ཆེ་བ༔ རང་བཞིན་ 
བཟང་བ༔ ཕན་ཆེ་བ༔ རྟག་ཐུབ་པ༔ འཚེར་ངས་ཆུང་བ་ཚོལ་ཅིགཿ སློབ་ 
དཔོན་འཚོལ་ན་གདམས་ངག་དང་ལྡན་པ༔ བརྒྱུད་པ་ཉེ་བ༔ དམ་ཚིག་ལ་ 
གནས་པཿ ཆོས་ལ་མཁས་པ་ཚོལ་ཅིག ལར་ཆོས་དང་ལྡན་པའི་འབངས་དང་༔ 
ཆོས་མེད་རྒྱལ་པོ་གཉིས་ཀྱང་༔ ཆོས་དང་ལྡན་ན་འགྲོ་བ་ཀུན་གྱིས་འཁུར༔ ཆོས་
མེད་རྒྱལ་པོ་རང་གི་མངའ་རིས་ཙམ་ལས༔ ཀུན་གྱིས་འཁུར་མི་འོང་ངོ་༔ དེ་ 
བས་འཇིག་རྟེན་འདིར་ཆེ་བཙན་འདོད་ན་ཡང་ཆོས་བྱས་ན་འོང་ངོ་༔ པདྨ་འབྱུང 
གནས་བདག་ནི་ད་འགྲོ་བས༔ ད་ལྟ་བཞུགས་དང་སླད་ནས་འབྱོན་པ་ཡི བོད་ 
ཀྱི་འཇིག་རྟེན་པ་རྣམས་ཀྱི་ཐུགས་ལ་དེ་ལྟར་བཞག་པར་ཞུ༔ ཞེས་གསུངས་སོ༔
ས་མ་ཡཱ རྒྱ་རྒྱ་རྒྱ
༢ ཡང་ཆོས་བྱེད་པ་རྣམས་ལ་ཞལ་ཐེམས་སུ་གསུངས་པཿ
བོད་ཀྱི་ཆོས་བྱེད་པ་རྣམས་ཀྱིས་འདི་ལྟར་བགྱིས་ཤིག༔ སྤང་བར་བྱ་བའི་ཆོས་ 
དྲུག་ཡོད༔ འདུ་འཛི་སྤོངས་ཤིག༔ བསོད་ནམས་སྤོངས་ཤིག༔ དྲེགས་པ་སྤོངས་ 
ཤིགཿ བུད་མེད་སྤོངས་ཤིག༔ གྲོང་ཡུལ་སྤོངས་ཤིག གྲོགས་ངན་སྤོངས་ཤིག༔ 
དང་དུ་བླང་བའི་ཆོས་དྲུག་ཡོད་དེ༔ ཆོག་ཤེས་དང་དུ་ལོངས་ཤིག༔ མི་རྟག་པ་ 
དང་དུ་ལོངས་ཤིགཿ སྟོང་པ་དང་དུ་ལོངས་ཤིག༔ ཚང་སྤྱོད་དང་དུ་ལོངས་ཤིགཿ 
ཆོས་སྤྱོད་དང་དུ་ལོངས་ཤིག༔ ཆོས་ཀྱི་གྲོགས་པོ་དང་དུ་ལོངས་ཤིགཿ འཇིགས་
191

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
པར་བྱ་བའི་ཆོས་དགུ་ཡོད་དོདཿདད་རྫས་ལ་འཇིགས་པར་གྱིས་ཤིག༔ ཆང་ལ་ 
འཇིགས་པར་གྱིས་ཤིག༔ ལྟུང་བ་ལ་འཇིགས་པར་གྱིས་ཤིག༔ གཡོ་སྒྱུ་ལ་ 
འཇིགས་པར་གྱིས་ཤིག༔ ཟོལ་ཟོག་ལ་འཇིགས་པར་གྱིས་ཤིག༔ མི་དགེ་བ་ལ་ 
འཇིགས་པར་གྱིས་ཤིག༔ སྐྱེ་འཆི་ལ་འཇིགས་པར་གྱིས་ཤིག༔ སྡུག་བསྔལ་ལ་ 
འཇིགས་པར་གྱིས་ཤིག༔ བརྟེན་པར་བྱ་བའི་ཆོས་བཅུ་གཉིས་ཡོད་དོ༔ རང་གི་ 
ཆོས་རྒྱགས་བརྟེན་ཅིག༔ སྡོམ་པ་བརྟེན་ཅིག༔ དམ་ཚིག་བརྟེན་ཅིག༔ ལུས་ངག་ 
དྲང་པོར་བརྟེན་ཅིག༔ ལུས་སེམས་དབེན་པ་བརྟེན་ཅིག༔ ལས་འབྲས་བརྟེན་ 
ཅིག བྱམས་པ་བརྟེན་ཅིག སྙིང་རྗེ་བརྟེན་ཅིག༔ དད་པ་བརྟེན་ཅིག༔ ཁྲེལ་ 
ཡོད་བརྟེན་ཅིག༔ བླ་མ་དགེ་བའི་བཤེས་གཉེན་བརྟེན་ཅིག༔ གུས་པར་བྱ་བའི་ 
ཆོས་དྲུག་ཡོད་དོ༔ བླ་མ་ལ་གུས་པར་གྱིས་ཤིག༔ སངས་རྒྱས་ལ་གུས་པར་གྱིས་ 
ཤིག༔ ཆོས་ལ་གུས་པར་གྱིས་ཤིག༔ དགེ་འདུན་ལ་གུས་པར་གྱིས་ཤིག ཕ་ལ་ 
གུས་པར་གྱིས་ཤིག མ་ལ་གུས་པར་གྱིས་ཤིག༔ བརྟེན་པར་བྱ་བའི་ཆོས་དྲུག་ 
ཡོད་དོ གོང་མ་ལ་བཀུར་བསྟི་བརྟེན་ཅིག༔ དཀོན་མཆོག་ལ་མཆོད་པ་གྱིས་ 
ཤིག༔ སློབ་དཔོན་ལ་ཉན་པ་བརྟེན་ཅིག འགྲོ་བ་ལ་ཚོགས་བསག་བརྟེན་ཅིག༔ 
བླ་མ་ལ་དྲིན་ལན་བརྟེན་ཅིག༔ ཕ་མ་ལ་གཅེས་སྤྲས་བརྟེན་ཅིག༔ ལས་སུ་བྱ་ 
བའི་ཆོས་དྲུག་ཡོད་དུཿ ལས་སུ་ཡི་གེ་བྲིས་ཤིགཿ ལས་སུ་སྐོར་བ་གྱིས་ཤིག༔ 
ལས་སུ་ཕྱག་འཚལ་གྱིས་ཤིག ལས་སུ་ཆོས་ལ་ཁ་ཏོན་གྱིས་ཤིག༔ ལས་སུ་ཆོས་ 
བཤད་གྱིས་ཤིག༔ ལས་སུ་བྱམས་པ་དང་སྙིང་རྗེ་སྒོམས་ཤིག༔ ལས་སུ་བསྐྱེད་ 
རྫོགས་སྒོམས་ཤིགཿ ལས་སུ་བླ་མའི་ཞབས་ཏོག་གྱིས་ཤིག༔ སྤྱད་པར་བྱ་བའི་ 
ཆོས་དྲུག་ཡོད་དོ༔ སྦྱིན་པ་ཐོངས་ཤིག༔ བཟོད་པ་སྒོམས་ཤིག༔ ཚུལ་ཁྲིམས་
192

༄༅། །ཟབ་གཏེར་ཆོས་ཀྱི་མཛོད་ཁང་
སྲུངས་ཤིག༔ བརྩོན་འགྲུས་རྩོམས་ཤིག༔ བསམ་གཏན་ལ་ཞོག་ཅིག༔ ཤེས་རབ 
ལ་སྤྱོད་ཅིག༔ པདྨ་འབྱུང་གནས་བདག་ནི་ད་འགྲོ་བས༔ བོད་ཀྱི་ཆོས་བྱེད་ 
རྣམས་ཀྱིས་དེ་ལྟར་མཛོདཿ གསུངས་སོ༔ ས་མ་ཡཱཿ རྒྱ་རྒྱ་རྒྱ 
ཡང་སློབ་དཔོན་པདྨས་བོད་ཀྱི་དད་པ་ཅན་རྣམས་ལ་ཞལ་ཐེམས་
སུ་བཞག་པ༔ བོད་ཀྱི་མི་ཆོས་བྱེད་པ་ཀུན་ཉོན་དང་༔ འགྱུར་བར་བྱ་བའི་ 
གཏམ་བཞི་ཡོད་དོ༔ དགེ་བའི་བཤེས་གཉེན་ལ་བརྟེན་ན་མཁས་པར་འགྱུར་རོ 
ཆོས་ཡིད་ལ་བྱས་ན་མཁས་པར་འགྱུར༔ གཅིག་པུར་གནས་ན་བདེ་བར་འགྱུར་ 
རོ རྟག་ཏུ་ཉམས་ལེན་གྱིས་ཤིག་དང་གྲོལ་བར་འགྱུར་རོ༔ ཉུང་བའི་གཏམ་ 
དྲུག་ཡོད་དོ༔ དམན་ས་བཟུང་ན་འདྲན་པ་ཉུང་ངོ༔ བརྗོད་པ་བསྐྱུངས་ན་ཟེར་ 
བ་ཉུང་ངོ་༔ འགྲོ་འདུག་བསྐྱུངས་ན་ཉེས་པ་ཉུང་ངོ་༔ སྡེ་རིས་སྤང་ན་གཟུང་ 
འཛིན་ཉུང་ངོ་༔ ནོར་རྫས་སྤངས་ན་ཉོན་མོངས་ཉུང་ངོ་༔ ཉེ་འབྲེལ་སྤངས་ན་ 
ཉོན་མོངས་པ་ཉུང་ངོ་༔ ཕན་པའི་གཏམ་དྲུག་ཡོད་དོ༔ འཆི་བླུ་དང་ཉིད་ 
འདོན་ཚེ་ལ་ཕན་ནོ༔ ཆོས་བྱས་གདམས་ངག་བླངས་ན་ཕུགས་སུ་ཕན་ནོ༔ གཤེས་ 
ངག་འཇམ་ལུས་དལ་འཕྲལ་ལ་ཕན་ནོ༔ བཤེས་གཉེན་དང་སོ་ནམ་འདི་ལ་ཕན་ 
ནོ༔ ཁོང་ཡངས་དང་ཕན་སེམས་འཁོར་ལ་ཕན་ནོ༔ ལེགས་པ་བྱས་ན་ཉེས་པ་ 
སྤངས་ན་འདི་ཕྱི་གཉིས་ཀ་ལ་ཕན་ནོ༔ བསྲུང་བར་བྱ་བའི་ལས་བཞི་ཡོད་དོ 
སྲོག་ལ་བབས་ཀྱང་དམ་ཚིག་བསྲུང་ངོ་༔ ཡུལ་དང་བྲལ་ཡང་ངོ་ཚ་བསྲུང་ངོ་༔ 
ཕོངས་པར་གྱུར་ཡང་ཁྲེལ་མེད་བསྲུང་ངོ་༔ བདག་པོ་དང་བཅས་པའི་བུད་ 
མེད་བསྲུང་ངོ་༔ བླུན་པའི་གཏམ་དྲུག་ཡོད་དོ༔ མི་རྟག་འགྱུར་ལྡོག་བྱེད་པའི་ 
གཏམ་བླུན་ནོ༔ ཆོས་མེད་དྲེགས་པས་འདི་སྟོན་བླུན་ནོ འཆི་བརྫི་བལྟ་བ་སྨྲ་
193

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
བའི་རྣལ་འབྱོར་བླུན་ནོ༔ སྡོམ་མེད་ནོར་རྫས་གསོག་པའི་བཙུན་པ་བླུན་ནོ༔ ཁྲེལ་ 
མེད་ཟླ་གྲོགས་བསླུ་བའི་གྲོགས་པོ་བླུན་ནོ མི་རྟག་རྒོད་བག་ལྡན་པའི་བུད་ 
མེད་བླུན་ནོ༔ པདྨ་འབྱུང་གནས་བདག་ནི་ད་འགྲོ་བས༔ བོད་ཀྱི་དད་པ་ཅན་ 
ཀུན་ཐུགས་ལ་བཞག་པར་ཞུ༔ ཞེས་གསུངས་སོ༔ ས་མ་ཡཱ རྒྱ་རྒྱ་རྒྱ༔ 
༢༢ དེ་ནས་ཡང་སློབ་དཔོན་བྱེད་པའི་མི་རྣམས་ལ་གདམས་ངག་རྒྱ་ 
གད་ཀྱྀ་ཚུལ་དུ་གྲོས་སུ་བཏབ་པ༔ མི་རྟག་སྲིན་པོས་བཟུང་ཡང་བྲོས་སེམས་ 
མེད་པའི་དཔའ་བོ་ཚོ་ཉོན་དང༔ མི་སྡོད་འཆི་བར་བསམ་ན་ཐར་པ་ཐོབ་པའི་ 
ཆོས་ལ་འཇུག་པ་འོང་ངོ༔ འཇིག་རྟེན་ཕ་རོལ་ཏུ་འགྲོ་ཡང་རྒྱགས་ཚད་མེད་ 
པའི་བློ་བདེ་བོ་ཚོ་ཉོནཿ བླ་མའི་གདམ་ངག་བཟུང་ན་ཕྱི་མའི་རྒྱགས་ཕྱེར་འགྱུར་ 
རོ༔ འཆི་བདག་མདུན་ན་སྡོད་ཀྱང་བྲེད་སེམས་མེད་པའི་དྲེད་པོ་ཚོ་ཉོན་དང་༔ 
སེམས་ཉིད་རྩ་བྲལ་རྟོགས་ན་སྐྱེ་འཆི་ཀ་དག་ཏུ་འགྱུར་རོ༔ ངན་སོང་གི་གཡང་ 
སར་ལྷུང་ན་འཇིགས་སེམས་མེད་པའི་སྐྱེ་བོ་ཚོ་ཉོན་དང༔ སྡོམ་ཁྲིམས་གཙང་ 
མ་བསྲུངས་ན་མཐོ་རིས་ལམ་སྣ་འདྲེན་ནོ༔ འཁོར་བའི་འདམ་དུ་བྱིང་ཡང་རྒོལ་ 
སེམས་མེད་པའི་རྨོངས་པ་ཚོ་ཉོན་དང་༔ འཁོར་བ་རྒྱབ་ཏུ་བསྐྱུར་ན་ཐར་པ་ 
བྱང་ཆུབ་འགྲུབ་བོ༔ ངན་པའི་གྲོགས་དང་འགྲོགས་ཀྱང་འབྲལ་སེམས་མེད་ 
པའི་གྲོགས་དད་ཅན་ཚོ་ཉོན་དང༔ སྡིག་པའི་གྲོགས་པོ་སྤངས་ན་བྱུར་གྱི་ཤ་ 
ཆིངས་དང་བྲལ་ལོ༔ འདོད་ཡོན་མི་ཚངས་སྤྱད་ཀྱང་ཆོག་ཤེས་མེད་པའི་སྲེད་ 
པ་ཅན་ཚོ་ཉོན་དང་༔ དཀའ་ཐུབ་བཅུད་ལེན་བྱས་ན་དོན་གྱི་འབྲས་བུ་ཐོབ་བོ༔ 
འདོད་པའི་འཁོལ་པོ་བྱེད་ཀྱང་དུབ་པ་མེད་པའི་འདོད་པོ་ཆེ་ཚོ་ཉོན་དང་༔ 
ཐམས་ཅད་བཞག་ནས་འགྲོ་བས་ཞེན་མེད་བྱས་ན་བདེའོ༔ ཞེ་སྡང་མེ་ལྟར་
194

༄༅། །ཟབ་གཏེར་ཆོས་ཀྱི་མཛོད་ཁང་།
འབར་ན་བཟོད་སེམས་མེད་པའི་ཚ་སྲན་ཅན་ཚོ་ཉོན་དང་༔ བྱམས་པ་དང་ 
སྙིང་རྗེ་བསྒོམས་ན་ཀུན་གྱིས་བུ་བཞིན་བརྩེའོ༔ གཏི་མུག་མུན་ལྟར་བསྟིབས་ 
ཀྱང་བསལ་སེམས་མེད་པའི་བ་གླང་ཚོ་ཉོན་དང་༔ རང་བྱུང་ཡེ་ཤེས་བསྒོམས་ 
ན་ཉི་མ་རང་ལ་འཆར་རོ༔ ང་རྒྱལ་བྲག་ལྟར་བཅེར་ཡང་བཤིག་སེམས་མེད་ 
པའི་རང་མཐོང་ཅན་ཚོ་ཉོན་དང་༔ཆེ་བའི་ང་རྒྱལ་བསྐྱུར་ན་བཟང་པོའི་ཡོན་
ཏན་འགོའོ༔ ཕྲག་དོག་རླུང་ལྟར་འཚུབས་ཀྱང་སྐྱེངས་སེམས་མེད་པའི་ཕྱད་པོ་
ཚོ་ཉེན་དང་༔དམའ་ས་བཟུང་ནས་ཆོས་དང་བསྟུན་ན་སྐྱིད་པར་འོང་ངོ་༔ སྨྲ་ 
བ་མི་ལ་མཁས་ཀྱང་་རང་དོན་འཆལ་བར་ཤོར་བའི་མདོ་མེད་པོ་ཚོ་ཉོན་དང་༔ 
རང་གྲོས་རང་ལ་བཏབ་ནས་དགེ་བ་ལ་འབད་ན་སྤྱང་པོར་འགྱུར་རོ མིག་ 
གིས་གཞན་སྐྱོན་རྟོག་ཀྱང་རང་གི་ཉེས་བྱས་མ་མཐོང་བའི་ཅེ་རེ་ལོང་ཚོ་ཉོན་
དང་༔ མི་དགེ་བ་ཅི་སྐྱེས་སྟོབས་བཞིས་བཤགས་ན་ཉེས་བྱས་ཕྲལ་ལ་བྱང་བར་ 
འགྱུར་རོ༔ དུག་གསུམ་ཁོང་དུ་འཁྱིལ་ཡང་ཕྱུང་སེམས་མེད་པའི་ཁོག་ནད་ཅན་ 
ཚོ་ཉོན་དང་༔ དགྲ་ཟིན་ཕྱོགས་རིས་སྤངས་ན་ཆགས་སྡང་ངང་གིས་ཆུང་བ་ 
འོང་ངོ་༔ ལས་སུ་སྡིག་པར་སྤྱོད་ཀྱང་འགྱོད་སེམས་ཅི་ཡང་མེད་པའི་སྙིང་མེད་ 
པོ་ཚོ་ཉོན་དང་༔ ངན་སོང་གི་སྡུག་བསྔལ་བསམས་ན་སྡིག་ལ་འཛེམ་པར་ 
འགྱུར་རོ༔ སྡུག་བསྔལ་སྣ་ཚོགས་སྤྱོད་ཀྱང་དུབ་པ་མེད་པའི་སྡུག་སྲན་ཅན་ཚོ་ 
ཉོན་དང་༔ ཆོས་བརྒྱད་རྒྱབ་ཏུ་བོར་ན་འདིར་བདེ་ཕྱི་མར་སྐྱིད་པ་འོང་ངོ་༔
དགེ་བའི་དྲན་པ་སྟོར་ཡང་བཅོས་སེམས་མེད་པའི་སྨྱོན་པ་ཚོ་ཉོན་དང་༔ ལས་ 
ལ་ཟིན་པ་མེད་པས་བྱར་མེད་ཅིག་ཆོད་བསྒོམས་ན་བདེའོ༔ མི་ལུས་ཆུད་ཟོས་ 
སོང་ཡང་ཕང་སེམས་མེད་པའི་བཀྲེས་པོ་ཚོ་ཉོན་དང་༔ བསླབ་པ་གསུམ་ལ་
195

། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
བསླབས་ན་དལ་འབྱོར་གྱི་རྒྱན་ཆ་ཡིན་ནོ༔ ལུས་རྒུད་དུས་འགྱུར་སྐྱིད་སྡུག་ 
མྱོང་ཡང་ཚོར་བ་མེད་པའི་འཕན་དར་ཅན་ཚོ་ཉོན་དང་༔ དཀའ་ཐུབ་ཆོས་ལ་ 
འབད་ན་རང་དོན་གཞན་དོན་འགྲུབ་བོ༔ བྱང་ཆུབ་མྱུ་གུ་བསྐམས་ཀྱང་སྐྱིད་ 
དོ་སེམས་པའི་སོ་ནམ་མཁན་ཚོ་ཉོན་དང་༔ དད་པ་ཆོས་ལ་འབད་ན་བླ་མེད་
བྱང་ཆུབ་ཐོབ་བོ༔ དམ་པའི་གྲོགས་དང་བྲལ་ཡང་བཙལ་སེམས་མེད་པའི་སྐྱེ་ 
བོ་ཚོ་ཉོན་དང་༔ ཚད་ལྡན་གྱི་བླ་མ་བརྟེན་ན་ཐར་པའི་ལམ་སྣ་འདྲེན་ནོ༔ ཕན་
པའི་གདམས་ངག་བཏབ་ཀྱང་ཉན་སེམས་མེད་པའི་རྣ་སྲན་ཅན་ཚོ་ཉོན་དང་༔ 
བླ་མའི་གདམས་པ་བཟུང་ན་འཆི་མེད་བདུད་རྩི་ཡིན་ནོ༔ བརྩེ་བས་སྐུལ་མ་ 
བཏབ་ཀྱང་བརྩོན་སེམས་མེད་པའི་མེད་པའི་ཨོས་ལང་པོ་ཉོན་དང་༔ ལེ་ལོ་
སྤངས་ན་གང་ཡང་འགྲུབ་པ་འོང་ངོ༔ དགེ་བའི་ས་བོན་མཐོང་ན་བྱེད་སེམས་
མེད་པའི་ཆོག་ཤེས་པོ་ཚོ་ཉོན་དང་༔ ལས་འབྲས་རྒྱུན་དུ་བརྟེན་ན་ཇེ་བདེ་འོང་
ངོ ལུས་ངག་ཐལ་མལ་དུ་ལུས་པ་མ་ཚོར་བའི་སྐྱེ་བྱད་ཅན་ཚོ་ཉོན་དང་༔
རང་ལུས་ལྷ་རུ་བསྒོམས་ན་ཐ་མལ་ཞེན་པ་ལྡོག་གོ༔ མི་ཚེ་ལོང་གཏམ་བྱས་ཀྱང་ 
རྫོགས་པ་མེད་པའི་ཁ་མཁས་པོ་ཚོ་ཉོན་དང་༔ སྙིང་པོ་རྒྱུན་དུ་བགྲངས་ན་ཐུན་ 
མོང་གི་འཕྲིན་ལས་འགྲུབ་བོ༔ རྟག་ཏུ་བསམ་མནོ་བཏང་ཡང་འགྲུབ་པ་མེད་ 
པའི་སེམས་རྒྱ་ཅན་ཚོ་ཉོན་དང བསམ་མེད་ངང་ལ་བཞག་ན་ཉོན་མོངས་ 
གདུང་བ་སེལ་ལོ༔ རྟག་ཏུ་སེར་སྣ་བསགས་ཀྱང་ལོངས་སྤྱོད་ཆེ་རྒྱུ་མེད་པའི་ 
ཞིབ་ཏིབ་ཅན་ཚོ་ཉོན་དང་༔ སྦྱིན་པ་ཕྱོགས་མེད་བཏང་ན་ཕྱི་མར་འབྱོར་པ་ 
ཐོབ་བོ༔ གཤིན་རྗེས་ཐ་མ་སྐོར་ཡང་འབྲོས་སེམས་མེད་པའི་བློ་བརྟན་པོ་ཚོ་ 
ཉོན་དང་༔ སྐྱབས་འགྲོ་རྟག་ཏུ་བྱས་ན་འདི་ཕྱིའི་སྐྱེལ་མར་བཟང་ངོ་༔ སྲིད་
196

༄༅། །ཟབ་ གཏེར་ཆོས་ཀྱི་མཛོད་ཁང་།
པའི་ཐག་པས་བཅིངས་ཀྱང་འཁྲོལ་སེམས་མེད་པའི་འཆིང་བ་ཅན་ཚོ་ཉོན་དང་ 
༔ འཁོར་འདས་སེམས་སུ་རྟོགས་ན་སྲིད་པའི་དྲ་བ་ཆོད་དོ ལོ་ཟླ་མང་པོ་ཡང་ 
རྒས་པ་མ་ཚོར་བའི་གླེན་པ་ཚོ་ཉོན་དང༔ ཚེ་འདིར་བདེ་སྐྱིད་འཛོམས་པ་དེ་ 
དར་ཅིག་ཡིན་པས༔ སྐད་ཅིག་ཀྱང་མི་སྡོད་པར་ཤེས་པར་བྱས་ན༔ ཆོས་ཉིད་ 
ཀྱི་དོན་ལ་བློ་འཇུག་པར་འོང་ངོ་༔ མགོ་སྐྲ་དཀར་ཞིང་དཔྲལ་བར་གཉེར་མ་
འདུས་ཀྱང་ཤེས་མེད་རྒན་བྱིས་ཚོ་ཉོན་དང༔ གཏན་དུ་བགྲེས་རྒུད་མེད་པར་
འདོད་ན་སྐྱེ་འགག་གཉིས་མེད་སྒོམས་ཤིགཿ སངས་རྒྱས་ངོ་སྤྲོད་བསྟན་ཀྱང་
ཡིད་ཆེས་མེད་པའི་ཐེ་ཚོམ་ཅན་ཚོ་ཉོན་དང་༔ མྱུར་དུ་སངས་རྒྱས་པར་འདོད་
ན་རང་སེམས་ཆོས་སྐུར་རྫོགས་པར་གྱིས་ཤིག༔ པདྨ་འབྱུང་གནས་བདག་ནི་ད་
འགྲོ་བས༔ བོད་འབངས་རྣམས་ཀྱི་ཐུགས་ལ་བཞག་པར་ཞུ༔ ཞེས་གསུངས་སོ
སཱ་མཱ་སཱ རྒྱ་རྒྱ་རྒྱ
༢sདེ་ནས་སློབ་དཔོན་གྱིས་སྙིང་པོ་སུམ་ཅུ་རྩ་ལྔ་གདམས་པཿ
ཡུལ་གྱི་སྙིང་པོ་ཆོས་ཀྱི་དབྱིངས་ལ་ཟུངས༔གནས་ཀྱི་སྙིང་པོ་ནགས་ཁྲོད་ 
དགོན་པར་བརྟེན༔ ཁང་པའི་སྙིང་པོར་ཆོས་ཀྱི་དབྱིངས་ཉིད་ཟུངས༔ ཚང་ 
མངས་སྙིང་པོར་ཤེས་བཞིན་དྲན་པ་ཟུངས༔ མཛོད་ཀྱི་སྙིང་པོར་ཀུན་གཞི་བྱང་ 
སེམས་བསྒོམས༔ སོ་ནམ་སྙིང་པོར་ཆོས་སྤྱོད་བཅུ་པོ་གྱིས༔ གྲོས་ཀྱི་སྙིང་པོ་ 
བདེ་གཤེགས་བཀའ་ལ་དྲིས ཕ་ཡི་སྙིང་པོ་ཀུན་ཏུ་བཟང་པོ་ཁུར༔ མའི་སྙིང་ 
པོར་བྱམས་པ་ཀུན་ཏུ་བཟང་མོ་ཁུར༔ ཆུང་མའི་སྙིང་པོར་ཤེས་རབ་བག་མར་ 
ཟུང་༔ བུ་ཡི་སྙིང་པོར་བདེ་གཤེགས་རིགས་ལྔ་བསྐྱེདཿ༔ ནོར་གྱི་སྙིང་པོར་ 
འཕགས་པའི་ནོར་བདུན་སོག༔ གྲོས་ཕུགས་སྙིང་པོར་དམ་པའི་ཆོས་ལ་གཏོདཿ
197

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཞིང་གི་སྙིང་པོར་དད་པའི་ས་གཞི་བསྐྱེདཿ མཁར་གྱི་སྙིང་པོར་དམ་ཅན་ 
མཁའ་འགྲོ་བརྟེན༔ ཟས་ཀྱི་སྙིང་པོར་ཆོས་ཀྱི་བདུད་རྩི་ཟོ སྐོམ་གྱི་སྙིང་པོར་ 
བླ་མའི་གདམས་ངག་ཟུང་༔ གོས་ཀྱི་སྙིང་པོར་སྡོམ་པ་རྣམ་གསུམ་སྲུངས༔ ཞོན་ 
པའི་སྙིང་པོར་རྣམ་ཤེས་རླུང་ལ་ཞོནཿ༔ ལྟད་མོའི་སྙིང་པོར་རང་གི་སེམས་ལ་ 
ལྟོས༔ འདུ་འཛིའི་སྙིང་པོར་ཏིང་འཛིན་འཕྲོ་འདུ་གྱིས༔ ལས་ཀྱི་སྙིང་པོར་རྟག་ 
ཏུ་བསྒོམ་སྒྲུབ་གྱིས༔ དགྲ་བླའི་སྙིང་པོར་ཡེ་ཤེས་ལྷ་ཚོགས་མཆོད༔ མཆོད་ 
གནས་སྙིང་པོར་རྡོ་རྗེ་སློབ་དཔོན་ཁུར མེ་ལོང་སྙིང་པོར་དམ་པའི་ལྷ་ཆོས་ 
ལྟོས༔ ལྷ་ཁང་སྙིང་པོར་སེམས་ལ་རྟོགས་པ་རྩེགས༔ དཀྱིལ་འཁོར་སྙིང་པོར་ 
ཐུགས་ཀྱི་དཀྱིལ་འཁོར་བཞེངས༔ རྒྱན་གྱི་སྙིང་པོར་སྙིང་རྗེ་སེམས་ལ་ཁོདཿ༔ 
ཆོས་ཀྱི་སྙིང་པོར་སྟོང་ཉིད་སྙིང་རྗེ་བསྒོམ༔ དམ་ཚིག་སྙིང་པོར་མ་བསླད་པ་ལ་ 
མནོས༔ མན་ངག་སྙིང་པོར་བརྒྱུད་པ་ཟོལ་མེད་ཚོལ༔ ལྟ་བའི་སྙིང་པོར་ཆོས་ 
ཉིད་བྱང་སེམས་ལྟོས༔ བསྒོམ་གྱི་སྙིང་པོར་སྐྱེ་མེད་ཆོས་དབྱིངས་བསྒོམ༔ སྤྱོད་ 
པའི་སྙིང་པོར་བླང་དོར་མེད་པར་སྤྱོདཿ༔ འབྲས་བུའི་སྙིང་པོར་སྐུ་གསུམ་ཐོབ་ 
པར་གྱིས༔ པདྨ་འབྱུང་གནས་བདག་ནི་ད་འགྲོ་བས༔ ད་ལྟ་བཞུགས་དང་སླད་ 
ཀྱི་མཆིས་པ་ཡི༔ བདག་གི་རྗེ་འབངས་ཐུགས་ལ་དེ་ལྟར་ཞོག༔ ས་མ་ཡཱ རྒྱ་རྒྱ་
དེ་ནས་སློབ་དཔོན་གྱིས་དུས་མཐའི་སྐལ་ལྡན་རྣམས་ལ་ཞལ་
ཐེམས་སུ་བཞག་པ༔ ཀྱཻ༔ རྒྱལ་པོ་ནི་གྲོས་ཐག་མཁན་ཡང་༔ བླུན་པོ་ནི་ཞེན་པ་ 
ནགཿ ཤར་བ་ནི་རྩིང་ཆོས་ཆེ༔ རྒྱལ་ཁམས་ནི་དུས་ཀྱིས་འགྱུར་བས༔ དུས་ལྔ་ 
བརྒྱ་ཐ་མ་ལ༔ ཆོས་བྱེད་རྣམས་ནི་བསོད་ནམས་འགྲན༔ རྒྱལ་པོ་རྣམས་ནི་སྲིད་
198

༄༅། །ཟབ་གཏེར་ཆོས་ཀྱི་མཛོད་ཁང་།
སྡེ་འགྲན༔བཙུན་པ་རྣམས་ནི་ཚུལ་འཆོས་འགྲན༔ སྔགས་པ་རྣམས་ནི་མཐུ་ 
འགྲནསྐྱེ་བོ་རྣམས་ནི་ཁྲེལ་མེད་འགྲན༔ དེའི་སྐྱོན་གྱིས་སངས་རྒྱས་ཀྱི་ 
བསྟན་པ་ཉམ་དམས་པས༔ ཆོས་ཁྲིམས་ཞིག་ནས་ཆོས་ཀྱི་བྱིན་རླབས་འགྲིབ་སྟེ 
ཆོས་ཀྱི་ཉན་བཤད་མ་ནུས་ནསཿ གདམས་ངག་འཐོར་བུ་རྣམས་ནི་ཟབ་ཟེ 
ཚིག་རྔམས་ཆེ་བ་ལ་ལྟ་བ་མཐོ་ཟེར༔ལྟ་བསྒོམ་ཡ་བྲལ་བའི་ཆོས་ལ་དགོངས་པ་
ཅན་ཡིན་ཟེར༔ ཆོས་ཀྱི་རོ་མི་ཤེས་པའི་དུས་འོང་པས༔ དེ་དུས་སུ་རིག་འཛིན་ 
ཡོངས་རྫོགས་འདུས་པ་དང་༔ བདེ་གཤེགས་མ་ལུས་འདུས་པ་དང་༔ མཁའ་
འགྲོ་སྲོག་སྙིང་འདུས་པ་དང་༔ དམ་ཅན་བཀའ་སྲུང་འདུས་པ་དང་༔ བཤད་ 
འབུམ་དགོངས་པ་འདུས་པ་དང་༔ ཟབ་དོན་ཡེ་ཤེས་འདུས་པ་དང་༔ ལས་ 
ཚོགས་གནད་ཐེབས་འདུས་པ་དང་༔ བཀའ་བརྒྱུད་ཟབ་གནད་འདུས་པ་དང༔ 
སྨན་སྤྱད་ཐར་པ་འདུས་པ་ལས༔ ད་ལྟ་ལྷ་སྲས་དང༔ མ་འོངས་ཕྱི་མའི་དོན་དུ་ 
སྤྱིར་གཏེར་ཁ་དུ་མ་འཐོར་བུར་སྦས་པ་དང་༔ ཁྱད་པར་ང་ཨོ་རྒྱན་ལ་བྱོན་པའི་
དུས་སུ༔ ལྷ་སྲས་ཀྱི་གསང་མཛོད་དུ་རྒྱ་རིམ་པ་དགུས་བཏབ་ལ་སྦོས་ཤིག༔ མ་ 
འོངས་པའི་དུས་སུ་ས་ལ་འཕྲུལ་འཁོར་ཆེན་པོ་གཡོ་ཞིང༴ གནམ་ལ་གཟའ་སྐར་
ཐམས་ཅད་འཁྲུག་པ་དང་༔ ནད་མཚོན་མུ་གེའི་བསྐལ་པ་ཁོལ་བུར་འཆར་བའི་ 
དུས་སུ༔ གདམས་ངག་འདི་རྣམས་ལས་དང་སྐལ་བ་ལྡན་པ༔ རིགས་བཙུན་ 
རྒྱུད་བཟང༔ ངག་ཞི་ཁྲོ་སྤེལ་མར་སྤྱོད༔ ཁོང་ཡངས་སྙིང་པོའི་དོན་ལྷུར་ལེན་ 
ཅྀང་༔ ཐ་སྙད་ཀྱི་ཆོས་ལ་དགའ་བ་བསྒྲུབ་པ་ལ་བརྩོན་ཅིང་༔ ང་དང་བསྒྲུབ་པ་ 
བཀའ་བརྒྱད་ཀྱི་རིག་འཛིན་རྣམས་ལས་གཞན་དུ་མི་སེམས་པ༔ སྡོད་སྲན་ཆེ་ 
ལ་བློ་གཏིང་དུ་ཡིད་ཆེས་པ༔ ཤེས་རབ་ཀྱི་རྩལ་མ་འགགས་པ༔ འདོད་པ་ཆུང་
199

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཞིང་ནོར་ལ་སྒྱུ་མ་ལྟ་བུར་ལྟ་བ༔ ཁེ་རྔམ་ཆེ་སྟེ་ཐེག་པ་ཐམས་ཅད་བློ་ལ་འཆར་ 
བ༔ དགེ་བའི་ལས་སྟོབས་ལ་དགའ་བ༔ ཁྱི་འབྲུག་ལོ་པའམ༔ སྦྲུལ་ལུག་གི་ལོ་ 
པ་གཅིག་དང་འཕྲད་པར་སྨོན་ལམ་འདེབས་པས༔ ངའི་ཆོས་བཞིན་བྱེད་ན་ 
གདམས་ངག་ངོམ་མ་སྔ༔ རང་གིས་བསྒྲུབ་པ་མ་བྱས་པར་མི་ལ་མ་བྱིན༔ གདམས་ 
ངག་དུས་གཅིག་ཏུ་མ་བསྟན༔ འདི་ལྟ་བུའི་ཆོས་སྣ་རེར་ཡང་ཐེག་པའི་ཆོས་མ་
ལུས་པ་ཚང་ཞིང་འདུས་པ་ཡིན་པས་ཤིན་ཏུ་གཟོབས་ལ་སྤྱོད་ཅིག༔ བྱིན་རླབས་
ནི་ཤུགས་ལ་འོང་ངོ་༔ སངས་རྒྱས་རང་ལ་རྙེད་ཀྱིས་གནད་ཀྱི་གདམས་ངག་ 
སྒོམས༔ དགོས་དགུ་མི་ཡིས་སྟེར་གྱིས་བླ་མ་ཡི་དམ་སྒྲུབས༔ བཀུར་བསྟི་ 
གཞན་གྱིས་བྱེད་ཀྱིས་ལྷ་ཆོས་ཐོན༔ འཚོ་བ་ལྷ་ཡིས་སྦྱོར་གྱིས་དམ་ཚིག་གཞུང་ 
བཞིན་སྲུངས༔ སངས་རྒྱས་ཀྱི་རྒྱུད་ཟུངས༔ ཆོས་ཀྱི་དོན་སྟོན༔ དགེ་འདུན་གྱི་ 
སྡེ་ཚུགས༔ བསྟན་པ་དར་ཞིང་རྒྱས་པར་བྱ་བ་ཡིན་ནོ༔ པདྨ་འབྱུང་གནས་ 
བདག་ནི་ད་འགྲོ་བས༔ བདག་ནི་བཞུགས་ཀྱང་དེ་ལས་མེད༔ ང་རང་མཇལ་ 
ཀྱང་དེ་ལས་མེདཿ༔ མཁར་ཆེན་བཟའ་ཡིས་ཡི་གེར་ཐོབ་ལ་གཏེར་ཁ་སོ་སོར་ 
སྦོས༔ ཕྱི་རབས་ལས་ཅན་རྣམས་ལ་ཕན་པར་མཆིའོ༔ སྐལ་ལྡན་རྣམས་ཀྱི་དོན་ 
རྣམས་ལྷུན་གྲུབ་ཤོགཿ ཅེས་གསུངས་ནས་ཉི་ཟེར་ལ་བཅིབས་ཏེ་བཞུད་དོ༔
མོས་དཀར་ཆག་ལ་མང་དུ་བཏབ་ནས་གཏེར་ཁ་དུ་མར་སྦས་སོ༔ གཏེར་རྒྱ 
སྦས་རྒྱ༔ གཏད་རྒྱ༔ གབ་རྒྱ གཉན་རྒྱ གཅེས་རྒྱ བྱིན་རླབས་བླ་མའི་རྒྱ 
ལྷ་སྲས་ཐུགས་དམ་རྩིས་ཀྱི་རྒྱ༔ གླུ་ཧྱ༔ པདྨ་རྒྱལ་པོ་ཡེ་ཤེས་རོལ་པ་རྩལ་དང་ 
འཕྲད་པར་ཤོགཿ༔ བཀའ་སྲུང་དྲེགས་པའི་ཚོགས་ཀྱིས་བྱ་ར་མཛོད༔ ས་ཕོ་བྱི་ 
བའི་ལོ་ཟླ་བ་གཉིས་པའི་ཚེས་བཅུའི་ཉིན་ཕྱེད་ཡོལ་བ་ལ༔ བསམ་ཡས་ལྷུན་
200

༄༅། །ཟབ་གཏེར་ཆོས་ཀྱི་མཛོད་ཁང་།
གྱིས་གྲུབ་པའི་གཙུག་ལག་ཁང་རྣམ་པར་སྣང་མཛད་ཐུགས་ཀྱི་གསང་རུམ་ནས་
ཕྱུང་བཿ༔ ལྕགས་ཕོ་བྱི་བའི་ལོ་ཟླ་བ་བདུན་པའི་ཉི་ཤུ་ལྔ་ལ་ཡི་གེར་ཕབ་སྟེ་མ་ 
དཔེ་གཏེར་དུ་སྦས་སོ༔ དགེའོ། ། ཤོག་སེར་བུ་ལས་མི་དབང་བཀའ་བཞིན་དུ་ 
ཞུས ༼བརྡ་རྙིང་རིགས་སོར་བཞག་བྱས་ཡོད།༽
201

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
༄༅ སྡིག་པ་སྙིང་འཛིངས་ཀྱི་མན་ངག་རྩ་བ་སློབ་དཔོན་ 
པདྨས་མཛད་པ་བཞུགསཿ
རྒྱ་གར་སྐད་དུ༔ བྷི་ཏི་ཛུ་ཙི་ཏ་ཛ་ཨུ་པ་དེ་ཤ་ན་མཿ༔ བོད་སྐད་དུཿ༔ 
སྡིག་པ་སྙིང་འཛིངས་ཀྱི་མན་ངག་ཅེས་བྱ་བཿ༔ དཔལ་ཡ་མན་ཏ་ཀ་ལ་ཕྱག་ 
འཚལ་ལོ༔ བསྲུང་དང་བཤིག་པ་དང་བསད་པ་དང བཟློག་དང་མནན་དང་ 
དཀྲུག་པ་ཡི༔ མན་ངག་དམ་པ་བསྟན་པར་བྱ༔ ཆོས་རྣམས་ཐམས་ཅད་རང་གི་ 
སེམས༔ སེམས་འདི་སྐྱེ་འགག་གཉིས་མེད་པས༔ ཐམས་ཅད་ཀུན་གྱི་དངོས་ 
གཞིར་གནས༔ སྐུ་གསུམ་རྒྱལ་བའི་དགོངས་པར་གཅིག༔ རོལ་པ་ཆེན་པོ་ 
གསུམ་དུ་ཤར༔ ཡེ་སངས་རྒྱས་པས་བསྒྲུབ་མི་དགོས༔ ཨེ་ཉིད་སྟོང་པ་ཆོས་ 
འབྱུང་སྟེ༔ མ་སྐྱེས་འགགས་པ་མེད་པ་ལ རང་བཞིན་གནས་པ་དྲན་པར་བྱ 
ཨེ་ཡི་ཕོ་བྲང་ཟླ་གམ་གསུམ༔ ཐོད་པའི་མཁར་བཞི་འཁོར་ལོ་བརྒྱད༔ ལྕགས་ 
མཁར་བཅུ་གཉིས་བར་ཁྱམས་བཞི སྒོ་བཞི་རྟ་བབས་བརྒྱད་དང་ལྡནཿ༔ འོབས་ 
ཆེན་བཅུ་དྲུག་རྡོ་རྗེའི་གུར༔ བྱས་པ་མེད་པ་ལྷུན་གྱིས་གྲུབ༔ བཤིགས་པ་མེད་ 
པ་ངང་གིས་སྟོང་༔ ཕྱི་དང་ནང་མེད་ཀུན་དུ་ནང ཀླུ་འབུམ་གཉེན་ཁྲི་ས་ 
བདག་སྟོང༔ ཕྱོགས་སྐྱོང་རུ་ཏྲ་མ་ཧེ་བརྒྱད༔ ཉི་ཟླ་པདྨ་བརྩེགས་པའོ༔ ལྷུན་ 
གྱིས་གྲུབ་པའི་དཀྱིལ་འཁོར་དུ༔ རྒྱུ་དང་རྐྱེན་ལས་མ་བསྐྱེད་པརཿ རིག་པ་ཆུ་ 
ལ་ཉ་ལྡང་ཚུལ༔ དྲུག་པ་རྡོ་རྗེ་འཆང་ཆེན་པོ༔ སངས་རྒྱས་ཀུན་གྱི་སྤྱི་གཟུགས་ 
ཅནཿ མཐིང་ནག་ཟིལ་གནོན་དྲེགས་པ་འདུལ༔ དབུ་གསུམ་ཕྱག་དྲུག་ཞབས་
202

༄༅། །ཟབ་གཏེར་ཆོས་ཀྱི་མཛོད་ཁང་།
བཞིར་བསྒྲད༔ འཁོར་ལོ་རལ་གྲི་རྡོ་རྗེ་གཡས༔ བེ་ཅོན་གཏུན་ཤིང་སྡིགས་ 
མཛུབ་འབར༔ རིགས་ལྔའི་ཁྲོ་བོ་དབུ་ལ་བརྒྱན༔ དཔལ་གྱི་ཆས་བརྒྱད་དུར་ 
ཁྲོད་བརྒྱནཿ༔ ཡུམ་ནི་དམིགས་མེད་ཆོས་ཀྱི་དབྱིངས༔ མཐིང་ནག་ཙིཏྟ་བྷན་ 
དམར་ཐོགས༔ ཡེ་ཤེས་བཞིའི་སྤྲུལ་པ་ནི ཐུགས་ཀར་ཡ་མ་ར་ཙ་སྟེ མེ་ལོང་ 
ཡེ་ཤེས་ངོ་བོ་ཉིད༔ སྨུག་ནག་འཁོར་ལོ་ཙིཏྟ་འཛིན༔ ཡ་མའི་ཐུགས་ཁར་དྲེགས་ 
པའི་བདག༔ མཉམ་ཉིད་ཡེ་ཤེས་ངོ་བོ་ཉིད༔ ལྗང་ནག་རྡོ་རྗེ་སྙིང་ཕྲེང་འཛིན༔ 
དྲེགས་པའི་ཐུགས་ཁར་ཁྱམས་ཁང་སྟེང་༔ བྱ་བ་ནན་ཏན་ངོ་བོ་ཉིད༔ འཇིགས་ 
བྱེད་ཆེན་པོ་ཐུར་དུ་ལྟ ལྟོ་ན་སྲིད་གསུམ་ཚེ་སྲོག་འཆང༔ སྤྱི་གཙུག་མཁའ་ 
ལྡིང་གདུག་པ་འདུལ༔ སོ་སོར་རྟོག་པའི་ངོ་བོ་ཉིད༔ དཀར་པོ་ཟིལ་གནོན་རོ་ཉི་ 
ཟ༔ ཕྲག་གོང་སྨུག་ནག་འཇིགས་པའི་ཁྱུང་༔ སོག་ཁར་སྟག་མོ་རོ་ལ་རྔམ༔ ནུ་ 
ཁར་སེང་གེ་རལ་པ་སྤྲུགཿ སྟ་ཟུར་དུག་སྦྲུལ་ཁ་རླངས་འབྱིན༔ རི་རབ་ལྟ་བུར་ 
བརྗིད་པའོ༔ ཁྲོ་བཅུ་ལུས་ལ་རྫོགས་པའོ༔ སྟེང་དང་ཕྱོགས་བཞིའི་ཁྲོ་བོ་ནི སྤྱི་ 
གཙུག་མགྲིན་པ་ལྟག་པ་ནི༔ དཔུང་པ་གཡས་དང་གཡོན་ལ་བསྒོམ༔ མཚམས་ 
བཞི་འོག་གི་ཁྲོ་བོ་ནི༔ བརླ་གཡས་གཡོན་དང་ལྟེ་བ་དང་༔ སྤྱི་མཚམས་ལྟེ་བའི་ 
གནས་སུ་བསྒོམ༔ མགུར་ནས་ཞབས་ཀྱི་བར་དག་ལ༔ ཁྲོ་ཆུང་མཚོན་ཆ་ཐོགས་ 
པས་གཏམས༔ བ་སྤུ་རྡོ་རྗེའི་ཚ་ཚ་འཕྲོ༔ བུ་ག་དགུ་ན་རྡོ་རྗེ་ཡིསཿ ཐོག་དང་མེ་ 
ཡི་འཚུབ་མ་འཕྲོ༔ སྤྲུལ་པའི་ཁྲོ་ཚོགས་དཔག་མེད་འགྱེད༔ ཞི་ཁྲོ་མ་གཤིན་ 
ཕུར་པ་དང་༔ ས་བདག་མགོན་པོ་དཔེ་དཀར་དང་༔ དམ་སྲི་སྐྱེ་འགྲོ་ཐམས་ 
ཅད་དང་༔ ཀླུ་དང་ཀླུ་བདུད་མཛེ་ཡི་ནད༔ ཟིལ་གྱིས་གནོན་ཅིང་སྟོབས་རྣམས་ 
འཕྲོག༔ ཟླ་གམ་གསུམ་ལ་སྤྲུལ་པ་གསུམ༔ སྐུ་སྤྲུལ་འཆི་བདག་བྱེ་བ་དང༔
203

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
གསུང་སྤྲུལ་སྲོག་བདག་དམར་པོ་དང་༔ ཐུགས་སྤྲུལ་ཚེ་བདག་མགོ་དགུ་པའོ༔ 
ཕྱི་རིམ་ཐོད་པའི་མཁར་བཞི་ལ གཤེད་པོ་ཡ་མ་ར་ཛ་དང སྲིན་པོ་མྱོས་བྱེད་ 
འབར་བ་དང་༔ ཀླུ་བདུད་ཨརྱ་དམར་པོ་དང༔ གནོད་སྦྱིན་རལ་པ་ཚར་དགུའོ༔ 
དེའི་ཕྱི་རིམ་རྩིབས་བརྒྱད་ལ༔ ཕྱོགས་བཞི་ལ་ནི་མོན་པ་བཞི༔ མཚམས་ 
བཞི་ལ་ནི་བདུད་བཞི་སྟེ དེ་དག་ཡུམ་དང་བཅས་པའོ༔ ཕྱི་རིམ་ལྕགས་ 
མཁར་བཅུ་གཉིས་ལ༔ ལས་ཀྱི་འཆི་བདག་བཅུ་གཉིས་གནས༔ དེའི་ཕྱི་རིམ་ 
བར་ཁྱམས་ལ༔ ཕོ་གཤེད་མོ་གཤེད་ལ་སོགས་པ༔ ཤ་ཟ་ཀིང་ཀང་མ་མོའི་ 
ཚོགས༔ སྒོ་བཞི་རུ་ནི་རྒྱལ་པོ་དང་༔ མགོན་པོ་བདུད་དང་གནོད་སྦྱིན་བཞི 
ཕྱི་རིམ་འོབས་ཆེན་བཅུ་དྲུག་ལ༔ འོབས་སྲུང་ཆེན་པོ་བཅུ་དྲུག་གནས༔ དེ་ལྟར་ 
དེ་དག་ཐམས་ཅད་ཀུན༔ སེམས་ཉིད་སྟོང་པའི་ཆོ་འཕྲུལ་སྟེ༔ ཆོས་ཉིད་སྟོང་ལ་ 
ཤར་བས་ནཿ བར་སྣང་མཁའ་ཡི་འཇའ་ཚོན་ནི༔ མེ་ལོང་ནང་གི་གཟུགས་ 
བརྙན་བཞིནཿ༔ སྣང་ལ་རང་བཞིན་མེད་པར་བལྟ༔ ཆོས་ཉིད་སྐྱེ་བ་མེད་པ་ལསཿ 
སྐུ་གསུམ་ལྷུན་གྱིས་གྲུབ་པར་ཤར༔ ཡེ་ཤེས་རོལ་པ་འགག་པ་མེད༔ བདེ་ཆེན་ 
ལྷུན་གྲུབ་རེ་དོགས་བྲལ༔ བདག་ཉིད་ལྷུན་གྲུབ་དཀྱིལ་འཁོར་རོ༔ དེ་ནས་དྲག་ 
པོ་ཨེ་ཡི་ངན་སྔགས༔ སྟོབས་དང་སྦྱོར་བ་བཤིག་པའི་སྔགས༔ འཇམ་དཔལ་ 
ཡང་སྙིང་རང་གི་སེམས༔ བདེ་གཤེགས་གསུང་ཡིན་དྲེགས་པའི་སྲོག༔ གདུག་པ་ 
ཚར་གཅོད་མཚོན་ཆ་སྟེ༔ སྐུ་གསུང་ཡོན་ཏན་འཕྲིན་ལས་རྣམས༔ རྫོགས་པའི་ 
དྲག་སྔགས་འདི་ཁོ་ནའོ༔ ཨྱོ་ཆྱེ་ཨཻ༔ གཟིར་བ་གཡུ་སྤྱང་ཚར་གཅིག༔ དྲག་པོ་ 
ཨེའི་སྔགས་རྒོད་ལ༔ འབྱུང་བ་ལྔའི་མགོ་འདྲེན་བསྒྱུར༔ དྲག་པོ་ཨེ་ཡི་རྩ་བ་ལ 
དྲག་པོ་མཁར་དུ་འཇུག་པ་དང༔ སྤྱི་སྲོག་དབང་དུ་བསྡུ་བ་དང༔ སྟོང་སྲོག་
204

༄༅། །ཟབ་གཏེར་ཆོས་ཀྱི་མཛོད་ཁང་།
གནད་ལ་དབབ་པ་དང༔ སྒོས་སྲོག་དམིགས་སུ་ཤོར་བའི་ལས༔ མཁས་པས་ 
སྡེབ་པ་ཤེས་པར་བྱ༔ ཨེ་རིང་སྟོང་སྲོག་དྲག་སྔགས་ལ༔ དྲེགས་པ་བཅོ་བརྒྱད་ 
སྒོས་སྲོག་བསྡེབ༔ ཡ་མ་ཨ་ར༔ ར་ཙ་ཙ་ཤ་ཥ་དུ་ཧ་རྣི་པ༔ ཏྲའི་ཕུ་རྣི༔ ཡ་མ་མ་ 
ཁ་རུ་ལུ་དེ་ར༔ རག་མོ་ར་ཙ་ཤུ་ལ༔ ཡག་མོ༔ དུད་ཏྲི དུན་ཏིངཿ༔ རུ་ཏྲ༔ 
མུན་མུན༔ ཏིར་ཏི་ཀཿ༔ བཛྲ་ས་དུཿ༔ ཧམ་ཤམཿ༔ ནཱ་ག༔ ཨེ་རིང་རྩ་བའི་དྲག་ 
སྔགས་ཁྲོ་ཆུ་ཡན་ལག་སྤུ་གྲི་སྡེབས ཨེ་ཡམ་བམ་རམ་ལམ༔ ཆམ་མ་ར་ཡ་ 
རྦད༔ གསྫ་གསྫ༔ ཧ་ན་ཧ་ན༔ ད་ཧ་ད་ཧ༔ པ་ཙ་པ་ཙཿ བྷནྡྷ་བྷནྡྷ༔ ལུ་རུ་ལུ་རུ 
ཏི་སྟ་ཏི་སྟ ཚིནྣ་ཚིནྡྷ༔ བྷིནྡྷ་བྷིནྡྷ༔ སྤོ་ཏ་སྤོ་ཏ རྦད་རྦད་ནཿ རྦུད་རྦུད་ན རྦ་ 
ན་རྦ་ནཿ ཐུན་བྷྱོཿ་ཐུན་བྷྱོཿ༔ ཛ་ལ་ཛ་ལ༔ ཆེ་གེ་མོ་མ་ར་ཡ་རྦད༔ རྒྱུན་དུ་ལྷ་སྲིན་ 
སྟོབས་གཞོམ་བཟླས༔ སྲོད་དང་ཐོ་རངས་བརྒྱ་བརྒྱ་ཡིས༔ ཕས་ཀྱི་སྟོབས་དང་ 
སྦྱོར་བ་འཇོམས༔ དེ་ནས་རང་གཤེད་དབབ་པའི་ལས༔ སྙིང་གི་ནང་ནས་ 
དམར་ནག་ཡ༔ ཡའི་དབུས་ན་མ་གནས་ཤིང་༔ མའི་ནང་ན་སྲོག་སྙིང་རྣི་སྙིང་ 
གི་ཕྱོགས་བཞི་ཆོས་ཉིད་དང་༔ ཡོན་ཏན་ཡེ་ཤེས་རང་རྒྱུད་ཊཿ དེ་ལ་གཅོད་ 
བྱེད་འབྲུ་བརྒྱད་གནས༔ ཨེ་མྱགས་ཡ་རྔུབས་མུག་ཤག་ཀ་དུན༔ སྡིག་པ་བཞིའི་ 
ར་བརྒྱད་འཛིངས༔ དཔའ་རྟུལ་ཅན་གྱི་སྔགས་པ་ཡི༔ ཕུང་པ་གསུམ་དང་དུག་ 
ཁྲག་ལ༔ ཆེ་གེ་མཎྜལ་མཐིང་ནག་གྲུ་གསུམ་བྱ༔ བང་རིམ་གསུམ་ལ་རྩང་གིས་ 
སྐོར དུག་ཁྲག་སོལ་བས་ནག་པོ་བྱུག༔ དུར་ཁྲོད་རས་སམ་ཤོག་བུ་ལ༔ མཆོག་ 
དང་ཕག་མོ་ལྟོ་སྡེབ་སྟེ༔ བདུན་གཉིས་དྲུག་གཉིས་འཁོར་ལོ་བཅའ༔ ལས་དྲུག་ 
སྐབས་ཀྱི་ལིངྒ་བསྒྱུར༔ དྲག་སྔགས་བཟླས་པས་མེ་ཆུ་དཀྲུག༔ རྩ་བཞིའི་ནང་ 
ནས་ནད་བཞི་ལངས༔ རང་གཤེད་སྤུ་གྲིས་རྩ་བཞི་བཅད༔ སྙིང་ལ་གནས་པའི་
205

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཚེ་བདག་དེ ཞེ་སྡང་སྡིག་པ་ནག་པོར་གྱུར༔ དྭངས་མ་བཞི་བསྡུས་སྲོག་རྩ་ 
གཅོད༔ དེའི་དྲག་སྔགས་བསྟན་པ་ནཿ ཨེ་མྱགས་ཡ་རྔུབས་མུག་ཤག་ཀ་ཏུན༔ 
ཚེ་སྲོག་ལ་རྣི་ཧུཪ་ཐུམ་ཛ༔ རྩ་ཁྲག་སྙིང་ཐུམ་ཪིལ་རམ་ཤག་རྦད༔ དགྲ་བོའི་ 
སྙིང་ལ་བྲེང་ཤག༔ ཛ་སྲོག་ལ་རྣི་ཧུར་ཐུམ་རྦད༔ ཞག་བདུན་བར་དུ་འཁོར་ལོ་ 
བསྐོར༔ དུས་དྲུག་དྲག་པོ་ཐུན་གྱིས་བྲབ༔ གལ་ཏེ་དེའི་རྟགས་འགོར་ནཿ སྤོག་ 
ཆོག་བཟློག་པ་ཞག་ལྔ་ཙམ༔ དུན་ཀ་ཤག་མུག༔ རྔུབས་ཡ་མུག་ཨེ༔ ཤག་རམ་ 
རིལ་ཐུམ་སྙིང་ཁྲག་རྩ་རྦད༔ ཐུམས་ཧུར་ནི་ལ་སྲོག་དགྲ་བོའི་ཛ་ཐུམ༔ ཧུར་ 
ལམ་སྲོག་རྦདཿ༔ ཤག་བྲེང་ཏ་ཙིཏྟ་ཛ༔ གལ་ཏེ་དེས་མ་གྲུབ་ན༔ ཞག་གསུམ་ 
དཀྲུགས་ལ་ཨར་ལ་གཏད༔ ཨེ་ཡ་ཤག་མུག་ཀ་དུན་རྔུབས་ཀ་རྨུགས སྲོག་ལ་ 
ཐུམ་ཪིལ་རྣི་ཧུཪ་ཛ༔ ཐུམ་ཁྲག་སྙིང་རྩ་ལ་རི་ཤག་རྦད༔ དགྲ་བོའི་སྲོག་ལ་བྲེང་༔ 
ཐུམས་ཙིཏྟ་ཤག་ཧུར་ཛ་ལ་རྦད༔ སྐབས་སུ་ཐུགས་དམ་གནད་ནས་བསྐུལ༔ རྣལ་ 
མ་བཟློག་པ་ལྟོ་དཀྲུག་གསུམ༔ བསྒྲུབ་དང་སྤོག་ཆོག་ཤིས་པ་ཡིན༔ ནམ་མཁའ་ 
བར་སྣང་ས་གཞི་ལ༔ མནན་པའི་ལས་ཀུན་རྫོགས་པར་བྱ༔ ཡང་ནི་བསད་པའི་ 
ལས་བྱ་བ༔ དཔའ་བོ་གྲིར་ཤི་བའི་ཙིཏྟའམ༔ ཁྱི་ནག་ར་རོག་སྙིང་ནང་དུ༔ རང་ 
གཤེད་དབབ་པའི་ཙཀྲ་ནི༔ ཞེ་སྡང་ལྕགས་ཀྱི་སྡིག་པ་དང་༔ ཕྲག་དོག་བསེའི་ 
སྦལ་པ་གཉིས༔ ལྟོ་སྡེབས་ལྟོ་བ་སྦྱར་ལ་གཞུག༔ ཙིཏྟ་རབས་ཆད་ཐོད་ནང་དུཿ༔ 
བཅུག་སྟེ་ཨག་རྩེ་གནམ་བསྟན་བཞག༔ དེ་ནས་མནན་རྫས་ཀུན་གྱི་སྟིབས 
ཟིལ་ནོན་བསྒོམས་ལ་སྔགས་འདི་བཟླ༔ ཨེ་མྱགས་ཡ་རྔུབས་མུག་ཤག་ཀ་ཏུན་ 
ཨ་མུ་ཀ་སྲོག་ལ་མ་ར་ཡ་རྦད༔ ཐུམ་རིལ་རྦད༔ རྩ་ཁྲག་ཙིཏྟ་ཕྱུང་རྣི་སྲོག་ཧུར་ 
ཐུམ་ཛཿ ངན་སྔགས་འདི་ཡིས་སྐྱེ་རྒྱུད་གཅོད༔ ཨ་མུ་ཀ་སྲོག་ལ་བྲེང་༔ རྩ་ཁྲག་
206

༄༅། །ཟབ་གཏེར་ཆོས་ཀྱི་མཛོད་ཁང་།
ཙིཏྟ་ཐུམ་རིལ༔ ནག་པོ་རཀྴ་སྙིང་ལ་ཐུམ་རིལ་རྦད༔ ནག་པོ་རཀྴ་སྲོག་ལ་ཧུར་ 
ཐུམ་རྦད༔ ནག་པོ་རཀྴ་རྩ་ལ་བྲེང་ཤག་རྦད༔ ནག་པོ་རཀྴ་སྙིང་ཁྲག་ཤམ་ལོང་ 
རྦདཿ གར་བ་ཎི་ཛ་བྷ་ཏ་བྷི་ཏམ་སྟམ་བྷ་ཡ་ནན༔ ཉིན་མཚན་གཉིས་སུ་བཟླས་ 
བྱས་ཏེ༔ མཚན་མོ་ནག་མོའི་ལས་བྱ་ཞིང་༔ ཉིན་མོ་དམར་པོའི་ལས་བྱ་ཞིང༔ 
ཉིན་མཚན་གཉིས་སུ་ཐུན་ལས་བྱ རྟགས་ནི་ཙིཏྟ་དངོས་སུ་འགས༔ ཙིཏྟ་ཙཀྲ་ 
དང་བཅས་པཿ༔ མཆོད་རྟེན་ནག་པོར་བཅུག་ལ་མནན༔ དེ་ནས་ཕྱིར་བཟློག་ 
པའི་ལས༔ ཨེ་རིང་སྔགས་ཀྱི་ཕྲེང་བ་ལ༔ སྤྱང་མོ་དྲུག་གི་སོ་བསྡེབས་པརཿ 
ཙཀྲའི་མཚམས་སུ་ཤེས་པར་བྱ༔ གཟིར་ཞིང་བཅོམ་པའི་སྤྱང་མོ་ནི༔ ཆེ་གེ་མོ་ 
ཨ་མུ་ཀ་རྩ་ཐུར་སྲོག་ནནཿ༔ སྙིང་གཟེར་བྲེང་ཤག་ཡ་རྦད༔ ཟུག་པ་དབྱུང་བའི་ 
སྤྱང་མོ་ནི ཨ་མུ་ཀ་སརྦ་དུ་རམ་ཐུམ་རིལ་གྷིད་ཕྱུང༔ སྲོག་ལ་གཟིར་ནན་ཕྱུང་ 
ཡང་༔ གསང་ལམ་བགག་པའི་སྤྱང་མོ་ནི༔ ཆེ་གེ་མོ་ཨ་མུ་ཀ་མན་ཏྲ་དུམ་མ་ཧཱ་ 
ར་ག་དུ་རམ་ཐུམ་རིལ་རྦད༔ ཕྱིར་ལ་ཟློག་པའི་སྤྱང་མོ་ནི ཆེ་གེ་མོ་ཨ་མུ་ཀ་ 
ཨེ་ནན་ཡམ་བཟློག་ཧྲི་བྷྱོཿ༔ ངག་མནན་གཡུ་ཡི་སྤྱང་མོ་ནི༔ ཆེ་གེ་མོ་ཨ་མུ་ཀ་བི་ 
དན་སྟམ་བྷ་ཡ་ནན༔ ངོས་ཟིན་ན་སྒོས་སྲོག་སྡེབས༔ ངོས་མ་ཟིན་ན་སྟོང་སྲོག་ལ་ 
སྦྱར༔ སྤྱང་མོ་དྲུག་པོ་གང་དགོས་བསྡེབཿ
དེ་ནས་མནན་པའི་འཁོར་ལོ་ཡི་ལས༔ གལ་ཏེ་གཏད་མཁན་ནང་རྒྱས་ན༔ ཀླུ་ 
བདུད་ལྟོ་བར་འཁོར་ལོ་བཅས༔ བདག་ཉིད་འཆི་བདག་ནག་པོར་བསྒོམཿ 
གཏད་བཟློག་དྲག་སྔགས་ཞག་གསུམ་བཟླས༔ འཁོར་ལོ་རུ་སྦལ་ཁོག་པར་ 
གཞུགཿ ཀག་ནི་ནག་པོའི་འོག་ཏུ་མནན༔ ཨེ་དུན་ཀ་ཡིན་དགྲ་བོ་ཙིཏྟ་བྲེང་ཤག་ 
རྦད༔ སྲོག་ལ་བྲེང་ཤག་ཧུར་ཐུམ་ཛ་ཨེ་མྱགས་ཡ་རྔུབས་མུག་ཤག་ཀ་དུན་ནག་
207

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
པོ་བམ་ཙིཏྟ་ལ་རྒྱོབ་རྟག་ཧུར་ཏི་བ་གྲུལ༔ མྱགས་མྱགས་རྩ་བཞི་བཀུམསཿ 
ཤན་ཤན་སྲོག་ལ་ཤནཿ༔ ཐུར་ཐུར་སྲོག་ྋ་ཐུར༔ ན་ག་ཧ་ལ་རྩ་མ་རི་དགྲ་བོའི་ 
སྙིང་ལ་ཐུན་བྷྱོཿ༔ དེ་ནས་སྐབས་སུ་བརྒྱ་བརྒྱ་ཙམ༔ བཟླས་པས་གཏད་མཁན་ 
འཕུང་བར་བྱེད༔ ཡང་ན་མཆོག་དང་ཕག་མོ་ཡི༔ མུ་ཁྱུད་དག་ལ་བསྣོལ་ཏེ་ 
བསྐོར༔ ནག་པོ་ཀླུ་ལ་གཏད་པར་བྱ༔ འཇིག་རྟེན་དྲེགས་པའི་མན་ངག་ནི༔ 
ཁོའི་མིང་རུས་སྲུང་མ་བྲིས༔ དུག་ཁྲག་ཉུང་པར་ཚ་བ་གསུམ༔ གུ་གུལ་ཐལ་ 
ཆན་ཐུན་གྱིས་བྲབ༔ ཕག་དང་ཁྱིའི་ཐོད་པར་གཞུག༔ རང་གཞན་གཉིས་ཀྱི་ 
མཚམས་སུ་མནན༔ ནུས་པ་ཐམས་ཅད་འཇིག་པ་ཡིན ཨེ་མྱགས་ཡ་རྔུབས་ 
མུག་ཤག་ཀ་དུན༔ སྲོག་ལ་ཐུམ་རིལ་རྦད་བྷྱོཿ རྩ་ལ་དུན་རྨུག་རྦད་བྷྱོཿ ཁྲག་ལ་ 
རྨུག་ཏི་ཐུམ་རྦད་བྷྱོཿ༔ སྙིང་ཐུར་ནག་པོ་ཁས་ཁས་ཡེན་ཡེན༔ གར་བ་ནི་ཧཱུྃ་ཛཿ 
བི་སྟི་སྟམ་བྷ་ཡ་ནན༔ སྔགས་པ་རང་གི་ངག་མནན་ནི༔ ཟག་པའི་རྫས་ལ་འདྲ་ 
འབག་བྱ༔ ལིངྒའི་ལྕེ་དྲངས་སྔགས་བྲིས་ལཿ ལྕེ་ལ་ཕུར་པ་སོར་བཞི་གད 
གཏི་མུག་ནག་པོའི་སྙིང་བཅུག་ལ༔ མཆོད་རྟེན་བང་རིམ་གསུམ་པས་མནནཿ 
ལྕགས་སེར་འཁོར་ལོས་ལྕེ་གཏམ་ནས༔ ཕུར་པའི་གཟེར་གྱིས་གཏབ་པར་ 
བསམ༔ མར་ངོ་ཕུར་པ་ལག་སོར་ལ༔ ངན་སྔགས་འདི་བཟླས་ལས་ལ་སྦྱར༔ ཨེ་ 
མྱགས་ཡ་རྔུབས་མུག་ཤག་ཀ་དུན༔ ཨེ་ཀ་སྙིང་དུ་དུན༔ སྲི་དུ་ནནཿ ཛ་ཏི་ནནཿ 
སྙིང་གཟེར་ཐུར་ནནཿ ཀ་ཡ་ཝག་ཙིཏྟ་བཛྲ་ཏི་སྟ་མན་ཏྲ་བི་ཏམ་སྟམ་བྷ་ཡ་ནན༔ 
འབུམ་མམ་ཁྲི་ཕྲག་རྫོགས་ནས་མནན༔ དེ་ནས་དཀྲུག་པའི་འཁོར་ལོ་ནི གལ་ 
ཏེ་ལས་འགོར་གཏུགས་པ་ན༔ དཀྲུག་ཅིང་ཨར་ལ་གཏད་པ་ནི༔ དུར་ཁྲོད་ཪས་ 
ལ་དམེ་ཁྲག་གི གཤེད་པོའི་ལྟོ་བར་འཁོར་ལོ་བཅའ༔ རོག་པོའི་ཙིཏྟ་ལིངྒ་
208

༄༅། །ཟབ་གཏེར་ཆོས་ཀྱི་མཛོད་ཁང་།
བཅུགཿ ཐོད་པ་ཁ་གཡེལ་ནང་དུ་བཅའ༔ བྲུབ་ཁུང་བཅུག་ལ་འཁོར་ལོ་དབུབཿ 
དུག་དང་དམེ་ཁྲག་ཐུན་གྱིས་བྲབ ཟིལ་གནོན་སྒོ་ལ་སྔགས་འདི་བཟླས༔ ཨེ་ 
མྱགས་ཡ་རྔུབས་མུག་ཤག་ཀ་དུནཿ༔ ཡ་མ་ཡ་ཏྲི་ཙིཏྟ་དཀྲུགས༔ དགྲ་བོ་་མ་ར་ 
ཡ་རྦད༔ དྲེགས་པ་བཅོ་བརྒྱད་དེས་འགྲེ༔ དེ་ལྟར་ཞག་གསུམ་ཙིཏྟ་དཀྲུགས༔ 
སྐབས་སུ་བསྐུལ་ཅིང་ཐུན་གྱིས་བྲབ༔ ཙིཏྟ་འགུལ་ཞིང་འཚེག་པ་ཡོང༔ གལ་ཏེ་ 
དེས་ཀྱང་རྟགས་མེད་ན༔ ཉིན་ཞག་གཅིག་དུ་འདི་ལྟར་བཟླས༔ ཡ་མ་ཏྲི་ཙིཏྟ་ 
དཀྲུགས༔ དགྲ་བོའི་སྲོག་ལ་བྲེང་ཤག་་མ་ར་ཡ་རྦད༔ དྲེགས་པ་བཅོ་བརྒྱད་དེ་ 
བཞིན་དཀྲུགས༔ སྡིག་པའི་ལུས་ཚད་བཙལ་ལ་གཏད༔ ཟླ་བ་མི་འགོར་ཕུང་ 
བར་ངེས༔ དེ་ནས་རྒྱ་མདུད་ཆེན་པོའི་ལས༔ མཆོད་རྟེན་ཡང་རྫོགས་བཅའ་བ་ 
ནི བསྙེན་རྫོགས་གདེང་ལྡན་རྣལ་འབྱོར་པས༔ དབེན་ཞིང་ཉམས་དགའི་ 
གནས་ཉིད་དུ༔ དཔང་བཙུགས་བདེན་བདར་བཀའ་བགོས་ལ༔ ཕུང་ཤུལ་མི་ 
བསད་གཡུལ་སྐྱེ་ཡི༔ གྲི་ལྕགས་རོ་བསྲེགས་སོལ་བ་ས༔ ར་དུག་རེ་ལྕགས་ཀ་ཤོ་ 
ཀནཿ གྲོག་མཁར་ཤོག་འདག་མཚེ་ཆུ་ལ༔ ནག་པོ་ཁྲུ་གང་བང་རིམ་བཞི 
སྟོབས་ཆེན་གསུམ་གྱི་མཆོད་རྟེན་བྱ༔ ཕྱི་ནང་སེམས་ཅན་སྟོབས་ཅན་ནི 
གདན་ལ་རུས་སྦལ་གླང་ཆེན་འདེགས༔ སྨད་ལ་ཕྱོགས་བཞིར་དྲག་པོ་ཡི༔ སྒོ་ 
བཞིར་བྱས་ལ་ཐུན་གྱིས་བྲབ༔ དེ་སྟེང་སྦྲུལ་དང་པདྨས་འདེགསཿ སྦྲུལ་རིགས་ 
བཞི་ཡིས་འདེགས་པའོ༔ བང་རིམ་བཞི་ལ་སྟག་དང་གཟིག༔ སེང་གེ་ཆུ་སྲིན་ 
བཞི་ཡིས་འདེགས༔ འཁོར་ལོ་འབྲུག་ལ་ཆར་ཁེབ་ཁྱུང་༔ སྲོག་ཤིང་གྲི་མདའ་ 
ཁྲག་ཆེན་ལྡན༔ དྲག་སྔགས་སྟོབས་ཅན་ཚར་གསུམ་སྟེ
བང་རིམ་དང་པོར་སྔགས་འདི་དགོད༔ སྲོག་ལ་ཐུན་མྱགས་ཙིཏྟ་རྦད༔ ཁས་
209

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
རྩ་ལ་བྲེང་ཤག་རྦད༔ ཙིཏྟ་བྲེང་ཤག་རྦད༔ སྲོག་ལ་ཧུར་ཐུམ་རྦད༔ བང་རིམ་ 
བར་པ་ལ་སྔགས་འདི་བྲིས༔ སྲོག་སྟམ་བྷ་ཡ་ནན༔ བང་རིམ་ཐ་མར་སྔགས་འདི་ 
བྲིས སྲོག་ལ་རམ་ཐུན་ཡམ་ཟློགཿ ཁ་ཐུམ་རི་ལི་ལི་བྷྱོཿ ནང་དུ་ལྷ་མཆོག་ 
སྟོབས་ཅན་ནི༔ བྱ་རུ་འཁོར་ལོ་བྲེ་ལོགས་ལ༔ སངས་རྒྱས་ཆོས་དང་དགེ་འདུན་ 
ནོ༔ སྲོག་ཤར་ཕྱག་རྒྱ་ཟིལ་གནོན་ཏེ༔ བང་རིམ་དང་པོ་གཤེད་བཞི་པོ༔ གཉིས་ 
པ་ལ་ནི་མོན་པ་བཞི༔ གསུམ་པ་ལ་ནི་བདུད་བཞི་སྟེ བཞི་པ་འཆི་བདག་བཅུ་ 
གཉིས་དགོདཿ༔ སྒོ་བཞི་རུ་ནི་སྒོ་བ་བཞི ལྷ་གྲངས་མཉམ་ཕུར་བུ་དགོད༔ ལྷ་ 
རུ་བསྐྱེད་ལ་ལིང་ག་གཟིར སྐུ་མདོག་ཕྱག་མཚན་བསྐྱེད་རིམ་བཞིནཿ ཐུགས་ 
ཀར་རང་རང་ས་བོན་ནོ༔ ལས་བཅོལ་སྔགས་བརྗོད་གནས་སུ་དགོད༔ སྟོབས་ 
རྣམས་ཟིལ་གནོན་ཏིང་འཛིན་བསྒོམ༔ མཆོག་དང་ཕག་མོའི་ཙཀྲ་བསྐོར༔ ལས་ 
རྣམས་ཡོངས་སུ་རྫོགས་པར་བྱས༔ དེ་ནས་བསད་ཐབས་དྲུག་གི་ལས༔ མཆོག་ 
དང་ཕག་མོའི་ལྟོ་སྦྱར་ལ༔ དབུས་ཀྱི་ཕོ་བྲང་རྒྱ་ཆེ་བར༔ གང་གསོད་དེའི་ལིངྒ་ 
བྲིས༔ གླུ་རུ་སེང་གེའི་ཁོག་མི་བཤིག༔ ལས་ཀྱི་རྒྱལ་པོ་བསད་པ་ནི༔ ཙཀྲ་སྤྱང་ 
ཁུའི་ཁོག་པར་གཞུག༔ ཐོད་པ་སེང་གེའི་ཁོག་པར་མནནཿ༔ ར་ཛ་ཙིཏྟ་ཧུར་ཐུམ་ 
རིལ་མ་ར་ཡ་རྦད༔ སློབ་མ་དམ་ཉམས་བསད་པ་ནི༔ ལིང་གའི་སྙིང་ཁར་སྡིག་ 
པ་གཞུག༔ ཐོད་པ་སྟག་གི་འཛུམ་ལ་མནན སྲོག་ལ་ཧུར་ཐུམ་ཙ་ལ་མཱ་ར་ཡ་ 
རྦད༔ དམ་འདྲེའི་ཡི་དམ་གཅིག་པ་ལ༔ ལིང་གའི་སྙིང་ཁར་སྦལ་པ་གཞུག༔ 
ཐོད་པ་གཟིག་གི་ཐིག་ལེར་མནནཿ སྲོག་ལ་ཧུར་ཐུམ་ཡ་ཐུན་མུག་མཱ་ར་ཡ་རྦདཿ༔ 
དམ་མི་གཅིག་པའི་སྔགས་པ་ལ༔ ལིངྒའི་སྙིང་ཁར་སྦལ་པ་བྲི༔ ཐོད་པ་མུན་པའི་ 
གླིང་དུ་མནན༔ སྲོག་ལ་མུག་ཧྲི་ཤག་མ་ར་ཡ་རྦདཿ བོན་པོ་མུ་སྟེགས་བསད་ང
210

༄༅། །ཟབ་གཏེར་ཆོས་ཀྱི་མཛོད་ཁང་།
ལ༔ སྙིང་ཁར་དུག་གི་ཕག་པ་གཞུག༔ ལིངྒ་སྲིན་མོའི་སྒྲོམ་དུ་མནན༔ སྲོག་ལ་་ 
ཧུར་ཐུམས་མཱ་ར་ཡ་རྦད༔ ཨུར་མོ་མཁན་པོ་ནང་འགྲས་ན དྲག་སྔགས་སྣལ་ 
དཀྲུག་བསྣོལ་མར་བརྡེགཿ༔ ཐོད་པ་འབྲོང་གི་རྭ་ལ་མནནཿ ཙིཏྟ་ཁམ་ཤག་ཛ་ 
སྲོག་ལ་ཐུན་རྦད༔ རྩ་བའི་འབྲུ་བརྒྱད་སྤུ་གྲིར་བརྟགས༔ ཐོད་པ་དྲུག་པོ་རེ་བལ་ 
དྲིལ སྔོ་དམར་སྐུད་པས་རྒྱ་གྲམ་བཅིང་༔ བདུད་ཀྱི་ཉི་མ་ཤར་བ་ན༔ གནས་ 
དྲུག་པོ་རུ་གཏད་པར་བྱ༔ དེ་རྣམས་རྣམ་དག་ཁྲུས་ཀྱི་ལས༔ བསམ་གཏན་བུམ་ 
པའི་ཁྲུས་རྣལ་འབྱོར་པས༔ མཎྜལ་བུམ་པ་མཆོད་པ་བཤམས༔ སྟོང་པའི་ངང་ 
ལས་ཟིལ་གནོན་བསྒོམ༔ བུམ་པ་གཞལ་ཡས་ཁང་དུ་བསྐྱེད༔ ནང་དུ་ཟིལ་ 
གནོན་ལྷ་ཚོགས་བསྒོམ༔ དངོས་འབྱོར་ཡིད་ཀྱིས་པུ་ཙཱ་འབུལ༔ ཨེ་ཀ་ཧེ་དུན་ 
ཡ་མ་སྙིང་ཁྲག་ར་མ་ཙ་ཡ་སརྦ་ཙིཏྟ་རོ་མྱགས་ཁ་ཐམས་སྲོག་ཟིར་སྦུར་ནན་དྲི་ 
ཕྱུང་ཧྲི་ཤག་རྦད༔ སྔགས་ཀྱི་འོད་ཟོར་འཕྲོ་འདུ་ཡིས༔ ལྷ་རྣམས་འོད་དུ་ཞུ་ 
བར་བསམ༔ བཀྲུས་པས་མ་རིག་ནད་རྟོག་སོགས༔ ཉི་ཤར་མུན་སང་བཞིན་དུ་ 
བསྒོམ༔ ལས་དང་ཉོན་མོངས་ནད་དང་གདོན༔ བྱད་དང་རྦོད་གཏོང་ཐམས་ 
ཅད་སོལཿ རང་ཉིད་ཟིལ་གནོན་བསྒོམ་པ་ཡི༔ སྙིང་གི་རྩ་བརྒྱད་དབུས་ན་ཧཱུྃ 
རྩ་འདབ་བརྒྱད་ལ་ཡིག་འབྲུ་བརྒྱད༔ སྔགས་བཟླས་ཡིག་འབྲུ་འོད་དུ་ཞུ༔ འོད་ 
ཟེར་རྩ་སྦུབས་རྣམས་སུ་འཕྲོས༔ ཉོན་མོངས་རྣམ་རྟོག་ནད་གདོན་རྣམས༔ ཡེ་ 
ཤེས་འོད་དུ་ཞུ་བར་བསམ༔ རང་ཉིད་ཕྱག་རྒྱ་ཆེན་པོའི་སྐུ༔ ཡེ་ནས་ཡིན་པ་ 
ཤེས་པར་བྱ༔ ཉོན་མོངས་རྣམ་རྟོག་ཅི་བྱུང་ཡང་༔ སེམས་ཀྱི་ཆོས་ཉིད་སྤྲོས་ 
བྲལ་བ༔ ནམ་མཁའ་ལྟ་བུར་ཤེས་པར་བྱ༔ སྲུང་བ་ཀུན་གྱི་རྒྱལ་པོའོ༔ དེ་ནས་ 
འཕང་པ་ཟོར་གྱི་ལས༔ རབས་ཆད་ཐོད་པའི་གཡག་རུ་རུ ཁྲག་སྣའི་ཚོགས་
211

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
དང་དུག་སྣའི་ཚོགསཿ ཉུངས་ཀར་ཉུངས་ནག་བསྔགས་བྱས་ལ༔ དཔང་ 
བཙུགས་བདེན་བདར་བསྐུལ་ལ་འཕངས༔ ཨེ་མྱགས་ཡ་རྔུབས་མུག་ཤག་ཀ་ 
དུནཿ ཡ་མ་སྙིང་ཁྲག་ར་མ་ཙ་ཡ༔ ཆེ་གེ་མོའི་སྲོག་ལ་ཐུན་རྨུགས་བྷྱོཿ༔ སྲོག་ལ་ 
ཁམ་ཤག་བྷྱོཿ༔ སྲོག་ལ་བྲེང་ཤག་བྷྱོཿ༔ སྲོག་ལ་ཡམ་ཤག་བྷྱོཿ༔ སྲོག་ལ་མ་ར་ཡ་ 
རྦད༔ སྲོག་ལ་ཐུན་མྱགས་མ་ར་ཡཿ ཆེ་གེ་མོའི་སྲོག་ལ་རྦདཿ ཐུམ་རི་ལི་ལི་བྷྱོཿ 
རྦོད་འདྲེ་ཐམས་ཅད་ཕྱིར་ལ་ཟློག༔ དམག་འདྲེན་ཤིང་གཅོད་བྲག་གཤོག་དང་ 
དགྲ་བོ་བསད་པ་རྨིས་ན་བཟློགཿ 
དེ་ནས་སྲེག་པ་མེའི་ལས༔ གདུག་རྩུབ་དྲག་པོའི་སྦྱོར་བ་བརྩམ༔ གདུག་པའི་ 
ནད་རྣམས་ཞི་བ་དང་༔ དགྲ་བགེགས་བསྒྲལ་ཕྱིར་ལས་འདི་བྱ༔ གཉན་ཞིང་ 
དབེན་པའི་གནས་ཉིད་དུཿ བསྙེན་རྫོགས་གདེང་དང་ལྡན་པ་ཡིས༔ ས་གསུམ་ 
དཀར་གོང་སྲིན་ཅན་ལ༔ མཎྜལ་མདའ་གང་གྲུ་བཞི་བྱ༔ དབུས་སུ་གྲུ་གསུམ་ཁྲུ་ 
གང་བརྩིགས༔ ཁ་ཁྱེར་བང་རིམ་གསུམ་པ་ལ༔ རྩང་དང་ཐོད་པ་མེ་རིས་ 
བརྒྱནཿ དབུས་སུ་རྡོ་རྗེ་རྒྱ་གྲམ་བྲིས༔ དཀྱིལ་དུ་རམ་ཡལ་ཨེ་གསུམ་དགོདཿ༔ 
ཟུར་གསུམ་ལ་ནི་ཛ་གསུམ་བྲི༔ དེ་ཕྱིར་རྡོ་རྗེ་རྒྱ་གྲམ་ལ༔ ཨེ་མྱགས་འབྲུ་ 
བརྒྱད་བྲི་བར་བྱ༔ དེ་ཕྱིར་འཁོར་ལོ་བཅུ་གཉིས་ལ༔ སྲོག་བྱེད་དྲག་པོ་བྲི་བར་ 
བྱ༔ ཚེར་མ་ཅན་གྱི་ཧོམ་ཐབ་བརྩིག༔ མཆོད་པ་ལྔ་དང་གཏོར་མ་དང་༔ 
བདུད་རྩི་རཀྟ་དམར་ནག་ཏིལ༔ དགྲ་བགེགས་གང་གི་ལིང་ག་དང༔ དུག་དང་ 
བག་ཕྱེའི་རིལ་བུ་དང་༔ ཉ་སྦྲུལ་སྦལ་ཁྱི་བྱི་ཕག་ཤ༔ ར་དུག་ལ་སོགས་དུག་སྣ་ 
དགུ༔ ཏིལ་དང་ཉུངས་ནག་ཚ་བ་གསུམ ཟངས་ཕྱེ་ལྕགས་ཕྱེ་རྡོ་ཕྱེ་དང༔ 
དམར་ནག་དམེ་ཁྲག་རྒོལ་ཁྲག་རྣམས༔ གནོད་བྱ་ནང་དུ་རིམ་བཞིན་ཤམཿ
212

༄༅། །ཟབ་གཏེར་ཆོས་ཀྱི་མཛོད་ཁང་།
བར་སྣང་མེ་ལྕེས་མི་སླེབ་པར༔ བསྲུང་བ་ནམ་མཁའི་ཙཀྲ་དགྲམ༔ དགུག་ 
བསྟིམ་དྲག་པོ་བྱས་ནས་ནི མཐའ་དབུས་ཉི་མའི་གདན་སྟེང་དུཿ མེ་ལྷ་ནག་པོ་ 
རྭ་སྐྱེས་ཆིབས༔ ཞལ་གཅིག་ཕྱག་བཞི་པ་ཞིག་བསྐྱེད༔ རྒྱན་དང་ཆ་ལུགས་ 
བསྟོད་པ་བཞིན༔ ཡེ་ཤེས་མེ་ལྷ་ཤར་ལྷོར་བཞུགས༔ དམ་ཚིག་ཐུགས་ཀར་ཟིལ་ 
གནོན་གྱི༔ དཀྱིལ་འཁོར་ཡོངས་སུ་རྫོགས་པ་བསྐྱེད༔ གསལ་གདབ་ཞལ་ཕྱེ་ 
སྐུལ་མཆོད་འབུལཿ༔ གཏང་རག་བཏང་ལ་གཤེགས་གསོལ་བྱ༔ དེ་ནས་དྲག་ 
པོའི་ཐལ་བ་དེ༔ བསྲུང་བ་ནམ་མཁའི་ཙཀྲར་བསྟུམས༔ ཕག་རྒོད་ཐོད་ཆེན་ 
ནང་བཅུག་སྟེ༔ གཉན་མནན་རྗེས་ལ་བྲོ་ཡིས་གཟིར༔ ལྔ་བརྒྱ་དུས་ཀྱི་ཐ་མ་ལཿ 
འཆི་ ཆེ་བདག་བདུད་ནི་ཁོང་ནས་འཁྲུག རིག་འཛིན་གཞན་གྱི་ནུས་པ་ཡལ༔ དེ་ 
ཚེ་ང་ཡི་བསྟན་པ་བྱུང༔ ཨེ་མ་མཁའ་འགྲོ་དྲེགས་པའི་ཚོགས༔ རྣལ་འབྱོར་སྒྲུབ་ 
པའི་ལས་གྱིས་ཤིགཿ ངའི་གསང་རྒྱུད་སྙིང་པོ་འདིས༔ སངས་རྒྱས་བསྟན་པ་ 
བསྲུང་བར་ཤོག༔ འཁོར་གྱི་དྲེགས་པ་ཕོ་མོ་ཡིས༔ རྣལ་འབྱོར་བཅོལ་བའི་ལས་ 
གྱིས་ཤིགཿ སྡིག་པ་སྙིང་འཛིངས་རྩ་བའི་མན་ངག༔ གུ་རུ་པདྨས་མཛད་པ་ 
གནུབས་ཆུང་སངས་རྒྱས་ཡེ་ཤེས་ཀྱི་ཁྱད་ཆོས༔ ཕ་བོང་གཡུ་སྒོམ་དུ་སྦས་པཿ 
རྒྱ་སྟོན་རྡོ་རྗེ་འོད་འབར་གྱིས་གཏེར་ནས་ཐོན་པ༔ ས་མ་ཡ༔ རྒྱ་རྒྱ་རྒྱ༔ བཀའ་ 
རྒྱ༔ གདམས་རྒྱ༔ གསང་རྒྱ༔ གཏད་རྒྱ༔ རྒྱ་རྒྱ་རྒྱ༔ ཁ་ཐམ་རྒྱ༔ ཟབ་རྒྱ༔ སྤྲི
213

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཊཿ ཞུས་ལན་གསེར་གྱི་ཐུར་མ་ཞེས་བྱ་བ་ཁྱད་པར་གྱི་ཆོས་བཞུགས་སོ༔
ན་མོ་གུ་རུ༔ ཨོ་རྒྱན་པདྨ་འབྱུང་གནས་བདག་གིས་ཀྱང་༔ རྒྱ་གར་རྒྱ་ནག་ 
གཉིས་སུ་དཀའ་བ་སྤྱད༔ ལས་ཀྱི་དབང་གིས་ཆོས་རྒྱལ་ཁྱོད་དང་ཕྲད༔ སྨོན་ 
ལམ་དབང་གིས་བོད་ཡུལ་དབུས་སུ་འོང་༔ མངའ་བདག་རྒྱལ་པོ་ཉིད་དང་ 
ཞལ་ཡང་མཇལ༔ མིག་བཞིན་གཅེས་པའི་མན་ངག་དམ་པ་འདི༔ མངའ་ 
བདག་རྒྱལ་པོ་ཆེན་པོ་ཉིད་ལ་གཏདཿ༔ དཀའ་བ་སྤྱད་པའི་ཨོ་རྒྱན་བདག་གིས་ 
ཀྱང་༔ ལོ་ནི་སུམ་སྟོང་དང་ནི་དྲུག་བརྒྱ་ལོན༔ སངས་རྒྱས་བསྟན་པ་རིན་ཆེན་ 
བསྲུང་བའི་ཕྱིར ལུང་དང་མན་ངག་སོ་སོར་བསྟནཿ མཛོད་དང་སྒོ་ལྕགས་ 
ཇི་བཞིན་གནས༔ དེའི་ལྡེ་མིག་མི་ཤེས་པར༔ ལུང་དང་མན་ངག་མཛོད་སྤྱོད་ 
པ༔ དམུས་ལོང་གསེར་གླིང་ཕྱིན་པ་བཞིན༔ གསེར་ལ་འགོངས་ནས་གསེར་ 
བཙལ་ཡང་༔ གསེར་དང་མི་ཕྲད་རང་ཉིད་ངལ༔ དེ་བཞིན་གསང་སྔགས་སྒོར་ 
ཞུགས་པ༔ གཅིག་མི་ཤེས་པར་གཅིག་ལ་སྒྲུབ༔ དོན་མི་ཤེས་པ་གཅིག་བརྩོམ 
རང་སེམས་ཐང་འཆད་རང་འཕུང་འགྱུར༔ དེ་བས་དད་པ་གཙོར་བྱས་ཏེ 
གཡོ་སྒྱུ་མེད་པར་བླ་མ་བསྟེནཿ༔ ཕངས་པ་མེད་པར་ཡོན་རྫས་དབུལ༔ གདམས་ 
ངག་གཏིང་བཅད་ཐེ་ཚོམ་སྤངས༔ རང་སེམས་དཔང་དུ་བཙུགས་བྱས་ལ༔ ཕུང་ 
པོ་རྡུལ་དུ་བརླགས་ལ་བསྒྲུབ༔ གདེང་བསྐྱེད་སྟོབས་དང་ལྡན་པར་བྱ༔ དེ་ལ་ 
དྲག་སྔགས་ཐམས་ཅད་མཛོད་ལ་སྒོ་ལྕགས་བཅུག་པ་ལྟར་གནས་པས༔ མན་ 
ངག་ཁྱད་པར་ཅན་གྱི་ལྡེ་མིག་འདིས་དབྱེ་བར་བྱའོ༔ འདིའི་མིང་ནི་ལུང་གསེར་
214

༄༅། །ཟབ་གཏེར་ཆོས་ཀྱི་མཛོད་ཁང་།
གྱི་ཐུར་མ་ཞེས་བྱ་བ་གསང་སྔགས་སྤྱིའི་གདམས་པའོ༔ དེ་ལ་ལྷ་མ་སྲིན་སྡེ་བརྒྱད་ 
གང་སྒྲུབ་ཀྱང་མན་ངག་འདི་རྣམས་དང་ལྡན་པས་བསྒྲུབ་བོ༔དེ་ལ་བཅུ་བཞི་
སྟེ བརྟེན་པའི་མཁར་བརྩིག་པ་དང་ དྲང་བའི་དམག་བཟློག་པ་དང་༔ གཞན་ 
དང་འདྲ་མིན་འོང་བས་གསལ་ཤིང་འཛུགས་པ་དང་༔ དགྲ་བོ་བྱད་དུ་མ་ཆུད་ 
ན་རྒྱ་བྲེ་བ་དང་༔ དྲོད་ཚད་ཟིན་པའི་བྱ་ར་བའི་སོ་པ་དང་༔ འགྲུལ་པའི་སྲང་ 
བསྟོད་པ་དང་༔ དགྲ་བོའི་བླ་རྡོ་བཟུང་བ་དང་༔ དགྲ་ལ་ཕྲ་མ་གཞུག་པ་དང་༔ 
ཟ་ལམ་བསྟན་པ་དང་༔ དགྲའི་སྒོར་ལྷ་འདྲེའི་ཕོ་བྲང་གདབ་པ་དང༔ དཔང་ 
པོ་བཞག་པ་དང་༔ དགྲ་ཟིན་གཡུལ་བསྐྲད་པ་དང་༔ དམག་ཟས་དུས་སུ་སྦྱིན་ 
པ་དང་༔ མཐར་སྒྲིབ་ཤིང་གཟུགས་པ་དང་བཅུ་བཞིའོ༔ དང་པོ་བརྟེན་པའི་ 
མཁར་བརྩིག་པ་ནི༔ ཆོས་ཉིད་ཀྱི་ངང་ལ་གནས་ཤིང་ལྟ་བ་དང་ལྡན་པར་བྱ་བ་ 
དང་༔ ལྷའི་གཉེན་པོ་ཞེས་བྱ་བ་དགོས་ཏེ༔ དེ་ཡང་མཚན་མ་ཅན་གྱི་གཉེན་ 
པོར་མཚན་མ་ཉིད་བསྒོམ་དགོས་པས༔ སྔོན་དུ་ཡེ་ཤེས་ཀྱི་ལྷའི་བསྙེན་པ་རྫོགས་
པ་གལ་ཆེའོ
གཉིས་པ་དྲང་བའི་དམག་བཟློག་པ་ནི༔ ཡེ་ཤེས་པའི་ལྷ་ནི་དངོས་གྲུབ་རིང་ 
ཞིང་བསྒྲུབ་དཀའ་བས༔ འཇིག་རྟེན་པའི་ལྷ་དམ་ཅན་དྲེགས་པ་ཅན་ཡེ་ཤེས་ཀྱི་ 
ལྷས་དམ་བཏགས་པ༔ རང་རང་གི་བསྒྲུབ་ཐབས་ནས་འབྱུང་བ་བཞིན་བསྒྲུབ་པའོ༔ 
དེ་ནས་ལྷ་འདྲེ་གཅིག་ལས་མི་སྒྲུབ་ཀྱང་རྦད་བསད་ཀྱི་དུས་སུ་ལྷ་འདྲེ་དྲེགས་པ་ 
ཅན་ཐམས་ཅད་ཕུད་སྦྱིན་དཔང་གཟུགས༔ གཤེགས་གདབ༔ སྐུལ་ཤེས་ཚད་ 
བྱས་པས་དགྲ་དེའི་རྒྱབ་རྟེན་བྱེད་པ་ཉུང་༔ རང་གི་ལྷ་འདྲེ་ཚན་ཆེ དེའི་ 
དམག་གྲོགས་སུ་འགྲོ་སྟེ་མན་ངག་གོ༔ གསུམ་པ༔ གསལ་ཤིང་འཛུགས་པ་ནི
215

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
འཇིག་རྟེན་གྱི་ཁམས་ན་རྟགས་ཆགས་ཀྱི་མིང་རུས་འདྲ་འདྲ་བོ་མང་དུ་ཡོད་པ་ 
དེ་ནོར་སྲིད་པསཿཤིང་གདུག་པ་ཅན་གྱི་ཁྲམ་ཤིང་ལ་དགྲ་དེའི་མིང་རུས་དང༔
སྡེ་དང་༔ ཕ་མ་དང་༔ ཡུལ་དང་ཞིང་དང་༔ ཐ་ན་བླ་དྭགས་ཡན་ཆད་བྲིས་ལ་ 
སྲོག་ཁང་ངམཿམ༔ དཀྱིལ་འཁོར་ལ་གཟུགས་སོ༔ དེས་ནི་གཞན་ལ་མི་འབྱམས་ཏེ་ 
རང་ལ་འོང་བའི་མན་ངག་གོ༔ བཞི་པ༔ རྒྱ་བྲེ་བར་བྱ་བ་ནི༔ སྲུང་མ་བཅུན་ 
ཡང་སྔགས་ཀྱི་བྱེད་དུ་དགྲ་བོའི་མ་ཆུད་ན་འགོར་བར་འོང་བས་དགྲའི་ལིངྒ་ལ་ 
དུག་སྣ་དང་༔ ཁྲག་སྣ་དང་༔ ལྕགས་ཕྱེ་དང་༔ སྐྱེ་ཚེ་དང་༔ གུ་གུལ་དང་༔ 
ནད་སྣ་མི་མཐུན་པའི་རྫས་སྣ་ཚོགས་ཚད་བསགས་ལ༔ གཞུང་དེ་ཉིད་ན་ཐུན་ 
སྔགས་ཡོད་ན་དེས་བྲབ༔ གཞུང་དེ་ཉིད་ན་མེད་ན་རྦད་བསད་ཀྱི་སྔགས་ཀྱི་ 
མཇུག་ལ མཱ་ར་ཡ་ཐུན་ཡ༔ ས་མ་ཡ་ཏིཥྛ་ལྷན་བྱ་བ་བཏགས་ལ་ལིངྒ་ལ་བྲབ༔ 
དེ་ནས་ལིངྒ་དེ་དགྲའི་ཁང་པའི་གཡས་གཡོན་དུ་སྦ་བ་དང་༔ ཐུན་གྱི་ཁང་པའི་ 
མཐའ་བསྐོར་བ་ནི ཐུན་རྒྱ་ཞེས་བྱ་སྟེ༔ མཐུ་མྱུར་དུ་འོང་བའི་མན་ངག་གོ ཝ་ 
པ༔ བྱ་ར་ལ་སོ་པ་བཞག་པ་ནི༔ རྟགས་རབ་མངོན་སུམ་དུ་འོངསཿ ཐ་མ་རྨི་ 
ལམ་དུ་གྲུབ་པའི་རྟགས་བྱུང་བ་དང་ལས་ལ་སྦྱར་བར་བྱ་སྟེ༔ སྒྲུབ་པའི་དུས་ 
སུའང་གྲུབ་རྟགས་མེད་པར་ལས་ལ་སྦྱར་དུ་མི་རུང་ལ༔ ལྷ་འདྲེའི་སྦལ་སོ་མ་ 
ཐུབ་པར་ལས་སྦྱོར་བྱས་ན་སླར་རང་ལ་བཟློག་གོ༔ — ལས་སྦྱོར་གྱི་དུས་སུ་ཡང་
དགྲ་བོའི་བླ་མ་ཁུགས་པར་བསད་ལས་བྱས་པ་ལ་དོན་མེད་པས་ཁུག་རྟགས་བྱུང་
བ་བསད་པའི་ལས་མ་བྱས་ན་དགྲ་མི་གསོད་པས༔ བསད་པ་ལས་ཀྱི་བྱ་ལུགས་
ཤེས་པ་གལ་ཆེའོ༔ དྲུག་པ་འགྲུལ་པའི་ལམ་བསྟན་པ་ནི༔ སྲུང་མ་ཉེ་ཡང་དམ་ 
རྫས་ལ་ཆགས་ནས་གནས་ལ་འཁོར་ཞིང་འགྲོར་མི་འདོད་པའམ༔ དགྲ་སྔ་མའི་
216

༄༅། །ཟབ་གཏེར་ཆོས་ཀྱི་མཛོད་ཁང་།
ས་ནས་ཁ་མ་གྲོལ་ན༔ དེ་ལ་བྱ་ཐབས་ནི༔ རང་གི་གནས་ཁང་ངམཿ གཏོར་ 
ཚུགས་ནས་ཐུན་ཁྲག་དྲོད་པར་བླུགས་ལ༔ གཏོར་ཟན་དུམ་གཅིག་ཕྲུལ་ལ༔ དེ་
ཁབ་ཀྱི་རྩབས་ལ་དགྲའི་སྒོ་ཁ་རུ་གཏོར་ཞིང་བསྐྱལ་ན་དགྲ་ལ་ཟ་ལམ་གཏད་དོ
ལྷ་འདྲེ་དེ་ཀ་རུ་འགྱུར་བའི་མན་ངག་གོ༔ བདུན་པ་བླ་རྡོ་བཟུང་བ་ནི༔ ཁོའི་བླ་ 
ཚེ་སྲོག་སྔགས་པ་བདག་གི་སྲུང་མའི་ལག་ཏུ་གཞུག་པའི་ཐབས་ལ༔ དགྲའི་རྐང་
རྗེས་ཀྱི་ས་དང་༔ མཆིལ་སྣབས་དང་༔ ཕྱི་ས་དང་༔ ལུད་པ་དང་༔ སྐྲ་དང་༔ 
སེན་མོ་དང་༔ ནོར་སྙིང་ལ་རག་མའི་སྤུ་དང་༔ ཐ་ན་ཞིང་དང་ཁང་པའི་ས་ཡན་ 
ཆད་ལ་རང་གི་གྲིབ་མ་མ་སོང་བར་བྱས་ལ་དགྲའི་ལིངྒ་བྱ་བ་ནི་དགྲའི་བླ་ཚེ་མྱུར་ 
དུ་ཁུགས་འོང་བའི་མན་ངག་གོ༔ བརྒྱད་པ་ཕྲ་མ་གཞུག་པ་ལ་གཉིས་ཏེ༔ རང་ 
གི་ལྷ་སྲུང་དང་དགྲ་ལ་ཕྲ་མ་གཞུག་པ་དང༔ ཁོ་རང་གི་ལྷ་དང་ཁོ་ལ་ཕྲ་མ་གཞུག་ 
པའོ༔ དང་པོ་ནི་འདི་སྐད་བརྗོད་དོ ཆེ་གེ་མོ་འདིས་སངས་རྒྱས་ཀྱི་བསྟན་པ་ 
བཤིག་གོ༔ སྔགས་འཆང་རྣལ་འབྱོར་པ་བདག་ལ་བསྡོས་སོ༔ སྲུང་མ་ཁྱད་དེ་ 
བདོ་བར་གདའོ༔ ལྷ་དང་སྲུང་མ་ཁྱེད་ཁོས་བརྡུངས་སོ༔ འཐོར་རོ བཏགས་ 
སོ༔ ཁྱེད་སྨོད་པར་གདའ་འོ༔ ཁྱེད་ལ་མི་རིགས་པ་ཆེན་པོ་བྱེད་པར་གདའ་འོ༔ 
ཞེས་བྲིས་པ་ཡང་གདགས༔ སྐབས་སྐབས་སུ་ཡང་ཡང་བརྗོད་དོ 
གཉིས་པ་ཁོ་རང་གི་ལྷ་ལ་ཕྲ་མ་འཇུག་པ་ནི༔ བྱ་རོག་དང་འུག་པའི་སྒྲོ་ལ་ 
ལྷ་དང་དབྲལ་བ་དང་༔ ཉེ་འབྱེད་ལས་ཀྱི་ཕྲ་མའི་ཆོ་ག་བྱ་བའོ༔ དེ་ཡང་སྒྲོ་ 
གཉིས་ཀྱི་བར་དུ་ལིངྒ་གཞུག༔ གུ་གུལ་དང་མུ་ཟི་ལ་སོགས་དམེ་རྫས་ཀྱིས་ 
བདུག༔ ཁོ་ལྷ་དང་བྲལ་བས་རང་གི་སྲུང་མས་དབང་མེད་དུ་ཁུག་ནས་འོང་སྟེ་ 
མན་ངག་གོ༔ དགུ་པ་ཟ་ལམ་བསྟན་པ་ནི༔ ནང་དུ་ཚོགས་མཆོད་བྱེད་པ་དང་༔
217

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
སྨན་མཆོད་པ་དང་གཏོར་མ་འབུལ་བ་ཐམས་ཅད་ལ་ཆེ་གེ་མོ་བསྒྲལ་བའི་ཤ་
ཁྲག་ཏུ་དམིགས་ཤིང་དབུལ་ལོ༔ ངག་ཏུ་ཡང་ཆེ་གེ་མོའི་ཤ་ལ་རོལ་ཅིགཿ ཆེ་ 
གེ་མོའི་ཁྲག་ལ་འཐུངས་ཤིགཿ ཆེ་གེ་མོའི་རུས་པ་ལ་ཆོམས་ཤིག༔ ཆེ་གེ་ལ་ཟ་ 
ལམ་ཐོད་ཅིག༔ ཅེས་བྱ་ཞིང་ལིངྒ་རྟག་ཏུ་གཏོར་མར་གཞུག་གོ༔ གཅིག་རྟག་ 
ཏུ་གདབ་པར་བྱའོ༔ དེ་ནི་ཟ་ལམ་བསྟན་པ་ཞེས་བྱ་སྟེ་མན་ངག་གོ༔ བཅུ་པ་ 
དགྲའི་སྒོར་ལྷ་འདྲེའི་ཕོ་བྲང་གདབ་པ་ནི༔ ཐོད་པ་མཚན་ངན་གཅིག་ཏུ་འཇིག་ 
རྟེན་པའི་ལྷ་འདྲེའི་མིང་དང་༔ སྙིང་པོ་དང་ཐུན་རྫས་སྣ་ཚོགས་བླུགས༔ དེ་ཁོའི་ 
སྲང་སྒོར་མནན་ན་ལྷ་འདྲེ་ཐམས་ཅད་ཀྱི་ཕོ་བྲང་འཆའོ༔ དགྲའི་སར་ལྷ་འདྲེའི་ 
ཕོ་བྲང་གདབ་པའི་མན་ངག་གོ༔ བཅུ་གཅིག་པ་དཔང་པོ་བཞག་པ་ལ་གསུམ༔ 
ཡེ་ཤེས་ཀྱི་ལྷ་དཔང་པོར་བཞག་པ་དང་༔ སྲུང་མ་དཔང་པོར་བཞག་པ་དང་༔ 
ཡུལ་ལྷ་དཔང་པོར་བཞག་པའོ༔ དང་པོ་ནི་ཡེ་ཤེས་པའི་ལྷ་ཐམས་ཅད་བསྐུལ་
ཞིང་དཔང་གཟུགས་སོ༔ གཉིས་པ་ནི་ལྷ་དང་སྲུང་མ་དཔང་པོར་བཞག་ལ་ངས་ 
མ་ཉེས་པའི་དཔང་གཟུགས་སོ༔ གསུམ་པ་ནི་ལས་སྦྱོར་གྱི་མནན་པ་བྱས་ལ༔ 
གཅིག་ཡི་དྭགས་དྲག་པོ་ཡོད་པའི་སར་མནན༔ གཅིག་ཁང་པའི་སྨད་དུ་མནན༔ 
ངས་མ་ལེན་ནོ༔ ཁོས་ལན་ནོ གཟུ་དང་དཔང་མཛོད་བྱ་བ་ནི་མན་ངག་གོ༔ 
བཅུ་གཉིས་པ་དགྲ་གཡུལ་བསྐྲད་པ་ནི སྔགས་ཀྱི་བར་དུ་དགྲའི་མིང་རུས་ 
བཅུག་ནས་བཟླས་པས་འཕམ་རྒྱལ་ཤན་ཕྱེད་པའམ༔ འཁྲུག་པ་འཐབ་པ་ཤན་ 
འབྱེད་པ་དང་འདྲ་སྟེ་མན་ངག་གོ༔ བཅུ་གསུམ་པ་དམག་ཟས་དུས་སུ་སྦྱིན་པ་ 
ནི༔ དགྲ་ལ་རྟགས་བྱུང་ནས་གཏང་རག་དུས་སུ་མ་བཏང་ན་ལྷ་འདྲེའི་ཆད་པ་
བདག་ལ་འོང་བས་གཏང་རག་མྱུར་དུ་བཏང་༔ ལས་གྲུབ་པའི་རྟགས་བྱུང་ནས་
218

༄༅། །ཟབ་གཏེར་ཆོས་ཀྱི་མཛོད་ཁང་།
ལིངྒ་ཆ་གསུམ་དུ་བཅད་ལ༔ ཆ་གཅིག་གཏོར་མར་བཏང་༔ ཆ་གཅིག་གསེར་ 
སྐྱེམས་དང་སྦྲགས་ལ་སྣང་སྲིད་ཀྱི་ལྷ་འདྲེ་ལ་དམག་ཟས་སུ་སྦྱིན༔ ཆ་གཅིག་ 
མནན་པའི་བསྲེག་པ་བྱས་ནས་སྣང་སྲིད་ལྷ་འདྲེ་ལ་གཏང་རག་ཏུ་བཏང་བ་ནི་
མན་ངག་གོ
བཅུ་བཞི་པ་སྒྲིབ་ཤིང་གཟུགས་པ་ནི༔ རྟགས་དྲག་པོ་བྱུང་བའི་ཕས་ཀྱི་རྦོད་ 
གཏོང་དྲག་པོ་འོང་བའམ༔ རང་གི་སྲུང་མ་ལོག་གིས་དོགས་པའམ༔ དེ་ལྟ་བུ་
ལ་ཟོན་བྱེད་ན་རང་ལྟ་བསྒོམ་ལ་གནས་པར་བྱའོ༔ ཆ་ལུགས་ཀྱང་སྤོའོ༔ ཤིང་
ལེབ་གཅིག་ལ་རང་གི་མིང་རུས་བླ་དྭགས་དང་བཅས་པ་བྲིས་ལ༔ མཆོད་རྟེན་
གཅིག་སྒོ་དྲུང་དུ་བརྩིགས་ལ་དེའི་བུམ་པར་གཞུག༔ རབ་གནས་བྱ༔ དུས་
གསུམ་དུ་མཆོད་པ་དང་བསྐོར་བ་བྱའོ༔ ཤིང་ལེབ་གཅིག་ལ་ཁོའི་མིང་རུས་བླ་
དྭགས་བྲིས་ལ་ཁོ་སྦོད་པའི་ཕྱོགས་སུ་སྦ སྤུ་གྲི་ཁ་འཐབ་གཞན་ནས་འབྱུང་བ་
བཞིན་ཡང་བྱའོ༔ དེ་ནི་སྒྲིབ་ཤིང་གཟུགས་པ་ཞེས་བྱ་སྟེ རང་ལ་ལྷ་འདྲེས་མི་ 
ཚུགས་པའི་མན་ངག་གོ༔ མན་ངག་བཅུ་བཞི་པོ་འདི་རྒྱལ་པོས་གཞན་ལ་མི་ 
བསྟན་པར་བྱའོ༔ ཞེས་སློབ་དཔོན་པདྨས་མངའ་བདག་རྒྱལ་པོ་ལ་གདམས་སོ 
ཡང་མངའ་བདག་རྒྱལ་པོས་ཞུས་པ༔ ཀྱཻ་སློབ་དཔོན་ཆེན་པོ་ལགས༔ བསྙེན་པ་ 
ཐེབས་ཀྱང་ལྷ་རྟགས་མ་བྱུང་ན་སྐྱོན་ཅི་ལགས༔ ལྷ་གྲུབ་ཀྱང་ལས་མ་གྲུབ་ན་ 
སྐྱོན་ཅི་ལགས༔ འགྲེའོ༔ ལྷ་རྟགས་བཟང་ཡང་དགྲ་ལ་མེད་ནཿ དགྲ་རྟགས་ 
ཐམས་ཅད་བྱུང་ཡང་དགྲ་ལ་བསོད་ན༔ རྟགས་དང་མཚན་མ་འོང་འཕྲོ་ལ་
ཆད་ནཿ སྲུང་མ་གནས་སུ་དམ་རྫས་ལ་ཆགས་ནས་དགྲའི་སར་འགྲོ་མ་འདོད་ 
ན༔ དགྲ་ཕྱི་མ་ལ་རྦད་ནས་སྔ་མའི་ས་ནས་ཟ་ཁ་མ་ཁྲེལ་ནཿ མཐུ་ཆེ་བར་བྱུང་
219

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཡང་རྣལ་འབྱོར་པ་རྫས་ལྟོགས་སུ་སོང་ནཿ སྲུང་མ་ཚེ་ལོག་ནས་རྩུབ་ན་ཁད་ 
ཀྱིས་སྤོང་ན་ཇི་ལྟར་བགྱི་ཞེས་ཞུས་པ༔ དེ་ལ་མ་ཧཱ་གུ་རུས་བཀའ་བསྩལ་པ༔ བསྙེན་ 
པ་ཐེབས་ཀྱང་ལྷ་རྟགས་མ་བྱུང་ན༔ སློབ་དཔོན་ལ་དམ་ཚིག་ཉམས་པ་ཡིན་ 
པས་བཤགས་པ་བྱ༔ དམ་ཚིག་བསྐང་ཞིང་བླ་མ་མཉེས་པར་བྱའོ༔ ལྷ་གྲུབ་ཀྱང་ 
ལས་མ་གྲུབ་ན་ལས་ཀྱི་མཐའ་བསྒྱུར་ཞན་པ་ཡིན་པས་མནན་བསྲེག་འཕང་གསུམ་
གྱི་ལས་ནན་ཏན་ཆེ་ཆེར་བྱའོ༔ ལྷ་རྟགས་བཟང་ཡང་དགྲ་ལ་རྟགས་མེད་ན་ 
བཟློག་པ་ཡོད་པ་ཡིན་པས༔ སེང་གེ་མཆེ་འཐབ་ཀྱི་མན་ངག་དང་༔ དགྲ་བོའི་ 
ངག་མནན་པའི་ལས་བྱའོ༔ དགྲ་རྟགས་བྱུང་ཡང་དགྲ་མ་སོད་ནཿ ཁོས་ལྷ་སྲུང་ 
གིས་བསྐྱབས་པ་ཡིན་པས་ལྷ་དང་དབྱེ་བ་ཡང་ཡང་བྱས་ལ་རྦད་བསད་ཀྱི་ལས་ 
བྱའོ༔ རྟགས་དང་མཚན་མ་འོང་འཕྲོ་ཆད་ན༔ འཁོན་དང་མི་གཙང་བ་བྱུང་ 
བས་ཆོས་འདོན་དང་ཁྲུས་ལ་འདོན་ནོ༔ སྲུང་མ་དམ་རྫས་ལ་ཆགས་ནས་འགྲོ་ 
མ་འདོད་ན༔ དགྲ་ལ་ཟ་ལམ་བསྟན༔ འོ་དོད་འབོད་བྲང་བརྡུང་༔ ཟོར་ཡང་ 
ཡང་འཕང་ངོ་༔ དགྲ་ཕྱི་མ་ལ་རྦད་ན་སྔ་མ་ལ་ཁ་ཟུག་ནས་འགྲོར་མ་འདོད་ན༔ 
དགྲ་བོ་སྔ་མ་ཤི་བའི་ཐོད་པ་བླངས་ལ་དེའི་ནང་དུ་དགྲ་ཕྱི་མའི་ལིང་ག་དང་ 
མིང་རུས་བཅུག་ལ་དགྲ་ཕྱི་མའི་ཁང་རྩར་མནན་ནོ༔
མཐུ་ཆེ་བར་བྱུང་ཡང་རྣལ་འབྱོར་པ་ནོར་རྫས་ལྟོགས་སུ་སོང་ན་གཏོར་མ་དང་ 
ཚོགས་ཞན་པ་ཡིན་པས༔ དུས་བཟང་པོ་གཏོར་མ་ཡང་ཡང་བྱའོ༔ སྲུང་མ་ 
བསྒྲུབ་པའི་ཚེ་ལོག་ཆེ་ན་དེ་ཁད་ཀྱིས་སྤོང་ནཿ གང་ཡིན་པ་དེའི་སྲོག་སྙིང་དང་
སྐུ་གཟུགས་ཐོད་པར་བཅུག་ལ་ཐུན་རྫས་དང་བསྒྲུབ་རྫས་ཀུན་ཐོད་པར་བླུགས་ 
ལ་རང་གི་ཕྱི་སྒོར་གཏོར་སྟེགས་ནགས་ཅན་མིས་མི་རྙེད་པ་གཅིག་བརྩིགསཿ༔بر
220

༄༅། །ཟབ་གཏེར་ཆོས་ཀྱི་མཛོད་ཁང་།
ཡང་མཐོ་བར་བྱས་ལ་སྐུ་བསྐྱེད་ལ་དེའི་ནང་དུ་གཞུག༔ ཐོད་པ་དེ་མིས་མི་ 
རྙེད་པར་བྱ༔ དེའི་སྟེང་དུ་ཡི་དམ་གྱི་གཏོར་མ་ཡང་ཡང་བཏང་ན༔ དེ་ཡན་ 
ཆད་བསྲུང་མ་དེ་ཆེ་ལོག་ཆུང་དུ་འགྲོ༔ ཁད་ཀྱིས་བཞག་ཀྱང་གནོད་མི་ནུས་ 
སོ སྤྱིར་ན་རྟགས་ཀྱི་རྣམ་པ་ཅི་ལྟར་སྟོན་ཀྱང་༔ རྣལ་འབྱོར་པ་ཉམས་དགའ་ 
ཞིང་ཏིང་འཛིན་གསལ་ན་མཚན་མ་རྩུབ་པ་ལྟར་སྣང་ཡང་ལྷ་རྟགས་ཡིན༔ སྙིང་ 
མི་དགའ་ཞིང་གཉིད་བྲོ་བ་ལ་ཏིང་འཛིན་མ་གསལ་ན་མཚན་མ་གསལ་ལ་འཇམ་
ཡང་བར་ཆད་འོང་བའི་རྟགས་ཡིན༔ སྒྲུབ་པ་བྱེད་པའི་དུས་སུ་རྣལ་འབྱོར་པ་
སྙིང་ཚོལ་ཁྲོ་ཁྱེར་བྱེད་ན་དམ་རྫས་མ་ཚང་བའམ༔ གཏོར་མ་དང་ཚོགས་ཞན་
པ་ཡིན་པས་དམ་རྫས་བསག༔ ཚོགས་དང་གཏོར་མ་འབད་དོ༔ གཏོར་མ་དམ་
བཅས་པ་ཆགས་ན་ལྷ་བཀྲེན་འདྲེ་ཟར་འོང༔ བླ་མ་དང་སློབ་དཔོན་ལ་དམ་ཚིག་ 
ཉམས་ན་ཡུན་དུ་བཀྲ་མི་ཤིས་སོ༔ རང་བྱེད་པའི་སྲུང་མ་དང་སྒྲུབ་པ་མི་དམ་ 
མེད་ལ་བྱིན་ན་རང་གི་མཐུ་ཆུང་དུ་འགྲོའོ༔ དམ་རྫས་སྒྲུབ་པ་མི་གཞན་ལ་བྱིན་ 
ན༔ ནོར་དང་ཟས་ཀྱི་བཅུད་ཆུང་དུ་འགྲོའོ༔ དམས་ངག་གསང་སྐོར་མི་ལ་བྱིན་ 
ན་ལྷའི་ཆད་པ་འོང་ངོ་༔ གཞན་གྱི་ངོ་བསྲུང་དང་ནོར་ཕྱིར་བཟློག་པ་དང་ཕྲིན་ 
ལས་བྱས་ན་རྣལ་འབྱོར་པ་ཚེ་ཐུང་དུ་འགྲོའོ༔
གསང་སྔགས་ཟབ་མོ་ནོར་ཕྱིར་བཙོངས་ན་ཕན་པ་སྙམ་བྱེད་ཀྱང་ལྟོགས་སུ་འགྲོ༔ 
འདི་རྣམས་གདམས་ངག་དམ་པ་ཡིན་པས་མཁས་པས་ལེགས་པར་བརྟགས་ལ་ཤེས་ 
པར་བྱའོ༔ གཡེལ་མེད་མ་ཡེངས་སྒྲུབ་ནུས་ན༔ གཞུང་གི་ཡོན་ཏན་ཐམས་ཅད་ 
འབྱུང་༔ ཐེ་ཚོམ་ཡིད་གཉིས་ཟོས་གྱུར་ན༔ བསྒྲུབས་ཀྱང་འགྲུབ་པར་མི་འགྱུར་ 
རོ༔ ཞེས་གུ་རུས་རྒྱལ་པོ་ལ་གདམས་སོ༔ ཡང་ཞུས་པ༔ ཀྱཻ་སློབ་དཔོན་ཆེན་པོ་
221

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ལགས༔ བསྙེན་བསྒྲུབ་ཀྱི་དུས་སུ་དྲེགས་པ་ཅན་གང་ཡང་རྣལ་འབྱོར་པ་ཉམས་ 
དྲོད་ཆེ་ཆུང་གིས་གྲུབ་མ་གྲུབ་ཀྱི་རྟགས་ཉམས་རྨི་ལམ་ལ་ཕལ་དུ་བརྟག་འཚལ་ 
ན༔ བསྙེན་པ་མ་སྐྱོལ་བའི་རྟགས་ཇི་ལྟར་མཆི༔ ཏིང་འཛིན་གཡེལ་བའི་རྟགས་ 
ཏིང་འཛིན་ཐང་ལྷོད་ཤོར་ནཿ༔ གཏོར་མ་འདོད་ན་ཇི་ལྟར་མཆི༔ ཞེས་ཞུས་སོ༔ 
དེ་ལ་མ་ཧཱ་གུ་རུས་བཀའ་བསྩལ་པ༔ བསྙེན་པ་མ་རྫོགས་ན་རང་གི་གཞུང་རྟགས་ 
གང་ཡང་མི་འོང་༔ ཏིང་འཛིན་གཡེལ་ན་རྨི་ལམ་དུ་ཐང་སྟོང་ངམ༔ ལུང་སྟོང་ 
དུ་ཕྱིན་པ་རྨིས་འོང་༔ ཤེས་པ་ལ་བྱིན་མ་ཆགས་པ་འོང་༔ ཏིང་ངེ་འཛིན་ལ་ཐང་ 
ལྷོད་ཤོར་ནཿ མདུང་དང་རལ་གྲི་ལ་སོགས་པ༔ དཔྱད་དུ་ཡུ་བ་མེད་པ་ལ༔ མེ་ 
ལོང་མི་གསལ་བལྟས་པ་རྨིའོ༔ གཏོར་མ་འདོད་ན༔ སྟོན་མོ་བྱེད་པ་དང༔ རང་ 
ལ་ཤ་ཆང་འདྲེན་པ་དང་༔ ཟས་ཆར་ཟས་ཚུར་ཟས་བྱེད་པ་རྨིའོ༔ ངོ་ཚ་བསྣོལ་ 
ནས་ཕོ་མཚན་མོ་མཚན་སྟོན་པ་དང་༔ ནུ་མ་སྟོན་ན་གཏོར་མ་འདོད་པ་ཡིན 
རྣལ་འབྱོར་པ་རང་ཡང་གྲོད་པ་སྔར་བས་ཆེ་བ་དང་༔ ཟས་སྐམ་དུངས་དུངས་ 
པ་འདོད་ན་གཏོར་མ་འདོད་པ་ཡིན༔ གཏོར་མ་འདོད་པ་ལ་མ་བྱིན་ན༔ ཕྱུག་
དང་འཁོར་ལ་གོད་ཁ་འོང་བས་གཏོར་མ་ལ་བརྩོན་པར་བྱ་བ་ནི་རྣལ་འབྱོར་པའི་
བར་ཆད་བཟློག་པའི་གདམས་ངག་ཡིན་ནོ༔ ཡང་རྒྱལ་པོས་ཞུས་པ༔ སློབ་ 
དཔོན་ཆེན་པོ་ལགས༔ ལྷ་འདྲེ་གང་ཡིན་ཡང་བསྒྲུབས་ཀྱང་མི་འགྲུབ་པའི་རྟགས་ 
གང་ལགསཿ རང་ཉམས་གྲིབ་ཡོད་པའི་རྟགས་གང་ལགས༔ འཁུ་བཟློག་བྱེད་ 
པའི་བགེགས་ཡོད་པའི༔ གཉེན་པོས་མ་འཆུན་པའི༔ ཟློག་པ་བྱེད་པའི་བར་ 
ཆད་འོང་བའི་རྟགས་གང་ཡིན་ལགས༔ ཞེས་ཞུས་པས༔
གུ་རུས་བཀའ་བསྩལ་པ༔ གླུ་ལེན་པ་དང་༔ རྟ་རྐྱང་གི་ཁྱུ་དང་༔ ལག་རྡུམ་
222

༄༅། །ཟབ་གཏེར་ཆོས་ཀྱི་མཛོད་ཁང་།
དང་༔ ཞ་གྲུམ་དང་༔ འཐུར་དུ་བབ་པ་དང༔ དུད་འགྲོ་དང་༔ གཅན་གཟན་ 
གང་ཡང་རྭ་དང་མཆེ་བ་མེད་པ་དང་༔ རང་གི་གོས་བཤུས་པ་དང་༔ གོས་ཧྲུལ་ 
པོ་གྱོན་པ་རྨིས་ན་ཇི་ལྟར་བསྒྲུབས་ཀྱང་མི་འགྲུབ་པའི་རྟགས་སོ༔ སྒོ་ཁྱི་རང་ལ་ 
ཟ་བ་དང་༔ བྲན་ཁོལ་རང་ལ་མི་ཉན་པ་དང་༔ རང་གི་སྤུན་ཟླའམ༔ དྲུང་ 
པོའམ༔ ཕ་ཁུར་བྱས་པ་རང་ལ་བརྡེག་པ་དང་༔ རྒོལ་བ་དང་༔ ཁྲོ་ཞིང་ཚིག་པ་ 
རྨིས་ན་ལྷ་འདྲེའི་འཁུ་བཟློག་འོང་བའི་རྟགས་སོ༔ ཡུགས་ས་ཕོ་མོ་དང་༔ མཛེ་ 
ཕོ་དང་༔ མྱ་ངན་བྱེད་པ་དང་༔ ཁ་བ་དང༔ ཆར་པ་དང་༔ བུ་ཡུག་དང༔ 
འདམ་རྫབ་དང་༔ འཚུབ་མ་རྨིས་ན་ཉམས་གྲིབ་དང་མི་གཙང་བ་ཕོག་པའི་ 
རྟགས་སོ༔ བདག་གཞན་གྱིས་དད་པ་དང་༔ རྒྱབ་པ་དང་༔ གཡང་ཟ་བ་ལ་ 
ཕྱིན་པ་དང་༔ བརྡབས་པ་དང་༔ ཡང་ཡང་བུབ་པ་དང་༔ རང་མཚོན་རང་ལ་ 
ཟུག་པ་རྨིས་ནཿ བཟློག་པ་བྱེད་པའི་རྟགས་སོ༔ རྐང་ལག་ཆད་པ་དང་༔ ཞིང་ 
འཐུང་འཕྲོ་ལ་ལུས་པ་དང་༔ སོ་ཐོན་པ ལས་བྱེད་འཕྲོ་ལ་ལུས་པ་རྨི་ན་བར་ 
ཆད་འོང་བའི་རྟགས་སོ༔ རང་གི་ཇོ་བོ་དང་༔ རྗེ་དཔོན་དང་༔ བླ་མ་དང་༔ 
སློབ་དཔོན་དུ་བྱས་ནས་རང་ལ་རྒོལ་བ་རྨི་ན་ལྷའི་གཉེན་པོས་མ་ཆུན་པའི་རྟགས་ 
སོ༔ རྟགས་འདི་རྣམས་ནི་དེ་ལས་འདྲེས་ལས་རང་གི་ཉམས་ཀྱིས་ཀྱང་ཤེས་པར་ 
བྱའོ༔ གསུངས་སོ
ཡང་ཞུས་པས་མ་ཧཱ་གུ་རུས་བཀའ་བསྩལ་པ༔ སྔགས་མ་ཚང་བ་ནི་རྟགས་གང་ 
ལགས༔ རྫས་མ་ཚང་པའི༔ ལས་སྔགས་ཆད་པའི༔ རྫས་ལ་ལྷག་ཆད་དང་བོ་ 
ཟག་བྱུང་བའི་རྟགས་གང་ལགས༔ ཞེས་ཞུས་པས༔ མ་ཧཱ་གུ་རུས་བཀའ་བསྩལ་པ༔ 
སྔགས་མ་ཚང་བ་ནི རྨི་ལྟས་སུ་རྟ་ལ་སྒ་སྲབ་མེད་པ་དང་༔ མཚོན་ཡུ་བ་མེད་
223

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
པ་དང་༔ མཚོན་ཁ་ཆག་པ་དང༔ སྡོང་པོ་ཡལ་ག་མེད་པ་བྱུང་ན་སྔགས་མ་ 
ཚང་བའི་རྟགས་ཡིན༔ ལས་བྱེད་པ་ལ་འགྲོ་བའི་ལག་ཆ་མེད་པ་དང་༔ ཕྲེང་ 
ཐག་ཆད་པ་དང་༔ མི་ལ་ལས་བཅོལ་བས་མི་ཉན་པ་དང་༔ ཁང་སྟོང་སྣོད་སྟོང་ 
པ་རྨི་ན་རྫས་མ་ཚོགས་པ་ཡིན་ནོ༔ ལས་སྔགས་ཆད་ན་མདའ་མདེའུ་མེད་པ་ 
དང་༔ གྲི་སོ་མེད་པ་དང་༔ མཚོན་ཆ་རྩེ་ཆག་པ་དང་༔ གྲོག་པོ་སྟོང་པ་རྨིས་ན་ 
ལས་སྔགས་ཆད་པ་ཡིན་ནོ༔ སྔགས་ནོར་ན་རང་ལ་སློབ་དཔོན་གྱི་རྒོལ་བ་དང་༔ 
ཨ་ཙ་ར་རྒྱ་སྐད་དུ་སྨྲ་བ་དང་༔ བདག་ལ་ཆེ་གེ་མོས་ཕྲིན་བསྐུར་བ་རྨིས་ན་སྔགས་ 
འབྲུ་ནོར་བ་ཡིན་ནོ༔ རྫས་ལ་ལྷག་ཆད་བྱུང་བ་རྫས་གྱག་ན༔ ཀ་ཅ་གཏོར་བ་ 
དང་༔ སྣོད་ཞབས་མེད་པ་དང་༔ ཕྱི་ས་རང་གིས་བཏང་བ་རྨིས་ན་རྫས་ཡོད་ 
པ་གཏོར་བ་ཡིན་ནོ གཞན་ཡང་རང་ཁྱིམ་གྱི་ལུད་སྟོན་པ་དང་༔ ཁྲུས་བྱས་པ་ 
དང་༔ འཕུར་ནས་ནམ་མཁའ་ལ་ཕྱིན་པ་དང་༔ གོས་སྦྱིན་པ་རྨིས་ན་ནོར་ཆུང་ 
ངུ་འགྲོ་བ་ཡིན་ནོ
ཡང་མངའ་བདག་གིས་ཞུས་པ༔ སློབ་དཔོན་ཆེན་པོ་ལགས༔ སྔགས་བདག་ 
བཀའ་ཉན་པའི་རྟགས་གང་ལགས༔ ལས་ལ་ཆུད་པའི ལས་གྲུབ་པའི༔ སྔགས་ 
ལ་སོ་བརྟགས་རན་པའི་རྟགས་གང་ལགས༔ ཞེས་ཞུས་པས༔ མ་ཧཱ་གུ་རུས་ 
བཀའ་བསྩལ་པ༔ སྔགས་བདག་བཀའ་ཉན་པའི་རྟགས༔ བསྙེན་སྒྲུབ་ནས་གང་ 
བཤད་པའི་སོ་སོའི་རྟགས་ཐོགས་མེད་དུ་ཕེབས་པར་བྱུང་ན་ཉན་པའི་རྟགསཿ
གཞན་ཡང་བདག་ལ་མིས་ཕྱག་འཚལ་བ་དང་༔ འབངས་མང་པོ་རང་གི་འཁོལ་བ་ 
དང་༔ དུད་འགྲོ་གར་དེད་འགྲོ་བ་དང༔ རྟ་སྒ་སྲབ་ཅན་ལ་ཞོན་ནས་རྒྱུག་པ་ 
དང་༔ གྱེན་ལ་ན་ར་ར་ཡར་འཛེག་པ་དང་༔ རི་མཐོན་པོའི་ཁར་ཕྱིན་པ་རྨིས་ན་
224

༄༅། །ཟབ་གཏེར་ཆོས་ཀྱི་མཛོད་ཁང་།
སྔགས་བདག་བཀའ་ཉན་པའི་རྟགས་སོ༔ ལས་ལ་ཆུད་པའི་རྟགས་ནི༔ ཤིང་ 
བཅད་པ་དང་༔ མཁར་བཤིག་པ་དང་༔ སྒྱོགས་བརྒྱབ་པ་དང་༔ དམག་དྲངས་ 
པ་དང༔ གཡུལ་འགྱེད་པ་དང་༔ ཕྱུགས་བསད་པ་དང་༔ རྔོན་པ་བྱས་ནས་རི་ 
དྭགས་བསད་པ་དང་༔ དགྲ་དངོས་བསད་པ་རྨིས་ན་ལས་ལ་ཆུད་པའི་རྟགས་ 
སོ༔ ལས་ཟིན་པའི་རྟགས་ནི༔ སྡོང་པོ་འགྱེལ་བ་དང་༔ ཞིང་རྨོས་པ་དང་༔ སྙིང་ 
ཟོས་པ་དང་༔ སྲོག་རྩ་གཏུབས་པ་དང་༔ ཤ་བཙོས་པ་ཟོས་པ་རྨིས་ན་ལས་ཟིན་ 
པའི་རྟགས་སོ༔ སྔགས་ལ་སོ་བརྟགས་རན་པའི་རྟགས་ནི༔ བདག་ལ་མཚོན་ཆ་ 
གཏོད་པ་དང་༔ གྲི་དང་མདུང་བརྡུང་བ་དང་༔ མདའི་མདེའུ་མང་པོ་གཏིར་ 
བ་བྱུང་ནཿ༔ སྔགས་ཀྱི་ངར་སོ་གདགས་ཤིང་དྲག་པོའི་ལས་ཀ་བྱ་རན་པའི་རྟགས་ 
སོ ཞེས་གུ་རུས་རྒྱལ་པོ་ལ་གསུངས་སོ༔ ཐུགས་རྗེ་ཅན་གྱི་པདྨ་འབྱུང་གནས་ 
དང་༔ ལས་འཕྲོ་ཅན་གྱི་རྒྱལ་པོ་ཆེན་པོ་གཉིས༔ སྨོན་ལམ་སྟོབས་ཀྱིས་བསམ་ 
ཡས་མཆིམས་ཕུར་མཇལ༔ འདི་འདྲ་གདམས་པ་ཞུས་ལན་ངོ་མཚར་ཆེ གསང་ 
སྔགས་སྤྱོད་པ་རྣམས་ལ་ལྡེ་མིག་ཡིན རྗེས་ཀྱང་གཞན་ལ་མི་སྤེལ་གཏེར་དུ་ 
སྦས༔ ཕུང་པོ་རི་བོ་ཆེ་ལ་བཀའ་རྒྱས་བཏབ༔ རྩེ་ལྷ་རྩེ་སྨན་ཁྱོད་ཀྱིས་བྱ་ར་གྱིསཿ 
ལན་གཅིག་དུས་ཀྱི་ཐ་མར་བབ་པ་ན༔ སྐལ་ལྡན་ལས་འཕྲོ་ཅན་གྱིས་རྙེད་པར་ 
ཤོགཿ དུམ་པ་རྒྱ་ཡིས་གཏེར་ནས་བཏོན་ནོ༔ དེ་ནས་རིམ་པར་བརྒྱུད་པའོ༔ 
ལུང་རིན་པོ་ཆེ་གསེར་གྱི་ཐུར་མ་ཞེས་བྱ་བ་རྫོགས་སོ
225

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཚོུ༔ རྡོ་རྗེ་ཕག་མོའི་ཟབ་ཁྲིད་ལས ཨུ་རྒྱན་གྱི་ཞལ་གདམས་ 
ནོར་བུའི་ཕྲེང་བ་བཞུགས༔
23hats0sinཤོvaBPul བདེ་ཆེན་པདྨ་ཧེ་རུ་ཀ་ལ་ཕྱག་
འཚལ་ལོ བསམ་ཡས་འཆིང་ཕུའི་གནས་སུ་བདག་མཚོ་རྒྱལ་གྱིས་གུ་རུ་ལ་ 
ཞུས་པ༔ མ་ཧཱ་གུ་རུ་ཆེན་པོ་ལགས༔ རྩ་རླུང་གི་གདམས་པ་འདི་རྣམས་ལ༔ ད་ 
དུང་ཞལ་གྱི་གདམས་པ་ཡང་དག་པ་ཞིག་གནང་བར་མཁྱེན ཁྱད་པར་སྲོག་ 
རྩོལ་གྱི་རླུང་དབུ་མར་འཇུག་པ་གནད་ཆེ་བར་འདུག་པས༔ དབུ་མར་ལུས་ 
གནད་གང་གི་སྟེང་ནས་འཛུདཿ རླུང་གནད་གང་ཟབ་ཞུས་པསཿ༔ གུ་རུས་ 
བཀའ་བསྩལ་པ༔ མཚོ་རྒྱལ་རྩ་རླུང་གི་གནད་ལ་ལུས་གནད་དང་རླུང་གནད་ 
འདི་ལྟར་བྱེད་དགོས་གསུངས་ནས༔ ཐོག་མར་བུམ་ཆེན་གྱི་ཞལ་གདམས་ནི༔
ལུས་སྐྱིལ་ཀྲུང་དང་ལྡན་པར་བྱས༔ ལག་གཉིས་པུས་མོ་ལ་བཀབ་ལ༔ རླུང་
གཡས་སུ་དྲག་པོ་གསུམ་འབུད༔ གཡོན་དུ་དྲག་པོ་གསུམ་འབུད༔ གཉིས་
མཉམ་དུ་དྲག་པོ་གསུམ༔ དེ་ནས་དྲག་ལ་རྩུབ་པར་བརྔུབས་ཏེ༔ མགོ་བོ་གཡོན་
ནས་གཡས་ཀྱི་ཕྱོགས་ལ་བསྐོར་ཏེ༔ མདུན་དུ་བཅག་པའི་ཚུལ་གྱིས་ལྟེ་འོག་ཏུ་ 
དྲག་ཏུ་བསྣན༔ དམིགས་པ་རྩ་དབུ་མའི་སྣ་འཛོམས་གསུམ་ལ་གཏད་པས 
རླུང་རྩོལ་མེད་དུ་དབུ་མར་ཚུད༔ འཛོམས་གསུམ་དེ་ནི་ཡུམ་ཆེན་མོ་ཤེས་རབ་ 
ཀྱི་ཕ་རོལ་ཏུ་ཕྱིན་པའི་གནས་ཡིན་ཏེ༔ དེར་རླུང་སེམས་ཟིན་པ་ཤེས་པ་རྟོག་ 
མེད་ནམ་མཁའ་སྤྲིན་དངས་པ་ལྟ་བུའི་ཉམས་འཆར་རོ༔ དེའི་ཐུན་མཚམས་
226

༄༅། །ཟབ་གཏེར་ཆོས་ཀྱི་མཛོད་ཁང་།
ཐམས་ཅད་དུ་རླུང་བུམ་པ་ཅན་ལ་སྦྱང་བ་ཁག་ཆེ༔ བུམ་པ་ཅན་དེ་ཡང་སྐྱེས་ 
པ་དར་མ་ནད་མེད་པའི་རླུང་ཁུག་པ་རེ་ལ་ཚད་བཟུང་སྟེ ལུས་གནད་རླུང་ 
གནད་དམིགས་པའི་གནད་རྣམས་སྔར་དང་འདྲ་བ་ལ༔ གྲངས་སུམ་ཅུ་རྩ་གཉིས་ 
ཆུང་ངུ་དང༔ དྲུག་ཅུ་རྩ་བཞི་འབྲིང་པོ་དང༔ བརྒྱ་དང་ཉི་ཤུ་རྩ་བརྒྱད་ཆེན་པོ་ 
སྟེ༔ རྒྱུད་ལས༔ ཐ་མ་སུམ་ཅུ་རྩ་གཉིས་ཏེ༔ དེ་ལས་ཉིས་འགྱུར་འབྲིང་པོ་ཡིནཿ 
སུམ་འགྱུར་མཆོག་ཏུ་བཤད་པའོ༔ ཞེས་གསུངས་པས༔ ཐོག་མར་སུམ་ཅུ་རྩ་ 
གཉིས་ལ་བསླབ༔ དེ་ནས་ཉིས་འགྱུར༔ དེ་ནས་སུམ་འགྱུར་ལ་བསླབ་པར་བྱའོ༔ 
རླུང་གི་འཛིན་ཚུལ་ཀྱང་དང་པོར་རླུང་བཟུང་བས༔ སྔར་གྱི་རླུང་ལམ་རྒྱུ་བའི་ 
རྩ་རྣམས་ཁེངས་པ་དང༔ མི་བདེ་ལོག་པའི་སྣང་བ་འཆར༔ དེ་ལ་གཉེན་པོ་ 
དྲག་པོས་རྔུབས་ཆུང་གཅིག་བྱས་ཏེ་ལུས་བརྡབ་པ་དང༔ སྤྲུག་པ་བྱས་ཏེ་སླར་ 
ཡང་མནནཿ དེ་ལ་མི་བདེ་བའི་རྣམ་པ་སྐྱེས་དུས༔ སླར་ཡང་རྔུབས་ཆུང་བྱས༔ 
རྡེབ་པ་དང་དཀྲུག་པ་ལ་སོགས་བྱེད༔ དེས་ནི་སྣོད་དུ་འབྲུ་ལ་སོགས་པ་བླུགས་ 
ཏེ་དབྱུག་པས་གསིགཿ༔ སྣོད་དེ་སྟབས་སྤྲུགས་བྱས་པས༔ སྣོད་ཀྱི་གཉེར་འཁུམ་ 
མེད་པར་སྣོད་ཁེངས་པ་དང་འདྲ་བར རྩ་གནས་རྙིང་པ་རྣམས་སུ་རླུང་གིས་ 
ཁེངས་པ་དང༔ བརྡབ་སྤྲུགས་དང་རྔུབས་ཆུང་གིས་གནན་ཏེ༔ རླུང་ཕྱིར་མ་ 
བཏང་བར་གཉེན་པོའི་སྟོབས་དྲག་ཏུ་བསྐྱེད་པས༔ རླུང་རྒྱུ་བའི་གནས་ཚོམ་སྟེ 
ལུས་ལ་སྔར་རླུང་མི་རྒྱུ་བའི་རྩ་ཞ་བ་དང༔ འཁུམས་པ་དང་༔ སྐམ་པ་རྣམས་ཀྱི་ 
ནང་དུ་རླུང་འཇུག༔ རླུང་དང་མཉམ་དུ་ཁམས་དངས་མ་འཇུག་པས༔ བདེ་བ་ 
ལུས་ལ་འབར༔ མཐོང་སྣང་དུ་གཟའ་དང༔ སྐར་མ་དང༔ ཉི་ཟླ་འཆར་བ་ལ་ 
སོགས་པ་རྨི༔ དེ་ཡང་དབུ་མ་མཆོག་མ་ཡིན་པས་མཐོང་ཉམས་དེ་དག་མི་བརྟན༔
227

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
སླར་ཡང་རླུང་མི་གཏོང་བར་ནང་དུ་རྔུབས་ཤིང༔ བརྡབས་པས་རླུང་རོ་རྐྱང་གི་ 
ལམ་ལ་བརྒྱུད་དེ༔ དབུ་མའི་མར་སྣ་ཆའི་འཕོངས་ལྟ་བུ་ནས་ཞུགས༔ རྩ་དབུ་ 
མའི་ལམ་ལ་འཇུག་པས༔ ས་དང་པོའི་རྟོགས་པ་ཕྱིན་ཅི་མ་ལོག་པ་སྐྱེའོ༔ ཞུགས་ 
གནས་ཐ་ཚིག་གསུམ་གྱི་རྟགས་རེ་རེ་འཆར་བ་ལས༔ རྩ་དབུ་མའི་མདུད་པ་ 
དང་པོ་ཞིག་སྟེ༔ རླུང་ཞུགས་པ་ལས༔ ས་དང་པོའི་ཡོན་ཏན་སྐྱེ དེར་རླུང་ 
སེམས་གནས་པས༔ ས་གཉིས་པའི་ཡོན་ཏན་སྐྱེ༔ དེར་རླུང་སེམས་ཐམས་ཅད་ 
ཐིམ་པས༔ གཟུང་འཛིན་གྱི་རྟོག་ཚོགས་མཁའ་ལྟར་དག མཁྱེན་པའི་ཡོན་ 
ཏན་མཐའ་དག་རྒྱས་པའོ༔ གནས་སྐབས་སུ་འང་ཚེ་རིང་ཞིང་ནད་དཀོནཿ ལུས་ 
བདེ་ཞིང་རླུང་ལྟར་མགྱོགས་པ་ལ་སོགས་པའི་ཡོན་ཏན་ནི༔ རླུང་བུམ་ཆེན་ 
གནད་དུ་བསྣུན་པའི་ཡོན་ཏན་ཡིན་ནོ དེས་ན་རླུང་ཐམས་ཅད་ཀྱི་ཡོན་ཏན་ 
བུམ་ཆེན་ལ་བརྟེན་ནས་སྐྱེ་དགོས་པས༔ མཚོ་རྒྱལ་རླུང་བསྒོམ་པ་ཐམས་ཅད་ 
བུམ་ཆེན་ལ་གནད་དུ་སྣུན་ཅིགཿ
ཡང་མཚོ་རྒྱལ་གྱིས་ཞུས་པ༔ གུ་རུ་རིན་པོ་ཆེ༔ རླུང་བུམ་ཆེན་ལ་ཡོན་ཏན་ 
བསམ་གྱིས་མི་ཁྱབ་པ་བཞིན་དུ༔ བར་རླུང་ལྟེ་བའི་ཐད་ཀར་རྒྱོང་པ་འདི་ལ་ 
ཡང༔ བྱེད་ཚུལ༔ ཕན་ཡོན༔ གནད་ཇི་ལྟ་བུ་གཅིག་ཡོད་གསུང་དུ་གསོལ༔ 
ཞེས་ཞུས་པས༔ གུ་རུས་བཀའ་བསྩལ་པ༔ མཚོ་རྒྱལ་ཉོན་ཅིག༔ ལུས་སྐྱིལ་ཀྲུང་ 
དང་ལྡན་པའི་སྒོ་ནས༔ འོག་རླུང་གི་སྦྱོར་བ་ཅུང་ཟད་རྔུབས༔ སྟེང་རླུང་ཅུང་ 
ཟད་མནནཿ བར་ལྟེ་བ་ཐད་ཀར་རྒྱོང་པའི་རྣལ་འབྱོར་ནི༔ ཡེ་ཤེས་རང་སར་ 
གནས་པའི་རླུང་སྦྱོར་ཡིན་ཏེ༔ ལུས་བསྐྱེད་རིམ་བསྒོམ་པ་དང༔ སེམས་འོད་ 
གསལ་བསྒོམ་པ་སོགས་པ་གང་གིའང་གྲོགས་སུ་འགྲོ༔ ཐིག་ལེ་འཛིན་འདྲེན་
228

༄༅། །ཟབ་གཏེར་ཆོས་ཀྱི་མཛོད་ཁང་།
དགྲམ་གསུམ་ཐམས་ཅད་ཀྱང་ངང་གིས་འགྲུབ་པའི་རླུང་སྦྱོར་ཡིན༔ གཟུང་ 
འཛིན་གྱི་རྟོག་ཚོགས་ཀྱང་ངང་གིས་འགག༔ རིག་པ་བྱིང་རྨུགས་རྒོད་གསུམ་ 
གྱི་སྐྱོན་དང་བྲལཿ༔ མིག་འགྲིབ་པ་ལ་སོགས་པའི་དབང་པོ་ལ་སྐྱོན་མི་འབྱུང༔ 
བད་ཀན་དང་མཁྲིས་པའི་ནད་ཀྱིས་མི་ཚུགས༔ ཕོ་བ་སྦོས་ཁྲོག་ངང་གིས་སེལ༔ 
རིམས་ནད་ལ་སོགས་འགོ་བའི་ནད་རྙིང་པ་འབྱང༔ སོ་ཡ་མི་འབྱུང༔ ཚེ་ཉི་ཟླ་ 
དང་མཉམ་པའི་རླུང་སྦྱོར་ཡིན་པས༔ རང་ལུས་ཡི་དམ་ཀྱི་ལྷར་གསལ༔ ལུས་ 
ཀྱག་ཀྱོག་དང་ཡ་ཡོ་མེད་པར༔ རླུང་ལྟེ་བའི་འོག་ཏུ་ཆིར་ཏེ་བརྒྱང༔ མིག་བར་
སྣང་ལ་ལྟ་སྟངས་ཧར་རེ་བཞག༔ ཤེས་པ་ཀ་དག་གི་ངང་ལ་འཇོག་པ་ནི༔ ཡེ་
ཤེས་ཆེན་པོའི་རླུང་སྦྱོར་ཞེས་ཀྱང་བྱ༔ འཁོར་འདས་ཤན་འབྱེད་པའི་རླུང་སྦྱོར་
ཞེས་ཀྱང་བྱ སེམས་དང་རིག་པ་འབྱེད་པའི་རླུང་སྦྱོར་ཞེས་ཀྱང་བྱ༔ རླུང་སྦྱོར་ 
འདིའི་དུས་སུ་སྐྱེད་ཅུང་ཟད་ཉག་བྱས༔ ལྟེ་བ་ཐད་ཀར་བརྒྱངས༔ རྔུབ་དགང་ 
རླུང་གི་ལས་ཐམས་ཅད་ཀྱི་དུས་སུ་ཡང་ཕྱིར་རྒྱོང་བའོ༔ རྩེ་གཅིག་ཏུ་འདི་ལ་ 
གནད་དུ་བསྣུན་པས༔ སྟེང་འོག་གི་རླུང་ཡང་ངང་གིས་འདྲེན༔ འདིའི་དུས་ 
ཐམས་ཅད་དུ་ལྟེ་བ་ཐད་དཀར་བརྒྱང་བའོ༔ དྲན་པའི་རྟེན་དུ་ཡང་ལྟེ་བ་བརྒྱངས་
ཏེ་བྱེད༔ ཡི་དམ་ཀྱི་ལྷ་བསྒོམ་ཡང་ལྟེ་བ་ཐད་དཀར་བརྒྱངས་ནས་བསྒོམ༔ སྙིང་ 
པོའི་བཟླས་བརྗོད་བྱེད་ཀྱང་ལྟེ་བ་ཐད་ཀར་བརྒྱངས་པའི་ངང་ནས་འདྲེན༔ ཆོས་ 
ཉིད་རྣམ་པར་མི་རྟོག་པའི་ཡེ་ཤེས་བསྒོམ་ཡང་ལྟེ་བ་ཐད་དཀར་བརྒྱངས་ནས་
བསྒོམ༔ འགྲོ་འཆག་ཉལ་འདུག་ལ་སོགས་ཏེ་སྤྱོད་ལམ་རྣམ་པ་བཞི་གང་གི་ 
དུས་སུ་ཡང༔ གསང་བ་ཡེ་ཤེས་ཆེན་པོའི་རླུང་སྦྱོར་འདི་དང་མ་བྲལ་བར་བྱའོ༔
ཡབ་ཀྱིས་ཡུམ་མཚན་ལྡན་བརྟེན་པའི་དུས་སུ་ཡངཿ༔ གསང་བ་ཡེ་ཤེས་ཆེན་
229

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
པོའི་རླུང་སྦྱོར་འདིའི་ངང་དང་མ་བྲལ་བར་བྱའོ༔ ཡུམ་གྱིས་ཡབ་བརྟེན་པའི་ 
དུས་སུ་ཡང༔ གསང་བ་ཡེ་ཤེས་ཆེན་པོའི་རླུང་སྦྱོར་གྱི་ངང་ནས་བྱ༔ འདི་ནི་ཚེ་ 
སྒྲུབ་ཀུན་གྱི་མཆོག་ཡིན་པས་འདི་ལ་གནད་དུ་སྣུན་ཅིག་མཚོ་རྒྱལ་གསུངས༔ 
ཡང་མཚོ་རྒྱལ་གྱིས་ཞུས་པས༔ མ་ཧཱ་གུ་རུ་ལགས༔ འཛིན་འདྲེན་དགྲམ་གསུམ་ 
གྱི་ནང་ནས་གཙོ་གང་ཆེ༔ དབབ་བཟུང་བཟློག་དགྲམ་གྱི་ནང་ནས་གང་གནད་
ཆེ༔ ཞུས་པས༔
བཀའ་བསྩལ་པ༔ ཉོན་ཅིག༔ འཛིན་འདྲེན་དགྲམ་གསུམ་གྱི་ནང་ནསཿ ལྟ་ 
བ་ཀ་དག་གི་ངང་ལ་སྙོམས་པར་འཇོག་པ་གནད་ཆེ༔ ཀ་དག་ལ་རྩེ་གཅིག་ཏུ་
གནས་ནུས་ན༔ འཛིན་འདྲེན་དགྲམ་གསུམ་རྩོལ་མེད་དུ་འགྲུབ་པའི་གནད་ 
ཡིན༔ ཀ་དག་གི་གནད་མ་ཤེས་པར་དམིགས་པ་མཚན་མ་ཅན་གྱི་སྒོ་ནས༔ འཛིན་
འདྲེན་དགྲམ་གསུམ་གང་བྱས་ཀྱ༔ དམིགས་པ་གང་གཏད་དུ་རླུང་འགྲིལཿ 
དེར་ཐིག་ལེ་འགྲིལ་འགྲོ་བས༔ ཕུགས་ནད་དང་གེགས་མང་བའི་རྒྱུ་མཚན་དེ་ 
ཡིན༔ མཚོ་རྒྱལ་འཛིན་འདྲེན་དགྲམ་གསུམ་གང་བྱེད་ཀྱང་ཀ་དག་ལྟ་བའི་རྩིས་ 
ཟིན་པ་གནད་ཆེ༔ ཡུམ་ཕྱག་རྒྱ་དང་སྙོམས་པར་སྦྱོར་བའི་ཚེ༔ ཀ་དག་ལྟ་བའི་ 
རྩིས་མ་ཟིན་ན༔ འདོད་ཆགས་རང་རྒྱུད་པར་འཆོར་བས༔ ཐིག་ལེ་རི་གཟར་གྱི་ 
རྦབ་ལྟར་འཆོར་བའི་ཉེན་ཡོད་པས༔ ཀ་དག་ལྟ་བའི་རྩིས་ཟིན་པ་གལ་ཆེ༔ འབེབས་ 
པའི་དུས་སུ་ཡང༔ རུས་སྦལ་གྱི་ནུར་འགྲོས་ལྟར་འཕྲོ་འདུ་ལྷོད་རྩ་དང་བཅས་ 
ཏེ་དགུལ༔ བདེ་ཤིག་བྱུང་བའི་དུས་བདེ་བ་རང་ངོ་ཤེས་པར་བྱས་ཏེ༔ ཤེས་པ་ 
ཀ་དག་གི་ངང་དུ་ལྷོད་དེ་འཇོག་པ་གནད་ཆེ༔ འདི་ནི་འདོད་ཆགས་ཐུག་ཕྲད་ཀྱི་ 
གདམས་པ་ཟབ་པའི་གནད་དོ༔ འཛིན་པའི་དུས་སུ་ཡང༔ ལ་ལ་དག་འོག་རླུང་
230

༄༅། །ཟབ་གཏེར་ཆོས་ཀྱི་མཛོད་ཁང་།
རྔུབས༔ གསུས་པ་སྒལ་པ་ལ་སྦྱར༔ གླིང་བཞི་རི་བོའི་ངོས་སུ་བསྡུ༔ མིག་གྱེན་ལ་ 
བཟློགཿ༔ ལྕེ་རྐན་ལ་སྦྱོར་ཞེས་པ་འདུག་སྟེ དེ་ནི་འདྲེན་གྱི་གནད་དུ་ཟབཿ༔ 
འཛིན་པའི་འཕྲོ་འདུ་མ་ཡིན འཛིན་པ་ནི་རབ་ལུས་སེམས་ཁོང་གློད༔ ལུས་ 
རྩབ་རྩུབ་དང་དགྱེ་རྒུརམི་བྱ༔ རིག་པ་ཀ་དག་གི་ངང་དུ་བཞག་པས༔ རྩོལ་
མེད་དུ་ཟིན་པ་ལ་ཐེ་ཚོམ་མེད་དོ༔
འབྲིང་རླུང་གི་འཛིན་པ་ནི༔ འོག་རླུང་རང་སར་སློད༔ བར་རླུང་ཐད་ཀར་ 
བརྒྱངས༔ དམིགས་པ་གཙུག་ཏོར་མཆོག་ཏུ་བལྟ་བ་གནད་ཟབ༔ འདྲེན་པ་ནི་ 
སྦྱོར་བ་དྲུག་ལྡན་གྱི་རླུང་སྦྱོར་ལ་གནད་དུ་བསྣུན་པ་ཟབ༔ དགྲམ་པ་ལ་ལུས་ 
གཡང་མོའི་བལ་ལྟར་སྤྲུག་ཅིང་རྡོ་རྗེ་རྦ་རླབས་ལ་གནད་དུ་བསྣུན་པ་ཟབ༔ ཐུན་ 
མོང་དུ་ལྟ་བ་ཀ་དག་གི་བཙན་ས་ཟིན་པ་གནད་དུ་ཟབ་གསུངསཿཡང་མཚོ་
རྒྱལ་གྱིས་ཞུས་པ༔ མ་ཧཱ་གུ་རུ་ལགསཿ ཕོ་མོ་སུ་ཡིན་ཀྱང་ལས་ཀྱི་བདེ་ 
བརྟེན་ན་ཚེ་རིང་གསུང་བར་འདུག་པས༔ ལས་ཀྱི་ཕྱག་རྒྱ་ལ་བརྟེན་པའི་ཚེ་ 
སྒྲུབ་ལུགས་ཤིག་ཞུ་ཞུས་པསཿས༔ བཀའ་བསྩལ་པ༔ ཉོན་ཅིག༔ སྤྱིར་ཁམས་ 
དངས་མ་ཉམས་ཤིང་གོང་འཕེལ་དུ་རྒྱས་པ་རང་ཚེ་སྒྲུབ་ཀྱི་རྩ་བ་ཡིན༔ དགོས་ 
སུ་འདི་ལ་བརྟེན་པའི་ཚེ་སྒྲུབ་ཐབས་ནི སྐད་ཅིག་གིས་རང་ཉིད་བཅོམ་ལྡན་
འདས་མགོན་པོ་ཚེ་དཔག་མེད་པ་སྐུ་མདོག་དཀར་པོ་ཞལ་གཅིག་ཕྱག་གཉིས་
པ༔ ཕྱག་ན་ཚེའི་བུམ་པ་བསྣམས་པ༔ ལོངས་སྤྱོད་རྫོགས་སྐུའི་རྒྱན་གྱིས་བརྒྱན་ 
པ་བསྐྱེདཿ༔ དེའི་པང་དུ་ཡུམ་ཕྱག་རྒྱ་དེ ལྷ་མོ་གོས་དཀར་མོ་སྐུ་མདོག་དམར་ 
མོ ཕྱག་ན་ཚེའི་བུམ་པ་བསྣམས་པ༔ ལོངས་སྤྱོད་རྫོགས་སྐུའི་རྒྱན་གྱིས་བརྒྱན་ 
པ༔ ཡབ་ལ་འཁྱུད་པ༔ ཡབ་ཀྱི་སྤྱི་བོར་ཟླ་བའི་དཀྱིལ་འཁོར་གྱི་སྟེང་དུ༔ ཚེ་
231

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
དཔག་མེད་དཀར་པོ་ཚོན་གང་བ་གཅིག་བསྐྱེད༔ ཡུམ་གྱི་ལྟེ་བར་ཉི་མའི་ 
དཀྱིལ་འཁོར་གྱི་སྟེང་དུ༔ ཚེ་དཔག་ཏུ་མེད་པ་དམར་པོ་ཚོན་གང་བ་གཅིག་ 
བསྐྱེད༔ དེའི་ཐུགས་ཀའི་ཧྲཱིཿ༔ཡིག་ལས་འོད་ཟེར་དཔག་ཏུ་མེད་པ་འཕྲོས༔ ཕྱི་ 
སྣོད་ཀྱི་འཇིག་རྟེནཿ༔ ནང་བཅུད་ཀྱི་སེམས་ཅནཿ བླ་མ་ཡི་དམ་མཁའ་འགྲོ་ 
རྣམས་ཀྱི་ཚེ་བཅུད༔ ཚེ་ལ་དབང་བའི་རིག་འཛིན་རྣམས་ཀྱི་བྱིན་རླབས་དང་ 
ཐུགས་རྗེ་ཐམས་ཅད༔ ཚེ་བཅུད་དུ་ཡུམ་གྱི་ལྟེ་བའི་ཚེ་དཔག་མེད་ཀྱི་བུམ་པར་ 
བསྡུས༔ རང་ཉིད་ཚེ་དཔག་མེད་ཡབ་ཡུམ་གྱི་བདེ་བའི་སྦྱོར་བསཿ ཡུམ་གྱི་ལྟེ་ 
བའི་ཚེ་དཔག་མེད་ཀྱི་བུམ་པར་ཁོལ༔ ཚེའི་བདུད་རྩི་ལུད༔ རྩ་ཁ་ཁ་མུ་ཁའི་ 
སྣ་རྩེར་བབས༔ རང་གི་གསང་བའི་རྡོ་རྗེའི་བུ་ག་ལ་ཡི་གེ་ཧཱུཾ་གི་རྣམ་པར་དྲངས༔
སྤྱི་བོའི་ཚེ་དཔག་ཏུ་མེད་པ་དཀར་པོ་ལ་མཆོད་པ་ཕུལ བདེ་བས་མཉེས་པར་ 
བསམ༔ ཡུམ་གྱི་དངས་མ་དམར་པོ་དེ་ཡོངས་སུ་སྨིན་པ་ལས༔ ཡུམ་དམར་ 
མོའི་རང་བཞིན་དུ་གྱུར་ནས་ཡབ་ལ་འཁྱུདཿ༔ ཡབ་ཡུམ་གཉིས་ཀྱི་མཁའ་གསང་ 
ལས༔ འོད་ཟེར་ལྕགས་ཀྱུའི་ཚུལ་མང་པོ་འཕྲོས༔ ཕྱིའི་འབྱུང་བ་བཞིའི་རོ་ 
བཅུད་ཐམས་ཅད་དང༔ ནང་བཅུད་ཀྱི་སེམས་ཅན་གྱི་ཚེ་སྲོག་གི་བཅུད་ཀྱི་ 
དངས་མ་ཐམས་ཅད་བསྡུས
ཡང་ཚེ་ལ་དབང་བའི་རིག་འཛིན་ཐམས་ཅད་ཀྱི་ཚེ་དང་བསོད་ནམས་ཐམས་ 
ཅད་བསྡུས༔ བཅོམ་ལྡན་ཚེ་དཔག་མེད་ཡབ་ཡུམ་གྱི་གསང་གནས་སུ་བབས་པ་ 
ལསཿཡབ་ཡུམ་བདེ་བ་ལ་བསྐུལ་བའི་འཁྲུལ་འཁོར་ཅུང་ཟད་བསྐྱོད་པསཿ༔ 
ཡབ་ཡུམ་གྱི་མཁའ་གསང་ནས་ཚེའི་བདུད་རྩིའི་ཆུ་རྒྱུན་བབས༔ ཚེའི་བདུད་ 
རྩིའི་ཆུ་རྒྱུན་གྱིས་སྤྱི་བོ་བདེ་བ་ཆེན་པོའི་འཁོར་ལོ་གང་བ་ལ་དམིགས་པ་གཏད༔
232

༄༅། །ཟབ་གཏེར་ཆོས་ཀྱི་མཛོད་ཁང་།
དེ་ནས་ཡང་བདེ་བ་ཅུང་ཟད་བསྐྱོདཿ༔ བདེ་ཤིག་བྱུང་བ་དང༔ མགྲིན་པ་ལོངས་ 
སྤྱོད་ཀྱི་འཁོར་ལོ་དཀར་དམར་ཚེའི་བདུད་རྩིས་གང་བ་ལ་དམིགས་པ་གཏདཿ༔ 
དེ་ནས་ཅུང་ཟད་བསྐྱོད༔ བདེ་ཤིག་བྱུང་བ་དང༔ སྙིང་ཁ་ལྟེ་བ་གསང་གནས་ 
རྣམས་རིམ་གྱིས་ཚེའི་བདུད་རྩིས་གང་བ་ལ་དམིགས་པ་གཏད༔ མཐར་ཡུམ་ 
ལྷ་མོ་གོས་དཀར་མོ་དེ་ཡང་ཚེའི་བདུད་རྩིའི་རང་བཞིན་དུ་དམར་ལྟེམ་གྱིས་ 
ཞུ༔ ཧཱུྃ་ཞེས་པའི་ཡི་གེའི་སྒྲ་ལས་གསང་བ་རྡོ་རྗེའི་བུ་གུར་དྲངས་ཏེ༔ ལུས་ཀྱི་
རྩ་གནས་མ་ལུས་པ་ཀུན༔ ཁམས་སྐྱེ་ཤི་མེད་པ་ཚེའི་བདུད་རྩིའི་ཆུ་རྒྱུན་གྱིས་ 
མེར་ཁེངས༔ རང་སྐྱེ་ཤི་མེད་པ་ཚེ་དཔག་ཏུ་མེད་པའི་ངོ་བོར་གྱུར་པ་ལ་དམིགས་ 
པ་གཏདཿ༔ ཡུམ་དང་བྲལ་བ༔ རླུང་བུམ་ཆེན་ཚར་འགའ་རེ་འཛིན༔ ཤེས་པ་ཀ་ 
དག་གི་ངང་ལ་གཞག༔ ལུས་མ་ལུས་པ་སྤྲུག་ཐོན་པ་རེ་བྱེད༔ རྗེས་བདེ་བའི་ 
ཉམས་མྱོང་ཡང༔ འདི་ནི་གསང་བ་ཡུམ་ལ་བརྟེན་པའི་ཚེ་སྒྲུབ་ཡང་གསང་བླ་ 
ན་མེད་པ་ཡིན་པས༔ ཤིན་ཏུ་གསང་བར་བྱ་ཞིང༔ ཡུམ་ཡང་དམ་ཚིག་དང་ 
ལྡན་པར་བྱའོ༔ དུས་ཀུན་ཏུ་སྲོག་རྩོལ་རླུང་གི་ཉམས་ལེན་ལ་འབད༔ མཁའ་ 
འགྲོ་ལྔས་སྦྱོར་བ་ཡང་ཡང་བྱས་པས༔ ལུས་ཀྱི་རྩ་ཁམས་མི་འཁྲུག་ཅིང༔ བདེ་
བའི་ཉམས་མྱོང་འཕེལ་བའི་གནད་ནི་འདི་ཡིན་པས་མཚོ་རྒྱལ་གྱིས་སེམས་ལ་ 
ཟུངས་ལ་ཉམས་སུ་ལོངས་ཤིགཿ ལུས་ཀྱི་རྩ་ཁམས་མི་འཁྲག་ཅིང༔ ཚེ་རིང་བའི་ 
གནད་ཡིན་ནོ༔ གནམ་གང་ཉིན་པར་རྐང་པའི་མཐིལ་གཉིས་བཀྲུས་ཏེ༔ ཏིལ་
མར་དང་ཙནྡན་དཀར་དམར་གྱིས་བྱུག་པ་བྱའོ༔
དེ་ནས་ཚེས་གཅིག་གཉིས་གསུམ་ཚུན་བྱིན་པ་མན་ལ་གནས་པའི བརླ་ཚོམ་
ཡིན་པས་བྱུག་པ་བྱ༔ གསང་གནས་སུ་ལས་ཀྱི་མཁའ་འགྲོ་ཡབ་ཡུམ་སྦྱོར་བ་
233

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
མཛད་པའི་བདེ་བས༔ གསང་གནས་ཀྱི་འཁོར་ལོ་ཁེངས་པར་བསམས་ཏེ༔ གསང་ 
གནས་ཀྱི་འཕྲུལ་འཁོར་ལ་འབད༔ སྨད་ཀྱི་སྟོབས་རྒྱས་པས་ནད་བཞི་ཉུངཿ༔ ཕྱི་ 
ནང་གི་རྟེན་འབྲེལ་སྣ་ཚོགས་ལ་མཁས་པར་འཆར་རོ༔ ཚེས་བཞི་ལྔ་དྲུག་རྣམས་ 
ལ་དངས་མ་ལྟེ་བར་འདུ་སྟེ ལྟེ་བར་པདྨ་དྷ་ཀི་ཡབ་ཡུམ་སྦྱོར་བ་ལ་དམིགས་ 
ཏེ དཀར་དམར་འདྲེས་པས་ལྟེ་བའི་རྩ་འདབས་གང་བ་ལ་དམིགས་ཏེ ལྟེ་
བའི་འཕྲུལ་འཁོར་ལ་འབད་པས༔ རྒྱལ་བའི་གསུང་རབ་ཡན་ལག་བཅུ་གཉིས་ 
ལ་མ་བསླབས་པར་ཤེས༔ པདྨ་མཁའ་འགྲོ་དབང་དུ་འདུས་པས་ཕྱི་རོལ་ཏུ་ 
བུད་མེད་དབང་དུ་འདུ༔ གསང་བར་དྲོད་དབང་དུ་འདུ༔ བདུན་བརྒྱད་དགུ་ 
རྣམས་ལ་སྙིང་ཁར་འདུས་པའི་དུས་ཡིན་པས༔ སངས་རྒྱས་མཁའ་འགྲོ་ཡབ་ 
ཡུམ་གསལ་གཏབ༔ སྙོམས་པར་ཞུགས་པ་ལ་སོགས་པ་གོང་བཞིན་ནོ༔ དེ་ལྟར་ 
བྱས་པས་ནང་དུ་སངས་རྒྱས་ངྷ་ཀི་དབང་དུ་འདུ༔ ཆོས་དབྱིངས་རྣམ་པར་མི་ 
རྟོག་པའི་ཡེ་ཤེས་རྒྱུད་ལ་སྐྱེ ཕྱི་གཟུང་འཛིན་གྱི་འཁྲུལ་རྟོག་འགགས་པས 
སྨྱོན་པའི་བརྟུལ་ཤུགས་སྤྱོདཿ༔ དེ་ནས་བཅུ་གཅིག་བཅུ་གཉིས་རྣམས་ལ་མགྲིན་ 
པར་འདུ་བའི་དུས་ཡིན་པས༔ རིན་ཆེན་དྷ་ཀི་ཡབ་ཡུམ་གསལ་བཏབ་པ་ལ་ 
སོགས་གོང་བཞིན་ནོ༔ ནང་དུ་རིན་ཆེན་དྷ་ཀི་དབང་དུ་འདུས་པས༔ ཕྱིར་ཟས་ 
ནོར་དབང་དུ་འདུ༔ དེའི་རྟེན་འབྲེལ་གྱིས་སྦྱིན་པ་ཕྱོགས་མེད་དུ་གཏོང་བའོ༔ 
བཅུ་གསུམ་བཅུ་བཞི་བཅོ་ལྔ་རྣམས་ལ༔ སྤྱི་བོར་དངས་མ་འདུ་བས༔ རྡོ་རྗེ་དྷ་ 
ཀི་ཡབ་ཡུམ་གསལ་བཏབ་སྟེ་སྦྱོར་བ་མཛད༔ སྦྱོར་མཚམས་ནས་བྱང་སེམས་ 
དཀར་དམར་བབས༔ སྤྱི་བོའི་རྩ་འདབ་གང་བ་ལ་སོགས་གོང་ལྟར་རོ༔ དེས་ནི་ 
བཛྲ་དྷ་ཀི་ཡབ་ཡུམ་དབང་དུ་འདུ༔ དངས་མ་བཅུའི་ཁམས་སྟོབས་སྐྱེདཿ༔ ཟླ་
234

༄༅། །ཟབ་གཏེར་ཆོས་ཀྱི་མཛོད་ཁང་།
བ་ཉ་གང༔ དཀར་པོ་རྒྱས་པའི་དུས་ཡིན་པས༔ གསང་བ་གནས་ལུགས་ཀྱི་ 
རྟོགས་པ་མངོན་དུ་འགྱུར་རོ༔ སྤྱི་བོར་སྐྲ་མཐེབ་གང་བཞར༔ རྩི་མར་དང་ 
ཙནྡན་དཀར་དམར་ལ་སོགས་པའི་ལྡེ་གུའི་བྱུགས་པ་བྱས་པས་སྟོབས་བསྐྱེད་དོ 
ཚེ་བཅུ་དྲུག་ནས་གནམ་གང་གི་བར་མར་ལ་འབེབས་པའི་དུས་ཡིན་པས༔ དངས་ 
མ་འཕེལ་བའི་ཐབས་སྣ་ཚོགས་སྔར་ལྟར་ཤེས༔ གནམ་གང་གི་དུས་རྐང་མཐིལ་ 
གྱི་བརླ་ཚེས་ཡིན་པས༔ ཕྱི་རོལ་ཏུ་ཟླ་བ་མི་མངོན་པའོ༔
གསང་བ་འཕོ་ཁྲིད་ཀྱི་སྐབས་སུ༔ གསང་བའི་རྡོ་རྗེ་སྦུབས་སུ་འཇུག་ 
པར་འདོད་ན༔ རྩ་དབུ་མའི་མས་སྣ་གསང་བའི་རྡོ་རྗེ་དང་འབྲེལ་བའི་སྦུ་གུ་ 
ཁོང་སྟོང་དུ་སོང་ཡོད་པར་བསམ༔གསང་བའི་རྡོ་རྗེའི་རྩེ་མོར་ཡི་གེ་ཧཱུྃ་གི་
ཞབས་ཀྱུ་ལྕགས་ཀྱུ་ལྟ་བུ་དེ་རྡོ་རྗེའི་ཕྱིར་བརྒྱབ་སྟེ་ནང་དུ་དྲངས་པས༔ རྒྱུ་མ་ 
ཕྱིར་སློག་པའི་ཚུལ་དུ་སྤྱི་བོའི་གཙུག་ཏུ་རྡོ་རྗེ་གཙུག་ཏོར་གྱི་རྣམ་པར་ཐོན༔ དེའི་
སྟེང་དུ་ཧཱུྃ་དེ་ཡེར་རེ་ཡོད་པ་ལ་དམིགས་པ་གཏད་དེ༔ མདུན་རླུང་མཐུར་དུ་ 
བསྣན༔ རྒྱབ་རླུང་སྟེང་དུ་འཐེན༔ ལག་པ་རྡོ་རྗེ་ཁུ་ཚུར་སླེ་ཁུད་དུ་བརྒྱངསཿ 
རྐང་པ་མཐིལ་སྤྲད༔ སྲིན་པོ་ཅུང་ཟད་ཕྱིར་ཤིག་ཙམ་ཤིག་ཙམ་བྱེད་པ་གནད་ 
ཡིན༔ སྦྱོར་བ་དེས་ནི་གསང་བའི་ལྦ་བ་སྦུབས་སུ་ནུབ་པར་འགྱུར་རོ༔ སླར་ཡང་ 
ལུས་གནད་དེ་ཀའི་སྟེང་ནས༔ ལག་གཉིས་ཀྱི་ཅང་ཕྲག་ནུ་སྟེང་དུ་རྒྱབ་པ་དང 
ཁུ་ཚུར་འདོམས་སུ་དྲག་ཏུ་བརྒྱང༔ མདུན་རླུང་མདུན་དུ་དྲག་ཏུ་ཕུལ༔ རྒྱབ་ 
རླུང་སྟེང་དུ་འཐེན་པའོ༔ ཡང་རྡོ་རྗེའི་ལྤགས་པ་ལག་པས་མདུན་དུ་འཐེན་པ་ 
དང འཕོངས་ཕྱིར་འཐེན༔ དམིགས་པ་དབུ་མ་ཕྱིར་ལོག་པའི་གཙུག་ཏོར་ལ་ 
གཏད་དོ༔ དེས་ནི་རྗེས་བརྟན་པར་བྱེད་པའོ༔ གཞན་ཡང་བག་ཆགས་ངན་པ་
235

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
འབུད་པར་བྱེད་པའི་འཕྲུལ་འཁོར་ལ༔ འཕྲུལ་འཁོར་དང་དམིགས་པ་ཡོན་ 
ཏན་དང་གསུམ་ལས༔ འཕྲུལ་འཁོར་ནི་ལུས་སྐྱིལ་ཀྲུང་ལ༔ ལག་གཉིས་སོར་མོ་ 
བསྣོལ༔ ལག་ལོག་བྲང་ལ་སྦྱར ཁུ་ཚུར་མཆན་ཁུང་གཡོན་དུ་གསུཿ སྐྱེད་པ་ 
བསྐོར་ཞིང་ཕྱོགས་བཞིར་བཅག༔ ལངས་ཏེ་འཕོངས་རྟིང་པས་རེ་མོས་བརྡུངཿ
སྐྱིལ་ཀྲུང་བརྡབ་ཅིང་ལག་གཉིས་ཀྱི་སོར་མོ་པུས་སྟེང་དུ་བཅག དེས་ནི་རྩ་ 
རླུང་ཐིག་ལེ་གསུམ་གྱི་དུག་སེལ་ཅིང༔ ཁམས་བྱིང་པ་དང༔ ཉོག་པ་དང༔ 
རྨུགས་པ་དང༔ གཉིད་ཆེ་བ་རྣམས་ཀྱི་སྐྱོན་སེལ༔ འདྲེན་ནི་རྐང་པ་སྐྱིལ་ཀྲུངཿ 
ལག་གཉིས་ཁུ་ཚུར་བརླ་ཁུང་དུ་བསྣན༔ རླུང་ཁོང་འདྲེན་ཧཱུཾ་རིང་ཧཱུཾ་ཐུང་གིས་ 
དྲངས༔ ཡང་པདྨའི་སྐྱིལ་ཀྲུང་བྱས་ལ༔ ཁུ་ཚུར་སྙིང་ཁར་བསྣོལཿ༔ ཧཱུྃ་རིང་ཧཱུྃ་ 
ཐུང་གིས་དྲངས ཡང་ལངས་ཏེ་འཕོངས་རྟིང་པ་རེ་མོས་སུ་བརྡུང༔ ལུས་གནད་ 
དེ་ཀའི་ངང་ནས་ལག་གཉིས་བསྣོལ་ཏེ་ལྟག་པར་འཇུས༔ ཧཱུཾ་རིང་ཁོང་འདྲེན་ 
གྱིས་དྲག་ཏུ་དྲང་༔ ཡང་རྐང་པ་སྐྱིལ་ཀྲུང་བཅས་ཏེ༔ ལག་གཉིས་ཀྱིས་བོལ་ 
མཚམས་ནས་བཟུང༔ ལུས་ཧྲིལ་གྱིས་བསྒྲིམ༔ རླུང་ཧཱུྃ་རིང་ཁོང་འདྲེན་གྱིས་དྲང་༔ 
དེ་རྗེས་འགྲེམ་པའི་འཕྲུལ་འཁོར་མགོ་བོ་བསྒྲིལ་ཞིང་རོ་སྟོད་གདུཿ༔ དཀྲུག་མང་ 
དུ་བསྐོར་ཞིང་སྨད་དུ་བརྡབ༔ གཡང་མོའི་སྤྲུག་དང༔ གྱི་ལིང་གི་འཕྲ༔ ལུས་ཕྱི་ 
ནང་དུ་གཅུ་ཞིང་འཕར༔ སེང་གེ་རྣམ་གྲོལ་གྱི་ཕྱག་རྒྱ་མང་དུ་བྱས་པས་འགྲེམས་ 
སོ༔ དེ་རྣམས་ཀྱིས་བྱིང་ཞིང་རྨུགས་པའི་གེགས་སེལ་ལོ༔ རྗེས་སུ་ལུས་སྐྱིལ་ 
ཀྲུངཿ མིག་ལྟ་སྟངསཿ རླུང་བཟུང་སྟེ༔ རྩ་འདབས་ཀྱི་སྦྱོར་བ་མང་དུ་བྱས་པས་ 
གེགས་སེལ་ལོ༔ ཡང་རྡོ་རྗེ་ལས་སུ་མི་རུང་བའི་གེགས་སེལ་ན༔ རྣལ་འབྱོར་ 
ལུས་སྟོབས་ཞན་པའམ༔ རིགས་རྒྱུད་འཇོག་པའི་གང་ཟག་གི རྡོ་རྗེ་ལས་སུ་
236

༄༅། །ཟབ་གཏེར་ཆོས་ཀྱི་མཛོད་ཁང་
རུང་བར་འདོད་ན༔ མོན་སྲན་དཀར་ནག་སྲན་ཆུང་དང་གསུམ་ཞིབ་ཏུ་བཏགས་ 
པའི་ཕྱེ་མ༔ མི་ཡི་རྐང་དང་སྦྱརཿ
ཨོཾ་གྷི་རི་དྷ་རི་ཙི་རི་ཨཱ་ཨ་ཤུ་མ་ཤིག་སྭཱ་ཧཱ༔ ཞེས་བརྒྱ་རྩ་བཟླས་ཏེ་གསང་ 
རྡོར་ལ་བྱུགས་པས་ནི་དགོས་ཀྱི་དུས་སུ་ལས་འགྲུབ༔ ཡང་ནི་གསང་རྡོར་མི་ 
ཉམས་པའི་ཐབས་ལ༔ མོན་སྲན་དེའུ༔ གཟེ་མ༔ ད་བྱིད་གསུམ༔ ཕུག་རོན་གྱི་ 
བྲུན་དང་སྦྱར་ཏེ གསང་རྡོར་ལ་བྱུགས་ཏེ་ལས་ལ་སྦྱར་བས་འགྲུབ་བོ༔ ཡང་ 
མོན་སྲན་དེའུ༔ གཟེ་མ༔ ད་བྱིད་གསུམ༔ བ་དམར་མོའི་འོ་མ་ལ་སྦྱར་ཏེ་ལྟོ་ 
སྟོང་ལ་འཐུང༔ ཡང་ཐ་སྐར་རྡོ་རྗེ མི་ཡི་ཀླད་པ༔ གུར་ཀུམ་ལ་སྦྱར་ཏེ་གསང་ 
རྡོར་ལ་བྱུགས༔ ཡང་སྦྲང་རྒོད་ཁྱི་དཀར་པོའི་རྡོ་རྗེ་དང༔ ཤིང་ཀུན་མར་དཀར་ 
དང་སྦྱར་ཏེ་གསང་རྡོར་ལ་བྱུགསཿ༔ གོང་གི་སྔགས་ཀྱང་རྫས་དེ་རྣམས་ལ་ཅི་ 
མང་བཏབ་སྟེ དགུ་བཅུ་ལོན་པས་ཀྱང་མཚན་ལྡན་བརྒྱ་ལ་སྤྱོད་ནུས་སོ༔ ཡང་ 
ལྕམ་པའི་རྩ་བ༔ མོན་སྲནཿ༔ ཁྱི་དཀར་པོའི་རྡོ་རྗེ་སྐམ་པོ་དང་སྦྱར་ནས༔ རྡོ་རྗེ་ 
ལ་ཟླ་བ་དྲུག་གི་བར་དུ་བྱུག༔ དེས་ནི་རྡོ་རྗེ་ཤིན་ཏུ་ལས་སུ་རུང་བར་འགྱུར་རོ༔ 
མང་ལུག་ཏུ་མེ་ཏོག་གྲིབ་བསྐམ་བྱས དེས་ནི་རྡོ་རྗེ་ཤིན་ཏུ་ལས་སུ་རུང་བར་ 
འགྱུར་རོ༔ ཡང་ལུག་རུ་མེ་ཏོག་གྲིབ་བསྐམ་བྱས༔ ཨ་རུ་ར་རྒྱ་གར་མ་དང་ 
སྦྱར༔ ཞིབ་པར་བཏགས་ཏེ་འོ་མ་ལ་བཏབ༔ ནང་མ་རེ་བཞིན་བཏུང་ན༔ རྣལ་ 
འབྱོར་དགུ་ཅུ་ལོན་པས་ཀྱང༔ ལས་ཀྱི་མུ་ཏྲ་བརྒྱ་ཕྲག་རེ་བརྟེན་པར་ནུས༔ ཡང་ 
བའི་འོ་མ་ཤིང་སྔགས་བུ་རམ་དང་སྦྱར་ཏེ་ལྟོ་སྟོང་ལ་འཐུངས་ན༔ མི་དགོས་སུ་
དོན་འགྲུབ༔ ཡང་དཔའ་བོ་ཆིག་ཐུབ་ཏིལ་མར་སྦྲང་དང་སྦྱར་ཏེ་ལྟེ་ཁུང་དུ་ 
བྱུགས་པས་ཀྱང་འགྲུབ༔ ཡང་ད་བྱིད་སྨུག་པོ༔ དབང་ལག༔ བུ་རམ་དང་
237

༄༅། །ཨོ་རྒྱན་རྗེ་འབངས་༩ འདུས་ པའི་ཟབ་ཆོས་ཀྱི་སྙིང་པོ་གཅེས་བཏུས།
གསུམ་ཟོས་ན་རྒྱས་སོ ཡང་ཅིལ་པའི་ཀླད་པ༔ རྩངས་པའི་ཤ༔ ཨ་ཤུ་ལ༔ ད་ 
བྱིདཿ ཐ་སྐར་རྡོ་རྗེ་རྣམས་ཇི་བཞིན་བཏགས་ཏེ༔ བུ་རམ་དང་སྦྱར་ཏེ་ལྟོ་སྟོང་ 
ལ་ཟོས་ན༔ དེ་མ་ཐག་ཏུ་ལས་ལ་སྦྱོར་ནུས༔ ཡང་བུ་རམ་ཕུལ་གང་ནང་དུ་ཅོང་ 
ཞི༔ པི་པི་ལིང་ཁྱོར་བ་ཕྱེདཿ ད་བྱིད་མཛུབ་ཚིགས་ཙམ༔ ཅིལ་བུབས་ཤིག་ 
རྣམས་ཞིབ་པར་བཏགས་ལ༔ བའི་འོ་མ་དང་སྦྱར་ནས་ལྟོ་སྟོང་ལ་བཏང་ན༔ ནམ་ 
དགོས་སུ་དོན་འགྲུབ༔ སྨན་སྦྱོར་འདི་རྣམས་ལེགས་ནས་ལས་ཀྱི་མུ་ཏྲ་དབང་དུ་ 
སྡུད་པ་ནི ཐང་ཁྲོམ་དང་ནི་ར་དུག་རྩ༔ ཅུང་ཟད་བསྲེས་ནས༔ ད་བྱིད་མཐེབ་ 
རྡོག་ཙམ་ཞིག་དང༔ ཞིབ་ཏུ་བཏགས༔ དེ་གསུམ་སྦྱར་བའི་ལྡེ་གུ་རང་གི་ 
མཆིལ་མ་དང་སྦྲགས༔ ལྕེའི་སྟེང་དུ་བཞག་ལ༔ སྣབས་དང༔ སྣའི་དྲི་མ་དངཿ 
སྙིང་ཁའི་དྲི་མ་དང༔ དེ་རྣམས་ལ་སྔགས་འདི་བཟླས་ཁོང་དུ་བཏང༔ སྔགས་ 
འདི་བཏབ༔ སེ་སེ་ར་ར་རི
ཞེས་མང་དུ་བཟླས་ཏེ་ཁོང་དུ་བཏང་བས་དབང་དུ་འདུ་བར་ངེས༔ ཡང་ 
གདམས་པ་ལུགས་གཅིག་ལ༔ ཅིལ་པའི་སྒོ་ངའི་ནང་གི་སེར་པོ༔ བ་རུ་རཿ༔ པི་ 
པི་ལིང༔ ཚུར་ནག་བཞི་པོ་ཆ་བསྙམས་ལ་རྩི་བཞིན་དུ་བཏགས༔ སྦྲང་རྒོད་དང་ 
སྦྱརཿ སྦྱོར་བ་བྱེད་དུས་སུ་རྡོ་རྗེའི་རྩེ་མོར་བྱུགས་ཏེ ལས་ཀྱི་ཕྱག་རྒྱ་དང་ 
སྙོམས་པར་ཞུགས་ན༔ མོ་ཡི་སྙིང་ལ་ཟིན་ཏེ༔ འབྲལ་མི་ཕོད་དོ༔ མར་རྙིང་དང་ 
སྦྱར་ནས་གསང་རྡོར་ལ་ཡང་ཡང་བྱུགས་པ་གནད་ཡིན༔ ཡང་རྟག་ཏུ་ངུ ག་ 
བུརཿ གུར་ཀུམ༔ འཚལ་ཤིང་མངར༔ ཕུག་རོན་གྱི་བྲུན༔ ཁྱི་དམར་པོའི་རྡོ་རྗེ 
ལྕམ་པ༔ གཡེར་མ༔ རྒྱ་ཚྭ་རྣམས་ཞིབ་པར་བརྡུངས་ནས༔ སྦྲང་རྒོད་དང་སྦྱར་ 
ནས་རྡོ་རྗེ་ལ་བསྐུས་ནས་ཕྱག་རྒྱ་དང་མཉམ་དུ་སྦྱར་བས་མོ་དང་རང་འབྲལ་
238

༄༅། །ཟབ་གཏེར་ཆོས་ཀྱི་མཛོད་ཁང་།
མི་ཕོད་དོ ཡང་རྟག་ཏུ་ངུ༔ སྒོག་གཅིག་མ་སྐམ་པོ༔ ལྒ་སྐྱ༔ ཕག་ཚིལ་དང་ 
མཉམ་དུ་སྦྱར་ནས་རྡོ་རྗེ་ལ་བྱུགས་ན་བུད་མེད་དེས་བརྩེ་ཞིང་དུང་བར་བྱེད་ 
དོ ཡང་ཐིག་ལེ་མི་ཉམས་ཤིང་མི་འཛག་པར་བྱེད་པ་ལ རྡོ་ཁབ་ལེན༔ སྔོ་ 
རྟག་ཏུ་ངུ མེ་ཏོག་གཡུ་ལོ༔ རང་གི་ཐིག་ལེ་དང་བཞི༔ རའི་འོ་མ་ལ་སྦྱར་ནས་ 
བརྡུངས༔ ལྟོ་སྟོང་ལ་འཐུངས་ཤིང་རྐང་མཐིལ་ལ་ཡང་བྱུགས་པས༔ ཐིག་ལེ་ 
ཉམས་པའི་གེགས་སེལ་ལོ༔ ཡང་ཕྱག་རྒྱ་མའི་བྷ་ག་དམ་པར་བྱེད་ན༔ སྔོ་རྟག་ 
ཏུ་ངུ༔ བྱི་བླའི་གཞང་ཚིལཿལ༔ མར༔ བྱིའུ་པ་ཏ་ཐོད་དཀར་གྱི་ཤ་ཁུ་དང་སྦྱར་ 
ནས༔ རྡོ་རྗེ་ལ་བྱུགས་ནས་ཕྱག་རྒྱ་བརྟེན་དམ་མོ༔ ཡང་བྷ་ག་དྲོད་ཆེ་ཞིང་ 
ཡངས་པར་འདོད་ན༔ རྟག་ཏུ་ངུ༔ ག་བུར༔ གླ་རྩི༔ ཤིང་ཚྭ༔ པི་པི་ལིང༔ བུད་ 
མེད་ཀྱི་ནུ་ཞོ་དང་སྦྱར་ནས་ཕྱག་རྒྱ་ལ་སྤྱད་ན་བྷ་ག་ཡངས་ཤིང་དྲོད་དང་ལྡན་ 
པར་འགྱུར་རོ༔ ས་དང་བ་ཁྲིད་ཀྱི་སྐབས་སུ་བྷ་ག་སྐྱེས་པས་མི་ཕྱེད་པའི་ཐབས་ 
ལ༔ རྟག་ཏུ་ངུ༔ ཨུག་ཆོས་ཀྱི་མེ་ཏོག་ཁ་མ་ཕྱེ་བ༔ སྤང་རྒྱན་མེ་ཏོག་ཁ་མ་ཕྱེ་ 
བ༔ ཤང་ཤང་དམར་པོའི་མེ་ཏོག་ཁ་མ་ཕྱེ་བ༔ བྱ་ཕོ་འཚའ་ལུའི་ཨོག་ཞོལ་གྱི་ 
ཤ་དང་སྦྱར་ནས་ལྟོ་སྟོང་དུ་འཐུངས་ཤིང་བྷ་ག་ལ་ཡང་བྱུགས༔ འོག་རླུང་དྲག་ 
ཏུ་བསྡམས་པས༔ པདྨ་རྡོ་རྗེས་ཕྱེད་པར་མི་འགྱུར་རོ༔ ཡང་རང་གི་བུད་མེད་ 
ལ་སྐྱེས་པ་གཞན་གྱིས་སྤྱོད་ན༔ མ་ནུ༔ ལྒ་སྐྱ༔ བྱང་བུལ་གསུམ༔ ཉུང་ང་དང་ 
སྦྱར་ལ་ཆུ་བསྐོལ་ལ་བཏབ༔ རང་གི་ཕྱག་རྒྱའི་སྙིང་སྡུག་ལ་སྦྱིན་པས༔ 
ཆགས་པ་སྐྱེ་བར་མི་འགྱུར་རོ༔
ཡང་སྲན་མའི་མེ་ཏོག༔ ལུག་གི་བུ་སྣོདཿ༔ རྟའི་སྲེ་ལོང་ཞིབ་ཏུ་བཏགས་པཿ 
བུ་མོ་ལོ་བརྒྱད་མའི་ཆུ་དང་སྦྱར་ནས་བྱིན་ན་རྡོ་རྗེ་ལྡང་བར་མི་འགྱུརཿ ཡང་
239

༄༅། །ཨོ་རྒྱན་རྗེ་༩ འབངས་འདུས ས་པའི་ཟབ་ཆོས་ཀྱི་སྙིང་པོ་གཅེས་བཏུས།
བུད་མེད་ཀྱི་ཆུས་རྡོ་རྗེ་བཀྲུས་ན་དེས་ཀྱང་ལྡང་བར་མི་འགྱུར་རོ༔ ཡང་བུད་ 
མེད་ཀྱི་མངལ་ཁྲག་སྐྱེས་པའི་རྨོང་སྤུ་ལ་་ ཀུས་ཏེ༔ བུད་མེད་དེའི་མལ་འོག་ཏུ་ 
སྦས་ན་གསང་བའི་རྡོ་རྗེ་ལྡང་བར་མི་འགྱུར་རོ༔ ཡང་ཕྱག་རྒྱ་རང་གིས་དབང་ 
དུ་བསྡུད་པ་ནི༔ རྫས་དང་སྔགས་གཉིས་ལས༔ རྫས་ནི༔ མེ་ཏོག་ཨུག་ཆོས༔ 
ཐང་ཕྲོམ་གྱི་འབྲས་བུ༔ ཁྱི་མོའི་སྟུ་ཤཿ ར་མའི་སྟུ་ཤ༔ ཕྱོན་མོའི་ཆུ་ཤུལ་གྱི་སཿ 
རྒྱ་ཨེརཿ པདྨ་རཀྟ འདི་རྣམས་སྦྱར་ཏེ་རིལ་བུ་བྱ༔ རིལ་བུ་ཟངས་གཞོང་ནང་ 
དུ་བླུགས་ལ༔ དར་དམར་གྱིས་ཁ་བཅད༔ རང་རྟ་མགྲིན་དུ་གསལ་བའི་ངང་ 
ནས་སྔགས་འདི་ལ་ཞག་བདུན་དུ་བསྙེན་པ་བྱེད༔ རིལ་བུ་ལ་རླངས་པ་འབྱུང༔ 
དེ་ལྟར་མ་བྱུང་ན་སླར་བསྐྱར་ལ་བྱ༔ དེ་ལྟར་བྱས་པའི་རིལ་བུ་དེ༔ ཡུམ་ཕྱག་ 
རྒྱ་མཚན་དང་ལྡན་པ་ལ༔ ཁར་འགྲོ་ haa"fier tmáy; hta; སྐ0a23#d ཚདྡྷི33o? nn£6 
ངེས་པའི་ལྟོ་ལ་སྦྱར་ཏེ་བྱིན་པས་དབང་དུ་འདུ་བར་འགྱུར་རོ༔ ལ་ལ་ན་འགྲོལ་ 
ཐབས་བཤད༔ འདི་ལ་བཀྲོལ་བའི་ཐབས་མེད་པར༔ ཐོག་མར་མཚན་དང་ལྡན་ 
པ་བརྟག་པར་བྱའོ༔ ལོ་རེའི་བར་རིལ་བུ་རེ་སྟེར་བ་གནད་དུ་ཟབ༔ གདམས་པ་ 
འདི་ནི་དྷ་ཀིའི་ཡང་སྙིང་ཡིན་པས་ཤིན་ཏུ་གསང་བ་གལ་ཆེའོ༔ ཨོ་རྒྱན་བདག་
གིས་ཀྱང༔ མཚོ་རྒྱལ་བཅུ་གསུམ་ལ་སོགས་པ་མན་ངག་འདི་ཡི་སྒོ་ནས་ཁུགས་ 
པའོ༔ ཡང་རྣལ་འབྱོར་པའི་ཕྱག་རྒྱ་དམ་ཚིག་དང་མི་ལྡན་ན༔ རང་བྱེད་སོགས་ 
སུ་འགྲོ་ན་ནི་རིགས་རྒྱུད་འཆོལ་བ་དང༔ དམ་ཚིག་གཙང་མི་གཙང་ཡིད་ཆེས་ 
བརྟག་པའི་ཕྱིར༔ ལས་རྒྱ་ལ་རྒྱས་བཏབ་པ་ནི༔ ས་ཁོག་དམར་པོ་ལ་གནས་ 
པའི་རྨིགས་པ་དམར་པོ་ཤི་བའི་རོ་སྔོ་སྐམ་ལ་མ་སོང་བ༔ སྣོད་རྫ་ཁ་སྦྱར་དུ་
བསྲེགས་པའི་སོལ་བ་དང༔ རང་གི་ཤེས་རབ་མའི་རང་བྱུང་གི་མེ་ཏོག་རྣམས་
240

༄༅། །ཟབ་གཏེར་ཆོས་ཀྱི་མཛོད་ཁང་།
ཞིབ་པར་བཏགས་ལ༔ རཾག་མའི་ཡན་ལག་གི་མཐིལ་བཞི་མ་གཏོགས་པ་ཤ་རྗེན་ 
ལ་བཏབ་ནཿ ཇི་སྲིད་དུ་སྐྱེས་པས་གནོད་པ་མ་བྱུང་གི་བར་དུ་འཇིག་པར་མི་ 
འགྱུརཿ གནད་ཞལ་ལས་བྲིས་ཞེས་པ་ནི རྒྱུ༣ཉ* འདི་དག་ནི་
གསང་བ་སྟེ་ཡ་གའི་གནས་དང་༔ བསྟན་པ་དང་བླ་མ་མཆེད་ཀྱི་ཞབས་འདྲེན་ 
དུ་མི་འགྲོ་བས་ཤིན་ཏུ་གཅེས་སོ༔དུག་གི་ལྟོ་ཡོང་བ་རྨ་བྱ་ལས་མེད་པས་ཀུན་
ལ་བསྟན་པར་མི་བྱ༔ འདི་ཐམས་ཅད་ཀྱི་གནད་དུ་འགྲོ་བའི་འཕྲུལ་འཁོར་གྱི་ 
རྣལ་འབྱོར་ལ་འབད་པ་ནི་འདི་ལྟེ དང་པོ་བྱང་ཆུབ་མཆོག་ཏུ་སེམས་བསྐྱེདཿ༔ 
རང་ལུས་ལྷ་སྐུར་གསལ་ལ་འཛིན་པ་མེད་པའི་ངང་ནས༔ རླུང་རོ་རྣམས་དགུ་ 
སྤྲུགས་སུ་བུས༔ ཉྭ་བཞི་བསྒྲིམས་ལ༔ རྩ་འདུལ་བྱ༔ རྐང་པ་བརྐྱང་བསྐུམ་བྱ་བ་ 
དང༔ ལག་པ་རྡོ་འཕེན་ལྟར་དུ་བྱ༔ ལུས་འདུལ་ལུས་སྦྱོང་བྱ་བ་དང༔ འདྲེན་ 
པའི་ཚུལ་དུ་བྱ་བ་དང༔ ཐིག་ལེ་ལུས་ལ་འགྲེམས་པ་དང༔ ཕྱིས་ནི་རྗེས་སྤྱོད་ 
ཚུལ་དུ་བྱ༔ དེ་དག་ལ་ཡང་བདུན་བདུན་ཏེ༔ གཞུང་གི་འཕྲུལ་འཁོར་རྣམས་ལ་ 
འབད༔ དང་པོ་ལག་གཉིས་བརྐྱང་བསྐུམ་ནི༔ ཞགས་པ་འཕེན་པའི་ཚུལ་དུ་བྱ 
རྡོ་རྗེ་ཁུ་ཚུར་པུས་སྟེང་བཞག དེ་རྗེས་སོར་བཅུ་བརྒྱངས་ཏེ་འཕེན༔ རྡོ་རྗེ་ཁུ་ 
ཚུར་བརླ་ཁར་བཅའ༔ ཉྭ་བཞི་བསྒྲིལ་ལ་སོར་མོ་བསྐུམ༔ མིག་བཙུམ་ཚངས་ 
པའི་འཇིག་རྟེན་ལྡོགཿ སྣ་ཁྲག་ཟློག་པའི་འཕྲུལ་འཁོར་ཡིན༔ དམིགས་པ་ནི༔ 
ལུས་ཀྱི་ནང་ཐམས་ཅད་སྒོང་སྐོགས་ལྟར་ཧར་སང་ངེ་བ་ལ༔འབྱུང་བ་ལྔའི་ 
དུག་ལྔ་པོ་འཇའ་ཚོན་ལྟར༔ སྔོ་དམར་དུ་ལོང་ངེ་ཡོད་པ་དེ༔ སྤྱི་གཙུག་ན་ཡོད་ 
པ་རྣམས་སང་སང་ཐོན་པར་བསམ་ཞིང༔ བཤང་སྒོ་བསྡམ༔ ཧཱུྃ་རིང་རླུང་ཁོང་ 
འདྲེན་གྱིས་འབུད་པ་ལ་ཁམས་ཀྱིས་ལྕོག་ཚད་སྦྱང༔ ཁྱད་པར་གྱི་དམིགས་པ་
241

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ནི ཕོ་བའི་
་སྨད་ན་དུག་ཐམས་ཅད་འཇའ་ཚོན་སྔོ་དམར་ལྟར་དུ་ལོང་ལོང་ཡོད་
པ་དེ༔ ཧཱུྃ་ཧཱུྃ་ཞེས་པས་ནང་དུ་རྔུབས་པས༔ དཔེར་ན་བུད་མེད་ཀྱི་བལ་མཚན་ 
ལ་དོགས་པ་བྱས་པ་བཞིན་དུ༔ ཁོང་པའི་ནང་ན་ཡར་ཕྱུར་ཕྱུར་བྱུང་སྟེ ཧཱུྃ་ 
རིང་གིས་རླུང་ཕྱིར་བུས་པའི་ཚེ སྤྱི་བོ་ན་ཡང་སྔོ་དམར་དུ་ཕྱུར་ཕྱུར་ཐོན་ཏེ 
ལུས་འཕྲུ་མ་ཕུས་བཏབ་པ་བཞིན་དུ༔ སྟོང་སངས་སངས་སོང་བར་བསམ༔ འཕོངས་
ཀྱི་འོག་སྲིན་ཞལ་གྱི་ཐད་དུ་དར་དམར་གྱི་རས་ཀྱི་དོག་པ་ཁུ་ཚུར་ཙམ་ཞིག་བཞག་ 
སྟེ འོག་རླུང་ཡེ་མི་འཆོར་བར་བྱ༔ རྗེས་ལ་སྟེང་རླུང་སངས་བུས་ཏེ དེའི་ངང་ 
དུ་ངམ་སེང་གསོ༔ རྗེས་ལ་ལུས་སྤྲུག་ཐོན་པར་དཀྲུགཿ
གཉིས་པ་འདྲེན་ནི༔ གཅན་གཟན་གྱི་འདུག་སྟངས་ཞེས་པ་ནི ལུས་སུག་ 
བཞི་ས་ལ་ཁྲད་བསྐྲད༔ ལྕེ་རྐན་ལ་སྦྱརཿ ཨོལ་ཀོས་ཨོལ་མདུད་བསྣན་ཏེ 
འཇིང་པ་གཡས་ནས་གཡོན་དུ་གཅུ་བ་གསུམ༔ གཡོན་ནས་གཡས་སུ་གཅུ་བ་ 
གསུམ༔ གཉིས་མཉམ་དུ་གུང་དུ་འཐེན་པ་གསུམ༔ དེ་རྗེས་ལུས་སྤྲུག་ཐོན་པར་ 
བྱེད་པའོ༔ སྟག་མོའི་སྐྱུག་ཅེས་པ་ནི༔ ལུས་གནད་མཐིལ་བཞི་ས་ལ་བཙུགས་ 
པའི་སྟེང་ནས༔ ཧ་ཧག་ཅེས་པའི་རླུང་སྒྲས་གསུས་པ་སྟོད་དུ་འཐེན༔ ལུས་ཀྱི་ཉ་ 
བཞི་བསྒྲིམ༔ ཨོས་ཀོས་ཨོལ་མདུད་བསྣནཿ མིག་གྱེན་དུ་བཟློགཿ ལྕེ་རྐན་ལ་ 
སྦྱརདམིགས་པ་སྤྱི་བོའི་ཧཾ་ལ་ཐིག་ལེ་ཀུན་སིབ་སིབ་ཐིམ་པར་བསམ་མོ 
རྗེས་ལ་ལུས་སྤྲུག་ཐོན་པ་རེ་བྱ ཝའི་རྣམ་པ་ཞེས་པ་ནི༔ རྐང་པ་སྐྱིལ་ཀྲུང་ཙོག་ 
པུ་ལ༔ ལག་གཉིས་ཁུ་ཚུར་ནུ་སྟེང་དུ་ཕྱིར་བཀན༔ རླུང་གཡས་ནས་རྔུབས་ཏེ་ 
དབུས་སུ་དགང༔ དབུས་ནས་གཡོན་དུ་དྲག་པོར་འབུད༔ སྦྱོར་བ་དྲུག་ལྡན་གྱི་ 
ལུས་གནད་དང་བསྟུན་ནས༔ དམིགས་པ་སྤྱི་བོའི་ཧཾ་ལ་གཏདཿ༔ དེ་བཞིན་དུ་
242

༄༅། །ཟབ་གཏེར་ཆོས་ཀྱི་མཛོད་ཁང་
གཡོན་ལའང་བྱའོ༔ དབུས་ལའང་རིགས་འགྲེ་བྱ༔ གླང་ཆེན་གྱི་ཨུ་ཞེས་པ་ནི 
རྐང་ངར་ལག་ངར་ས་ལ་བཙུགས༔ པུས་མོ་གཉིས་དང་གྲུ་མོ་གཉིས་སྤྲད་དེ༔ 
ངག་ཏུ་ཨུ་རིང་པོའི་སྒྲས་ཐིག་ལེ་རྣམས་སྤྱི་བོའི་ཧཾ་ལ་བསྟིམ རྗེས་ལ་དགྲམ་པ་ 
ནི གཡང་མོ་སྤྲུག་ཅེས་པ་ནི༔ མཐིལ་བཞི་ས་ལ་ཕབ་སྟེ ལུས་བྱིན་སིལ་སྤྲུག་ 
པའོ༔ གྱི་ལིང་ཁྲེས་ཞེས་པ་ནི༔ ལུས་མཐིལ་བཞི་ས་ལ་སྤྲད་དེ གྱི་ལིང་ཁྲེས་ 
བྱེད་པ་ལྟར ལུས་ས་ལ་སྒྲེ་མོ་གཡས་སུ་བསྐྱུར༔ གཡོན་དུ་བསྐྱུར༔ གསུམ་གྱི་ 
རྗེས་སུ་ལུས་བྱིན་སིལ་སྤྲུག་པའོ༔ སེང་གེ་རྣམ་གྲོལ་ནི་ཀུན་དང་འདྲ་བས་གོ་སླ༔ 
སེང་གེ་རྩལ་དཀྲུག་ནི༔ ལུས་ཅུང་ཟད་ཙོག་པུར་འདུག་པའི་པུས་མོ་གཉིས་ཀྱི་ 
སྟེང་དུ་ཁུ་ཚུར་བཞག ལུས་གཡས་བཅག་གཡོན་བཅག༔ བཞག་ཤ་མཆན་ 
འོག་ཏུ་བརྡབ༔ ལག་པ་སྟེང་དུ་སྐྱོད་པ་དང་མཉམ་དུ༔ ལུས་པོ་བྱིན་ཡང་སྟེང་ 
དུ་སྐྱོདཿ སྟན་ལ་རྡེབ་པ་དང༔ ཁུ་ཚུར་པུས་སྟེང་དུ་ཕབ་སྟེ་ལུས་དཀྲུག༔ རྗེས་ 
ལ་ལུས་ཕུར་སུབ་ལ་སོགས་པ་མང་དུ་བྱ༔ རྩ་འདབས་ཀྱི་སྦྱོར་བས་གེགས་སེལ་ 
བས་གནད་དུ་བསྣུན་པ་གཅེས་སོ
ཡང་ཕྱག་རྒྱའི་དངས་མ་འདྲེན་པའི་སྐབས་སུ༔ གུ་རུས་ཞལ་གྱི་གདམས་པ་
གསུངས་པ་ནི༔ མཚོ་རྒྱལ་ཕྱག་རྒྱའི་དངས་མ་དྲང་པ་ལ་ཕྱི་ནང་གཉིས་ལསཿ
དངས་མ་དམར་པོ་སྡུད་པ་ནི་གོང་དུ་བསྟན༔ ལུས་ཀྱི་ཤ་མདངས་སྐྱེད་པར་ 
བྱེད་པ་ནི༔ དངས་མ་དཀར་པོ༔ པདྨའི་བཅུད་སྡུད་པ་ནི རིགས་བཟང་གི་ 
ཕྱག་རྒྱ་དམ་ཚིག་དང་ལྡན་པ་དང༔ ཡང་ན་བུ་མོ་གཙང་མ་སྐྱེས་པ་གྲིབ་ཅན་ 
དང༔ རིགས་ངན་སྡིག་ཅན་གྱིས་མ་རྩོག་པ་ལ༔ དབང་བཞི་རྫོགས་པར་བསྐུར་ 
ལ་བསླངས་ཏེ༔ ཐོག་མར་སྙོམས་འཇུག་མགོ་རེག་ཙམ་ལ༔ པདྨ་འཇམ་གོས་
243

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཀྱིས་ཕྱིས་ལཿ དེ་ནས་ཡུན་དུ་བདེ་བ་སྤོར༔ རང་གི་བདེ་བ་གནས་སུ་དྲངས་ 
ཚར་བ་དང༔ རྣལ་འབྱོར་པས་ལག་གཉིས་ཀྱིས་མོའི་པདྨའི་ཁ་ཕྱེ་ལ༔ མོའི་ 
པདྨའི་ཟེའུ་འབྲུ་ཤའུས་ཁྱེངས་པ་ལྟ་བུའི་ཁྲོད་ནས༔ མོའི་དངས་མ་དཀར་པོ་ 
བདེ་བའི་ཟིལ་པ་ཡོད་པས༔ དེར་རྡོ་རྗེའི་སྦུ་གུ་གཏད་དེ༔ ཧཱུཾ་རིང་ཧཱུྃ་ཐུང་གི་ 
རླུང་སྒྲས་རྡོ་རྗེའི་སྦུ་གུ་ལ་སིབ་སིབ་དྲང་པར་བྱའོ༔ གསང་སྔགས་ཀྱི་གྲོང་ཁྱེར་ 
དུ་འཇུག་འདོད་ན་ཡང༔ རྐང་པ་སྐྱིལ་ཀྲུང་ལ༔ ལག་གཉིས་ཁུ་ཚུར་པུས་མོའི་ 
སྟེང་དུ་བཞག་སྟེ དབུ་མའི་ལམ་ལ་ཧཱུྃ་ཐུང་བ་ཉི་ཤུ་རྩ་གཅིག་གིས་དྲངས་པ་ 
ནི ཧཱུྂ་ཐམས་ཅད་འོག་མས་གོང་མ་ཕུལ་ཏེ ཐམས་ཅད་སྤྱི་བོའི་ཧཾ་ལ་ཐིམ་ 
པར་བྱས་ལ༔ ཧཱུྃ་ཧཱུྃ་ཞེས་པ་ཉི་ཤུ་རྩ་གཅིག་གིས་དྲང༔ དེ་རྗེས་ཧ་ཉི་ཤུ་རྩ་ 
གཅིག་གིས་དྲང༔ དེ་རྗེས་ཧི་ཉི་ཤུ་རྩ་གཅིག དེ་རྗེས་ཧོ་ཉི་ཤུ་རྩ་གཅིག་གིས་ 
དྲང༔ རྣལ་འབྱོར་པ་རླུང་གི་ནུས་པ་ཆུང་ནཿ རང་གི་ལྕེའམ་ཁ་རུ་སྐྱུག་སྦུབས་ 
བཅུག་པས་དྲང༔ རྗེས་དགྲམ་པའི་འཕྲུལ་འཁོར་གནད་དུ་གང་འགྲོ་བྱ༔ སྟེང་ 
ནས་ལེན་པའི་དམིགས་པ་ནི༔ རང་གི་རྩ་གནས་ཀྱི་དཔའ་བོ་དང་མཁའ་འགྲོ་ 
ཏིལ་གྱི་གང་བུ་ཁ་ཕྱེ་བ་ལྟར་དམིགས་ལ༔ དེ་ལ་མཆོད་པ་འབུལ་བར་དམིགས་ 
ཏེ་མིད་པསཿ༔ ལུས་ཀྱི་བཀྲག་མདངས་དང་བདེ་བ་རྒྱས༔ གཟི་མདངས་ཐམས་ 
ཅད་རྒྱས་པར་བསྒོམ༔ ལྕེས་ལན་གསུམ་བཅུད་ནས་ལེན་ནོ༔ འདིས་ནི་ལུས་ཀྱི་ 
བཀྲག་མདངས་སྐྱེདཿ༔ རྒས་ཁ་སྲ་ཞིང་ཚེ་ཡང་འཕེལ༔ ཕྱག་རྒྱ་དམ་མེད་ 
གཡེམ་མོ་དང༔ སྐྱེས་པ་གཞན་མང་པོས་རྩོག་པ་ལ་ནི་གྲིབ་ཀྱི་གནས་སུ་འགྱུར་ 
རོ༔ དེ་ལྟར་མ་ཡིན་པའི་བདུད་རྩིའི་བཅུད་ལེན་ནི༔ ཡོན་ཏན་གོང་ནས་གོང་ 
དུ་ཤིན་ཏུ་འཕེལ་ལོ༔ བཅུད་སྡུད་པ་དེ་མང་ཡང༔ ཕྱི་ནང་གསང་བ་གསུམ་
244

བཆུ། །ཟབ་གཏེར་ཆོས་ཀྱི་མཛོད་ཁང་།
ལས༔ ཕྱི་ནི་འོ་དང་མཁའ་འཁྱུད་པ་དང༔ ལྕེ་འཇིབ་པ་ལ་སོགས་ཀྱི་བདེ་བ་ 
སྐྱེས་པ་དང༔ བདེ་བ་དེ་འཕྲུལ་འཁོར་འདྲེན་དགྲམ་གྱི་གནད་ཀྱིས༔ ཉམས་སུ་ 
མི་འཇུག་པར་ལུས་ལ་བརྟན་པར་བྱེད་པ་ནི་ཕྱིའི་བཅུད་སྡུད༔ མོའི་དངས་མ་ 
ལྕེའི་དབང་པོས་ལེན་པ་ནི་ནང་གི་བཅུད་སྡུད༔ ཕྱག་རྒྱའི་དངས་མ་གསང་རྡོར་ 
གྱི་སྦུ་གུ་ལ་འདྲེན་པ་ནི་གསང་བའི་བཅུད་སྡུད་དོ༔ དམར་པོ་ལ་ཡང་རྣམ་པ་ 
གསུམ་སྟེ ལྕེས་འདྲེན་པ་ཕྱིའི་བཅུད་སྡུདཿ༔ སྣ་བུག་གཡས་ནས་འདྲེན་པ་ནང་ 
གི་བཅུད་སྡུདཿ༔ གསང་བའི་རྡོ་རྗེའི་སྦུ་གུ་ནས་འདྲེན་པ་གསང་བའི་བཅུད་སྡུད་ 
དོ༔ འདི་རྣམས་ཀྱི་གནད་དུ༔ རང་ཉིད་རྡོ་ཁབ་ལེན་གྱི་རིལ་བུ་དང༔ གཞན་ 
ལ་ལྕགས་ཕྱེའི་རིལ་བུ་སྟེར་བ་གནད་ཟབ༔ མཚོ་རྒྱལ་གདམས་པའི་ཡང་ཟབ་ 
ཉམས་སུ་ལེན་ནཿ པདྨ་བདག་གི་ཞལ་གྱི་གདམས་པ་འདི་རྣམས་ཁོང་དུ་ཆུད་ 
པར་བྱའོ༔ རྡོ་རྗེ་ཕག་མོའི་ཟབ་ཁྲིད་ལས༔ ཞལ་གདམས་ཟུར་དུ་བཀོལ་བ་ཞེས་ 
བྱ་བ༔ ཡང་གསང་གི་གནད་ས་མ་ཡཱ རྒྱ་རྒྱ་རྒྱ
གུ་རུའི་ཞལ་གདམས་འདི་ཉིད༔ མཚོ་རྒྱལ་བདག་གིས་ཡི་གེར་བཀོད་དེ༔ 
བྱང་ཟང་ཟང་ལྷ་བྲག་གི་སྐྱེད༔ ནུབ་ཟངས་མཛོད་དམར་པོར་སྦས་སོ ས་མ་ 
ཡཱཿ རྒྱ་རྒྱ་རྒྱ༔ རིག་འཛིན་རྒོད་ཀྱི་ལྡེམ་འཕྲུ་ཅན་གྱིས་སྤྱན་དྲངས་ནས༔ སླར་ 
མང་ཡུལ་གྱི་རི་རྒྱལ་དཔལ་འབར་གྱི་བྲག་རྡོ་རྗེ་རྒྱ་གྲམ་འདྲ་བའི་ཕུག་པར་སྦས་ 
པ་ལས༔ མངའ་བདག་གུང་ཐང་རྒྱལ་པོའི་བཀས་བསྐུལ་ཅིང་༔ བླ་མ་མཁའ་ 
འགྲོའི་ལུང་བསྟན་ལ་བརྟེན༔ བདག་འདྲ་པདྨ་ཚེ་དབང་རྒྱལ་པོས་གདན་དྲངས་ 
ནས༔ རྒྱལ་པོའི་ཕོ་བྲང་ལྕགས་ཀྱི་ཁང་པར་ཤོག་སེར་ལས་ཕབ་པ་དགེ་ལེགསཿ
245

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
༄༅། །སངས་གླིང་བཀའ་ཐང་གི་ཤྲཱི་སེང་ཧའི་ཞལ་གདམས་ཀྱི་དྲིས་ལན་ 
ཉུང་ངུ་རྣམ་གསལ་བཞུགས་སོ། །
ཤྲཱི་སེང་ཧའི་ཞལ་གདམས་ཀྱི་དོན་ལ། གང་ཤར་མ་ཞེན་གཉིས་ནི། ཕྱི་གཟུང་
བའི་ཡུལ་ནང་འཛིན་པའི་སེམས་གཉིས་ལ་རྣམ་རྟོག་བཟང་ངན་གང་ཤར་ལ་ཞེན་
པ་མ་ཞུགས། ཞེས་པའི་དོན་ཏེ། སེམས་སྣང་བས་ནི་མི་འཆིང་ཞེན་པས་འཆིང་། ། 
ཞེན་པ་འདི་དུག་གི་རོ་ལྟར་སྤངས། །ཞེས་སོ། །མ་ཤར་མ་ཤར་གཉིས་ནི། མ་ 
འཁྲུལ་པའི་ཤེས་པ་གཏད་མེད་དེ། ཏཻ་ལོ་པས། སེམས་ལ་གཏད་སོ་མེད་ན་ཕྱག་ 
ཆེན་ཡིན། །འདི་ལ་གོམས་ཤིང་འདྲིས་ན་བྱང་ཆུབ་ཐོབ། །ཅེས་སོ། །ཤར་ཤར་ 
ཞེས་པ་གཉིས་ནི། འགྱུར་མེད་ཡོངས་གྲུབ་ཕྱིན་ཅི་མ་ལོག་པའི་ཡེ་ཤེས། སོ་སོ་ 
རང་གི་རིག་པའི་སྤྱོད་ཡུལ་དུ་གྱུར་པ། ཤར་བ་ལ་མ་ཞེན་ཤར་བར་མ་ཞེན་ཞེས་ 
པ་གཉིས་ནི། ཆོས་རྗེ་འཇིག་རྟེན་གསུམ་གྱི་མགོན་པོས། ཆེན་པོ་གསུམ་གྱིས་མ་ 
རིག་རྟོགས་པའི་མཆོག །ཅེས་གསུངས་པ་ལྟར། གཞི་དབུ་མ་ཆེན་པོ། ལམ་ཕྱག་ 
རྒྱ་ཆེན་པོ། འབྲས་བུ་རྫོགས་པ་ཆེན་པོ་སྟེ། ཆེན་པོ་གསུམ་གྱིས་ཀྱང་མ་རིག་པ་ 
དེ་ནི་རྟོགས་པའི་མཆོག་ཡིན་ནོ། །ཞེས་གསུངས་པ་དེའོ།ཤར་གྲོལ་དུས་མཉམ་ 
ཞེས་པ་ནི། སྒོམ་རབ་ལ་རྣམ་རྟོག་བསྒོམ་དུ་ཤར་བ། རྣམ་རྟོག་ངོ་བོ་ཆོས་སྐུ་ 
གསུངས་པ་དེའོ། །སྟོང་སྟོང་གཉིས་ནི། ཐག་ཁྲའི་སྦྲུལ་ལྟར་མེད་སྣང་གློ་བུར་བ། 
མི་སྟོང་མི་སྟོང་གཉིས་ནི། མ་ཡིན་དགག་བླ་མེད་ཆོས་ཀྱི་གནས་ལུགས་མཐར་ 
ཐུག་པ་ཡིན་ཏེ། རྒྱུད་བླ་མ་ལས། གློ་བུར་དག་གི་ཁམས་སྟོང་གི །བླ་མེད་ཆོས་
246

༄༅། །ཟབ་གཏེར་ཆོས་ཀྱི་མཛོད་ཁང་།
ཀྱིས་སྟོང་མ་ཡིན། །ཞེས་གསུངས་པ་ལྟར་རོ། །མ་འགགས་མ་འགགས་ནི། སྐུ་དང་ 
ཡེ་ཤེས། འགགས་འགགས་ནི། གཉིས་འཛིན་གྱི་འཁྲུལ་སྣང་། ཡེ་སྟོང་ཡེ་སྟོང་ 
རྣམ་པར་སྟོང་ནི། ཡེ་གདོད་མ་ནས་དངོས་པོར་གྲུབ་མ་མྱོང་པ་གཞི་མེད་རྩ་བྲལ་ 
འཁོར་འདས་ཀུན་ཁྱབ་བོ། །སྟེང་འོག་བར་མཚམས་ཕྱོགས་མེད་ཀུན་ཤར་འདི་ 
ཆོས་ཉིད་རིས་མེད་སྲིད་ཞི་ཀུན་ཁྱབ་ཀྱི་ཡེ་ཤེས་སོ། །ཞེས་པ་བཀྲ་ཤིས་ཟུར་མང་གླིང་གི་དགེ་
སློང་ཀརྨ་ཚེ་བརྟན་གྱིས་བསྐུལ་ངོར། མཁན་པོ་འབར་བ་ཆེན་པོས་བཀའ་བཀྱོན་དང་བཅས་ཏེ་བྲིས་པའི་ཡི་གེ་པ་ནི་ཞུ་ 
བ་པོ་ཉིད་ཀྱིས་བགྱིས་པ། འགྲོ་རྣམས་བདུད་བཞིའི་གཡུལ་ལས་བརྒྱལ་ཞིང་རྡོ་རྗེ་ལྟ་བུའི་ཏིང་ངེ་འཛིན་ལ་མངའ་
བརྙེས་པར་གྱུར་ཅིག བི་ཛ་ཡནྟུ།༎
247

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
༄༅། །བླ་མའི་ཐུགས་སྒྲུབ་བར་ཆང་ཤུན་སེལ་གྱི་ཞལ་གདམས་སྙིང་གི་ 
བྱང་བུ་ལས་བདེ་ཆེན་རྒྱལ་པོའི་ཐབས་ལམ་གྱི་སྨར་ཁྲིད་ 
བདེ་ཆེན་ཟང་ཐལ་ཞེས་བྱ་བ་བཞུགས།
བདེ་ཆེན་རྒྱལ་པོ་པདྨ་བཛྲ་རྩལ་ལ་ཕྱག་འཚལ་ལོ། །ཟབ་མོ་ཉམས་སུ་ལེན་པ་ལ་
བསྐྱེད་རིམ་སྣང་སྟོང་གི་ལམ་མཆོག་སྔོན་སོང་བའི་གང་ཟག་གིས་མཚན་བཅས་ 
བདེ་སྟོང་གི་ཐབས་ཟབ་མོའི་ལམ་ཉམས་སུ་ལེན་པ་ལ། གཏེར་གཞུང་རྩ་བ་ལས། 
དེ་ནས་བསྐྱེད་པའི་ལྷ་རྣམས་ཀུན༔ བདེ་བ་ཆེན་པོར་ཤར་བའི་ཕྱིར༔ རིམ་པ་ 
གཉིས་ཀྱི་རྣལ་འབྱོར་ལས༔ མཚན་བཅས་ཐབས་ཀྱི་རྫོགས་རིམ་ནི རྩ་རླུང་ 
སྦྱོང་བ་སྔོན་འགྲོ་འཕྲུལ་འཁོར་དབང་ཐོབ་ན༔ ཞེས་པ་ནི་གཏེར་གསར་མི་གཡོ་ 
བའམ། ཡང་དག་གི་ཆོས་དྲུག་གོ །འདི་དག་ཁོ་ན་ལ་སྦྱར་ཀྱང་རུང་མོད། སྔོན་
དུ་རླུང་སྦྱོར་བ་བཞི་ལྡན་གྱི་བུམ་པ་ཅན་ལ་བྱང་ཞིང་ཆུབ་པས་འཛིན་འགྲེམ་གྱི་ 
འཕྲུལ་འཁོར་ལ། ཐིག་ལེ་དབེབས་པ་ལ་མཁས་པ་མེ་ལོང་རྡུང་བ་ལྟ་བུ། འཛིན་ 
པ་ལ་མཁས་པ་རྫིང་གི་འོལ་ཁ་བསྡོམས་པ་ལྟ་བུ། འདྲེན་པ་ལ་མཁས་པ་ཁྲོན་ཆུང་ 
དཔྱང་ཐག་ལ་འཐེན་པ་ལྟ་བུ། འགྲེམས་པ་ལ་མཁས་པ་འབྲས་ཞིང་ལ་ཆུ་གཏོང་ 
བ་ལྟ་བུ། ཡེ་ཤེས་ཆེན་པོར་བསྐྱེལ་བ་ལ་མཁས་པ་ནམ་མཁའ་ལ་སྤྲིན་དེངས་པ་ 
ལྟ་བུ་དང་རྣམ་པ་ལྔ་ལས། དང་པོ་ནི། གཞུང་རྩ་བ་ལས་དེ་ཡང་ཐོག་མར་རང་ 
ལུས་དང་། གོམས་ནས་གཞན་གྱི་ལུས་ལ་སྦྱར༔ ཞེས་གསུངས་པར་ལྟར། དང་པོ་ 
འཛིན་པའི་འཕྲུལ་འཁོར་ལ། ལུས་གནད་དྲང་པོར་བསྲངས་ལ། ཞབས་རྡོར་སྐྱིལ།
248

༄༅། །ཟབ་གཏེར་ཆོས་ཀྱི་མཛོད་ཁང་།
སྲིན་ཞལ་བསྡོམས་ཐིག་ལའེ་རྩ། ལག་གཡས་སྲིན་མཛུབ་ཀྱིས་མནན་པའམ་གཡོན་
གྱི་རིང་པས་མནན་པ་གང་བདེ་བྱས་པ། དགང་འདྲེན་དང་སྟོང་འདྲེན་གཉིས་ཀྱི་ 
དང་པོ་ལ། སྟེང་རླུང་མནན་ཅིང་མདུན་དུ་ཕུལ།དེ་སྐབས་གསང་རྩ་མནན་ལ་གལ་ 
ཆེ༑ འོག་རླུང་སློད་དེ་དེ་སྐབས་དགའ་བ་བཞི་ངོས་བཟུང་། ལུགས་འབྱུང་ལྡོག་གི་ 
དབབ་བསྐྱིལ་བྱ། མདོར་ན་དགང་འདྲེན་གྱི་སྐབས་སུ་དགའ་བ་བཞི་ངོས་གཟུང་།
སྟོང་འདྲེན་གྱི་སྐབས་སུ་སྟོང་པ་ཉིད་ལ་མཉམ་པར་བཞག དར་དམར་དགུང་ 
སྤྱོད་ཉི་ཟླ་ལྡོགཿ༔ རྒྱ་མཚོ་ཨར་ལ་གཏད་པར་བྱ༔ ཞེས་སོ། །སྟོང་འདྲེན་སྐབས་སུ་ 
དང་པོ་ཧཱུཾ་རིང་བ། དེ་ནས་ཐུང་བ་གནད་དང་ལྡན་པས་འདར་ཕྲི་ལེ་ལེ། བྱ་བའོ། ། 
འདྲེན་པ་ལ་གནད་བཞི་སྟེ་རླུང་གི་ལྕ་ཀྱུས་བཟུང་བ། ཧཱུྂ་གི་ཞགས་པས་འདོག་པ། 
ཆུ་བོ་གྱེན་ལ་ལྡོག་པ། སྟེང་གི་ཡུལ་བ་བསལ་བའོ། དང་པོ་ནི་ལུས་གནད་གང་ལ་ 
གནས་ཀྱང་རུང་། འོག་རླུང་གྱོན་ལ་དྲག་ཏུ་འཐེན་པའོ། །གཉིས་པ་ནི། དེའི་ཚེ་ཁོ་ 
ནས་ཧཱུཾ་སྒྲ་རིང་ཐུང་གིས་ཤུགས་ཀྱིས་འཐེན་པའོ། །
གསུམ་པ་ནི། རྒྱུ་ཞབས་སྒལ་པ་ལ་སྦྱར་ནས་གྱོན་ལ་རྗོང་བའི་ཚུལ་དུ་འཕུལ་ 
བའོ། །གསུམ་པ་ནི། གནད་གསུམ་གཅིག་ཏུ་རིལ་ནས། སྨྱུག་སྦུབ་ཀྱིས་ཆུ་འཐུང་ 
བའི་ཚུལ་གྱིས་འགྲེམ་ཡུལ་རྩ་འཁོར་རྣམས་ཀྱི་དབུས་སུ་སྐྱེལ་བའམ་དེད་པ་སྟེ། 
རིམ་གྱིས་སྟེང་སྒོ་དང་ལས་དང་པོ་པ་ཡིན་ན་བདེ་ཆེན་འཁོར་ལོ་དང་། ཆིག་ཆར་ 
བ་དངོས་ཡིན་ན་བདེ་སྐྱོང་འཁོར་ལོར་འདྲེན་པ་གཉིས་གང་འོས་བྱའོ། ། 
གསུམ་པ་འགྲེམ་པ་ལ་མཁས་པ་འབྲས་ཞིང་ལ་ཆུ་གཏོར་བ་ལྟ་བུ་ནི། འགྱུར་ 
བ་ལྔའམ། འགྱུར་བ་བཞིའི་འཕྲུལ་འཁོར་གཏེར་གསར་ལུས་སྦྱོང་སྤྱི་ཆིངས་ཉེར་ 
གསུམ་མ་ལྟར་བྱ། དང་པོ་གཉིས་བརྟན་པ་ཐོབ་པ་དང༌། སྟེང་སྒོ་ལ་གནད་ཆེ།
249

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཕྱི་མ་གཉིས་འོག་སྒོ་དང་ལས་དང་པོ་ལ་གནད་ཆེ། དེ་དག་གི་ཁྱད་ཆོས་གབ་ 
སྤྲད་ཚུལ། རིམ་གྱིས་པ་དང་། གཅིག་ཆར་པ་གཉིས་ལས་དང་པོ་ལ། མགོ་བོ་ 
གཡས་སྐོར་གསུམ། གཡས་འཕང་གཅིག གཡོན་འཕང་གཅིག མདུན་འཕང་ 
གཅིག རྒྱབ་འཕང་གཅིག མཆེན་བརྡེབས་བཅས་སྙིང་ཁར་བསྣོལ་བརྡབ་བྱུག་ 
པ་གསུམ། ཕོ་བ་གཡས་སྐོར་གསུམ། གཡོན་སྐོར་གསུམ། གསང་བར་ཕྱེད་སྐྱིལ་ 
བཤང་བཀག་བརྡབ་པ་གསུམ་མི་གཡོ་བའི་འཕྲུལ་འཁོར་སྲིན་ལག་ལ་བཀལ་ལུས་ 
སྤྲུག་གཅིག་ཆར་བ་ལ་ཆལ་ཤིན་ཏུ་ཆེ་བ་གཡས་གཡོན་གཉིས་ཀ་སྟེ་གཡོན་པ་གལ་
ཆེའོ། །དེ་ནས་ཕྱེད་སྐྱིལ་ལུས་གནང་དྲང་པོས་ལག་གཡས་ཕྱོགས་གཅིག་གིས་འཕེན་ 
བསྐུམ་གསུམ། གཡོན་ལའང་དེ་བཞིན་ནོ། །
མཐར་མགོ་འཕུར་གསུམ་ཞག་བདུན་མ་ལྟར་རོ། །གཅིག་ཆར་པ་ཡིན་ན། སྲིན་ 
ལག་ལ་བཀའ་ལུས་སྤྲུག་དང་ཉི་ཤུ་བརྐུམ་པ་དུད་འགྲོའི་འགྱུར་བ་དང་། བཅུ་ 
པ་ནས་དྲུག་པའི་བར་འཕྲུལ་འཁོར་ལྡོག་ཏེ་འཇུག་གོ །གཉིས་ཀ་ལ་མཐར་མགོ་
འཕུར་བྱའོ། །སྐྱིལ་ཐབས་རྡོ་རྗེ་ཀྲུང་ཤེས་རབ་པདྨ་གཉིས་ཀྱི་ཞལ་ཤེས་གཅིག་ནི།
བདེ་ཆེན་ཡེ་ཤེས་བསྐྱེད་པའི་ཕྱག་རྒྱ་མཚན་ལྡན་དང་། རིན་ཆེན་གསེར་གྱི་མཎྜལ་ 
མི་འབུལ་ཞིང་། །ངོ་ལྐོག་ཅན་གྱི་དམ་ཉམས་སློབ་མ་ལ། །གནད་གསང་མི་ལྡན་ 
བླ་མས་བསྟན་གྱུར་ནས། །ཆོས་བདག་མཁྲོ་སྲུང་མས་སྲོག་རྩ་ཆོད། །གཅིག་རྒྱུད་ 
གྱིས་ལ་བསྟན་པ་ཟུངས་ཤིག་བུ། །ཞེས་ཀྱང་གདམས་སོ། །ནམ་མཁར་སྤྲིན་དེངས་ 
མ་བཅོས་རང་སར་ཀློད། །ཚ་གྲང་སྤངས་ལ་སྨུག་ཏིང་དུས་སུ་བརྡུང་། །མགོ་སྐྱེས་ 
འཕྲོ་བཅད་རོ་ཡལ་ཙ་ན་བསྲུབ། །རླུང་དང་གཡུམ་མོ་མེ་ཆེན་བཞིན་དུ་འབར། ། 
ཀུན་རྫོབ་ཐིག་ལེ་ཆུ་བོ་བཞིན་དུ་འབྲུབ། ལྷན་སྐྱེས་བདེ་ཆེན་ནམ་མཁའ་བཞིན་
250

༄༅། །ཟབ་གཏེར་ཆོས་ཀྱི་མཛོད་ཁང་།
དུ་ཁྱབ། །སྠི ཅེས་པ་འདི་ཡང་ཨོ་རྒྱན་སངས་རྒྱས་གཉིས་པ་གཏེར་ཆེན་ཆོས་ཀྱི་ 
རྒྱལ་པོའི་ཞལ་སྔ་ནས། མི་གཡོ་བའི་ཡིད་རིག་ཆོས་ཀྱི་ཕྱག་རྒྱ་ལ་དངོས་རིགས་ 
ཇི་ལྟ་བ་བཞིན་དགོས་ཞེས་ཕྱག་ཁྲིད་ཐམས་ཅད་གནང་ཀྱང་ཡི་གོར་མ་བཀོད། 
ཕྱིས་སུ་རི་པ་མཆོག་སྤྲུལ་དར་རྒྱས་རྒྱ་མཚོས་སྟོད་ལུང་མཚུར་ཕུ་ནས་བདེ་ཆེན་
རྒྱལ་པོའི་ཐབས་ལམ་ཆེད་དུ་ཞུས་ཤིང༌། སྟེང་སྒོའི་འཕྲུལ་འཁོར་རྣམས་ཐུགས་
ངེས་པར་བཅག་འདུག་པ། རང་རེ་ལ་ཞལ་ཁྲིད་གནང་ཞིང་ཁྲིད་རྒྱུན་མི་ཆད་
པའི་ཕྱིར་དུ་ཡི་གེར་བྲིས་ཤིག་གསུངས་པ་གཙུག་ཏུ་མཆོད་ནས། མཁན་པོ་འདུལ་
འཛིན་པར་པདྨ་བློ་གྲོས་སེང་གེ་ལེགས་བཤད་སྒྲ་དབྱངས་རྒྱ་མཚོས། གནས་གསུམ་ 
མཁའ་འགྲོའི་གཙོ་མོ་རྡོ་རྗེ་ཕག་མོ་ཉིད་ལ་ཟབ་གསང་ལེགས་ཀྱི་བདུད་རྩི་ཕུལ་ 
གྲུབ་ཅིང་། གཏེར་སྲུང་འབར་བའི་གདོང་ཅན་མས་སྐྱོང་བའི་ཡུལ་དུ། མཁྱེན་ 
ལྡན་གྱི་བླ་མ། ཁྲིམས་ལྡན་གྱི་དགེ་སློང་། རྟོགས་ལྡན་གྱི་རྣལ་འབྱོར། མཚན་ལྡན་ 
གྱི་དཱ་ཀི སྣོད་ལྡན་གྱི་སློབ་མ། དད་ལྡན་གྱི་སྦྱིན་བདག་མང་དུ་འདུས་པའི་ 
སྐབས་སུ། རྣལ་འབྱོར་པ་པདྨ་རང་གྲོལ་བཟང་པོས། གཏེར་ཆེན་གྱི་ཞལ་ལུང་ 
གནད་གསང་རེ་རེ་ཡིན་ཀྱང་། ཅི་ཐུབ་དང་ཅི་སོགས་བྱེད་པའི་བརྩོན་འགྲུས་ལ་
རྗེས་སུ་ཡི་རངས་ཤིང་ཤོག་བུའི་བྲི་གཞི་འང་མི་ཟད་པའི་གཏེར་འདྲ་བར་འབྱུང་ 
བའི་རྐྱེན་ལ་རྟེན་ནས་བྲིས་པ་སྦ་འོས་གསལ་བཀོད་ཀྱི་ཉེས་པ་མཆིས་ན་རྩ་བ་
གསུམ་གྱི་སྤྱན་སྔར་བཤགས་ཤིང་། རིག་འཛིན་བླ་མའི་ཞལ་ལུང་མན་ངག་ཟབ་
མོ་མཆིས་ན་རྟོགས་པ་དོན་བརྒྱུད་ཀྱི་བསྟན་པ་མཛེས་པའི་རྒྱན་དུ་གྱུར་ཅིག དེང་ 
སང་གསང་སྔགས་ཉམས་ལེན་འུར་སྒྲོགས་ལ། །བཞེད་དོན་སྙིང་པོ་ཚོལ་མཁན་ 
རེ་རེ་ཙམ། །འཕྲུལ་འཁོར་སྒོ་བཞག་བྱས་ཀྱང་གྱི་ནར་ལུས། །བདག་གི་གཏེར་
251

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཆེན་ཆོས་ཀྱི་རྒྱལ་པོ་ལ། །འབྱུང་ཟླའི་གྲངས་ལྡན་སྐུ་ཕྱིར་འབྲངས་མོད་ཀྱང་། ། 
རང་རྒྱུད་མ་དུལ་ཆུ་ནང་རྡོ་བ་འདྲ། །ཆུ་རྡོ་ཞལ་རྒྱ་རལ་པ་ཅན་རྣམས་ཀྱིས། 
ནོར་བུར་རློམ་ནས་ཅི་དྲག་གང་དྲག་འཕུར། མེད་པའི་ཡོད་མདོག་མི་ཆོས་བླ་ 
མའི་རྫུན། །འཕུར་འཕུར་མ་མང་ལག་པའི་དྲི་མས་གོས། །རིན་ཆེན་གྲལ་ནས་ 
དོར་དོགས་དོགས་ཟོན་གྱིས། །རྡོ་བ་ཡིན་ཕྱིར་སྲ་མོ་ཡོད་ལས་ཆེ། །ཤེལ་དང་ 
འཁྱག་རོམ་མིན་ན་ཨའུ་རྩི། །ཨ་ལ་ལ་ཧེ་ཧ་ཧ་ཧ་ཧ། མཚར་མཚར་རྩེད་མོ་ 
འདི་གོ་བ་ལོངས་དང་མཚར་རོ་ཧུ་ཧུ།
252

༄༅། །ཟབ་གཏེར་ཆོས་ཀྱི་མཛོད་ཁང་།
།སཱཙྪའི་ཆོ་ག་མཚོ་སྐྱེས་མ་ཧཱ་གུ་རུའི་ཞལ་ལུང་གི་ཟུར་རྒྱན་ཟིན་ 
བྲིས་བལྟས་ཆོག་ཏུ་བཀོད་པ་ཡིད་ཆེས་སུམ་ལྡན་ཞེས་ 
བྱ་བ་བཞུགས་པའི་དབུ་ཕྱོགས་ལགས་སོ། །
ཨོ་རྒྱན་གྱི་མཁན་པོ་པདྨ་སམྦྷ་ཝ་ལ་སྒོ་གསུམ་གུས་པ་ཆེན་པོས་ཕྱག་འཚལ་ལོ། །
ད་ལམ་འདིར་ཐུགས་སྒྲུབ་བར་ཆད་ཀུན་སེལ་གྱི་དྲན་གྲོལ་མཆོད་རྟེན་དང་སྤྱན་ 
རས་གཟིགས་པདྨ་གར་དབང་གི་སཱཙྪའི་རྣལ་འབྱོར་སོགས། སྐལ་ལྡན་ཐར་འདོད་ 
རྣམས་ཀྱི་ཕྱག་ལེན་དུ་འདེབས་པའི་རིམ་པ་མཚོ་སྐྱེས་མ་ཧཱ་གུ་རུའི་རྡོ་རྗེའི་གསུང་ 
རྣམས། གཏེར་ཆེན་ཆོས་ཀྱི་རྒྱལ་པོས་ཁྲིད་རིམ་གནང་ལྟར་ཟིན་ཐོར་སྤེལ་བ་ལ། 
དེ་ཡང་ཞལ་གདམས་གཞུང་ལས། ས་ཡི་བདག་པོར་གཏོར་མ་བཏང༔ དཔལ་ 
ཅན་ས་བླངས་ཤིས་པའི་ཉིན༔ རིན་ཆེན་འབྲུ་སྨན་དང་བཅས་པ༔ དྲི་བཟང་ཆུ་ 
ཡིས་ལེགས་པར་བརྫིས༔ ཞེས་པས། གནས་མཆོག་ཉེར་ལྔས་གཙོས་སྐྱེས་བུ་དམ་ 
པ་རྣམས་ཀྱི་བྱིན་གྱིས་བརླབས་ཤིང་བསྔགས་པ། དགེ་ལེགས་བཀྲ་ཤིས་འབྱུང་ 
བའི་སར། གཟའ་སྐར་ལེགས་པའི་སྔ་དྲོའི་ཆར། རྒྱུད་སྡེ་ནས་འབྱུང་བ་ལྟར་ས་ 
དཔལ་བརྟགས་ལ་སའི་བདག་པོར་གཏོར་མ་ཕུལ་ཞིང་། ལྟོ་འཕྱེ་རྒྱས་པར་བརྟག་ 
པའམ། ཐ་ནའང་ཁ་གྱུ་ཕྱོགས་མ་ནོར་བྱས་ཤིང་བརྐོ། རིན་པོ་ཆེའི་སྣ་ཚོགས་ 
དང་། འབྲུ་སྣ། སྨན་སྣའི་ཕྱེ་མ་བསྲེས་ལ་འཇིམ་པ་བྱ་བའམ། ཟུང་འཇུག་དང་ 
མཉམ་དུ་རིན་ཆེན་འབྲུ་སྨན་བཞག་ནའང་རུང་བས་གང་བདེ་བྱ། ཨོཾ་ཨ་ས་མེ་ 
ཏྲི་ས་མ་མེ་མ་ཧཱ་ས་མ་ཡེ་སྭཱ་ཧཱ ཞེས་བཟླ་ཞིང་འཇིམ་པ་བརྫིའོ། །རང་ཉིད་
253

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཐུགས་རྗེ་ཆེན་པོ་ཡི༔ ཐུགས་ཀའི་ཧྲཱིཿལས་འོད་འཕྲོས་པསཿ རྣམ་པར་སྣང་ 
མཛད་ཐུགས་རྒྱུད་བསྐུལ༔ ཐུགས་ཀའི་འོད་ཟེར་མཐའ་ཡས་ཀྱིས༔ འགྲོ་བ་ 
རྣམས་ཀྱི་སྒྲིབ་པ་སྦྱངསཿ སངས་རྒྱས་ཀུན་གྱི་བྱིན་རླབས་བསྡུས༔ འཇིམ་པ་ལ་ 
ནི་ཐིམ་པ་ཡིས༔ རིན་པོ་ཆེ་ཡི་རང་བཞིན་གྱུར༔ ཨོཾ་ཛི་ན་ཛིཀ ཨོྃ་མ་ཎི་པདྨེ་ཧཱུྃ 
ཞེས་བཟླས་མཐེ་བོང་སྲིན་ལག་གཉིས༔ སྦྱར་བའི་ཕྱག་རྒྱ་སྟེང་འོག་བྱས༔ འཇིམ་ 
པ་ལ་ནི་རེག་པ་ཡིསཿ དེ་བཞིན་གཤེགས་པ་ཐམས་ཅད་ཀྱི༔ ཡེ་ཤེས་འདུས་པའི་ 
ངོ་བོར་བསམ༔ ཨོྃ་བཛྲ་ཨཱ་ཡུ་ཥེ་སྭཱ་ཧྭ༔ འཇིམ་བཅད་རྡོ་རྗེའི་སྲོག་ཐོབ་བསམཿ 
ཨོཾ་བཛྲ་ཏྲ་བྷཱ་བ་ཡ་སྭཱ་ཧཱ༔ ཡེ་ཤེས་རྡོ་རྗེ་ཐོབ་པ་ཡི༔ སེམས་བསྐྱེད་འབི་འབི་ 
ལེགས་པར་བསྒྲིལཿ ཨོཾ་ཨཱ་ར་ཛེ་བི་ར་ཛེ་སྭཱ་ཧཱ༔ ཡེ་ཤེས་རྡུལ་བྲལ་ཐོབ་པར་ 
བསམ༔ འབི་འབི་དག་ལ་ཏིལ་མར་བྱུགཿ ཨོཾ་དྷརྨ་དྷཱ་ཏུ་གནྡེ་སྭཱ་ཧཱ༔ ཆོས་ 
དབྱིངས་སྙིང་པོ་ཐོབ་པར་བསམཿ༔ འབི་འབི་སྐུ་ཕོར་ནང་དུ་བཅུག༔ ཨོྃ་བཛྲ་ 
མུརྒ་ར་ཨ་ཀོ་ཊ་ཡ་སྭཱ་ཧཱ༔ སངས་རྒྱས་ཀུན་གྱི་ཕྱག་རྒྱ་ཡིས༔ ཡོངས་སུ་བཏབ་ 
པར་བསམ་ལ་གདབ༔ ཨོྃ་བཛྲ་བིཏྱཱ་སྭཱ་ཧཱ༔ ཡེ་ཤེས་སྙིང་པོ་ཐོབ་པར་བསམཿ 
བསྡུ་ན་ཡི་གེ་དྲུག་པ་དང༔ རྒྱས་པར་རྟེན་འབྲེལ་སྙིང་པོ་དག༔ དྲི་བཟང་དག་ 
གིས་བྲིས་པ་བཅུགཿ༔ ཅེས་དང ཟུར་འཕྲོས། སྐུ་གཟུགས་མཆོད་རྟེན་སཱཙྪ་ 
རྣམས་ལ་གཟུངས་དྲིལ་བསྡུས་པའི་ཚེ། གཙུག་གཏོར་རྣམ་རྒྱལ། གཙུག་གཏོར་ 
དྲི་མེད། གསང་བ་རིང་བསྲེལ། བྱང་ཆུབ་རྒྱན་འབུམ་རྣམས་ཀྱི་གཟུངས་ཐུང་ 
དང་ཡེ་དྷར་རབ་གསེར་དངུལ། འབྲིང་ཐ་མཚལ་དང་སྣག་ཚ་རིན་པོ་ཆེའི་ཁུ་བ་ 
བསྲེས་པ། དུག་ཤོག་མ་ཡིན་པ་ལ། རབ་ལཉྫ་དང་ཝརྟུ། འབྲིང་དབུ་ཅན་དང་ཐ་ 
མ་དབུ་མེད་དུ་བྲིས་པའམ་སྤར་དུ་བཏབ་པ་ལ་དྲི་བཟང་བྱིན་རྫས་བསྲེས་པ་བྱུགས་
254

༄༅། །ཟབ་གཏེར་ཆོས་ཀྱི་མཛོད་ཁང་།
ལ༑ བསྒྲིལ་ཚུལ་རྒྱ་བོད་མཁས་གྲུབ་རྣམས་ཀྱི་བཞེད་ཚུལ་སྣ་ཚོགས་ཡོད་ཀྱང་
དབུ་ནས་ནང་སྒྲིལ་སོགས་ཅི་བྱས་ཀྱང་འགལ་བ་མེད། རྒྱས་པར་གྲུབ་ན་གཟུངས་ 
སྒྲིལ་གྱི་ཕྱི་ནས་དར་སྣ་ལྔས་བསྒྲིལ་བའམ། ཚོན་སྐུད་སྣ་ལྔས་དཀྲི་བར་བཤད། ཨོཾ་ 
དྷཱརྨཱ་ཏཱ་རེ་སྭཱ་ཧཱ ཆོས་སྐུ་ལ་ནི་གཟུགས་སྐུར་ཐིམ༔ བསམ་ལ་སྐུ་ཕོར་ནས་ཕྱིར་ 
དབྱུང་ངོ༔ ཞེས་པ་ལྟར་དང་།
ཡང་ན་ཐུགས་སྒྲུབ་བར་ཆད་ཀུན་སེལ་གྱི་ཞལ་གདམས་སྙིང་བྱང་ལས་གསུངས་ 
པ་ལྟར། འབི་འབི་བྱ་ཞིང་ཆོས་སྐུར་བསམ༔ ཨོཾ་དྷརྨ་ཀཱ་ཡ་ནཱ་མཿ རྒྱན་གཞུག་ 
ལོངས་སྤྱོད་རྫོགས་སྐུར་བཞེངས༔ ཨོཾ་སམྫོ་ཀཱ་ཡ་ན་མཿ༔ རྟེན་སྙིང་བཟླ་ཞིང་ 
གཟུངས་གཞུག་སྟེ ཕྱིར་འདོན་སྤྲུལ་པའི་སྐུ་རུ་བསམ༔ ཨོཾ་ནིརྨ་ཀཱ་ཡ་ན་མཿ 
སཱཙྪ་གདབ་པའི་སྐབས་སུ་འདི་གཉིས་གང་རུང་བྱས་ལ། རབ་མཆོད་རྟེན་དངོས་ 
དག་ཡེ་དྷར་བཅས་ལ་གསེར་དངུལ། གདན་ལ་མཚལ་དང་ལི་ཁྲི་བྱུག ཐ་ནའང་། 
དཀར་རྩི་དང་ས་མཚལ་བྱུག་ཅིང་སྣམ་ལ། དབུ་གདུགས་ཀྱི་མཚོན་པ་དར་སྣ་ 
ལྔའི་དུམ་བུ། སཱཙྪའི་གཙུག་ཏུ་སྦྱར། སྦྱོར་རྫས་གྲོ་སྐྱོ་གཙང་མའམ། སོ་མར་ 
དབང་ལག་སོགས་ཀྱིས་སྦྱར། དེ་ཡང་ཐུགས་སྒྲུབ་སྙིང་བྱང་ལས། མཎྜལ་པདྨ་ 
འདབ་བརྒྱད་དབུས༔ བརྟན་པར་བཞུགས་ཤིང་མཆོད་པས་བསྐོརཿ ཞེས་པས་ 
སཱཙྪ་གང་དུ་སྒྲུབ་པའི་གནས་སུ། སཱཙྩའི་གྲངས་ལ་དཔག་པའི་སྟེགས་བུ་ལ་དྲི་ 
བཟང་དང་སྤོས་ཆུས་ཆག་ཆག་བཏབ་པའི་སྟེང་དུ། རྒྱས་པར་དཀྱིལ་འཁོར་སྒོ་ 
རྐྱང་གི་ཕྱི་རོལ་ཏུ་མཚོ་དང་རྫིང་བུ་ལྗོན་ཤིང་སྐྱེད་ཚལ་མཛེས་པས་བརྒྱན་པ་ 
བྲི༑ འབྲིང་པོའི་སྐབས་སུ་སྒོ་རྐྱང་ཁོ་ན་དང་། བསྡུས་པ་སཱཙྪ་རྣམས་ཀྱི་གདན་ 
པདྨ་འདབ་བརྒྱད་དང་ཤིན་ཏུ་བསྡུས་ན་ནས་ཀྱི་ཚོམ་བུ་བཀོད། རྒྱས་པར་དབུས་
255

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
སུ་བྱང་ཆུབ་མཆོད་རྟེན། རིང་བསྲེལ་རྣམ་ལྔས་བཀང་བ་རབ་རིན་པོ་ཆེ་ལས་ 
གྲུབ་པ། ཕྱོགས་བཞིར་རས་བྲིས་ཀྱི་མཆོད་རྟེན་ཕྱོགས་མདོག་ལ། ཤར་དུ་གཙུག་ 
གཏོར་རྣམ་རྒྱལ། ལྷོར་གཙུག་གཏོར་དྲི་མེད། ནུབ་ཏུ་གསང་བ་རིང་བསྲེལ། བྱང་ 
དུ་བྱང་ཆུབ་རྒྱན་འབུམ་རྣམས་ཀྱི་གཟུངས་རྒྱས་བསྡུས་གང་རུང་ལཉྫ་བྱས་ནས་
མཆོད་རྟེན་གྱི་ངོས་ལ་བྲིས་པ་བཀྲམ། སྟེགས་ཀྱི་ཁར་སཱཙྪ་རྣམས་བཀོད་པའི་ཚེ། 
ཨོཾ་སུ་པྲ་ཏིཥྛ་བཛྲ་ཡེ་སྭཱ་ཧཱ ཨོཾ་ཨཱཿཧཱུཾ། ཞེས་རྡོ་རྗེ་དང་པདྨའི་གདན་ལ་བཞུགས་ 
པར་བསམ་ལ་སྔགས་བརྗོད་བཞིན་པས་བཀོད། ཕྱོགས་བཞིར་དྲི་བཟང་གིས་ 
ཆུས་བཀང་བའི་དུང་ཞལ་བཞིའམ། ཐ་ནའང་ཏིང་ཕོར་བཞི། དེའི་ཕྱི་རོལ་ཏུ་མེ་ 
ཏོག་དང་། བ་དན་མཚོན་པ་དར་སྣ་མེ་ཏོག་གི་ཡུ་བར་བཅིངས། སྤོས་རེང་། མར་ 
མེ༑ ཏིང་ཕོར་དྲི་བཟང་གིས་ཆུས་བཀང་བ། ཞལ་ཟས་རྣམས་སཱཙྪའི་གྲངས་ 
བཞིན་བཤམས། སྤྲོ་ན་ཆུ་སྐྱེས་བུམ་པར་མེ་ཏོག་བཙུགས་པ་དང༌། སྤོས་ཕོར་ 
རྒྱུན་བཏུལ། མར་མེ་ཆེ་ལེགས་རྒྱུན་འབར། དུང་ཞལ་དྲི་བཟང་གི་ཆུས་བཀང་བ
ཞལ་ཟས་རྒྱན་སྤྲོས་ཅན། ཤིང་ཏོག་དཀར་གསུམ་བཅས་དང་། གདུགས་དང་། 
གཡས་གཡོན་དུ་འཕན་བཅས། ཕྱོགས་མཚམས་བརྒྱད་དུ་ཚར་བརྒྱད། འབྲིང་ 
དུ་ཕྱོགས་བཞིར་བཞི་དང་།
ཐ་ནའང་ཚར་གཅིག་ཕྱོགས་མཚམས་རྣམས་སུ་བཀོད། སྒྲུབ་པའི་ཆོ་ག་མཚོ་ 
སྐྱེས་མ་ཧཱ་གུ་རུའི་ཞལ་ལུང་ལྟར་ཤེས་པར་བྱའོ། །དྲན་གྲོལ་མཆོད་རྟེན་བཞེངས་ 
པའི་ཚུལ་ནི། མཆོད་རྟེན་གང་དུ་བྱ་བའི་གཞི་ལ་སའི་ཆོ་ག་ཚུལ་བཞིན་དུ་བྱ། ཀླུ་ 
དབང་རྒྱལ་པོ་དང་། པདྨ་མཁའ་འགྲོའི་ཀླུ་བུམ་རྒྱས་བསྡུས་གང་རུང་ཚད་ལྡན་ 
བཞག བསྟན་འགྲོའི་སྤྱི་རིམ་ཡིན་ན་མི་གཡོ་བའི་སྒོ་ནས་མནན་པ་བྱ། དེ་ཡང་།
256

༄༅། །ཟབ་གཏེར་ཆོས་ཀྱི་མཛོད་ཁང་།
གཏེར་གཞུང་རྩ་བ་ལས། འདུས་པ་ཆེན་པོའི་ལམ་སྲང་དུ༔ མཆོད་རྟེན་མཚན་ 
ཉིད་ལྡན་པ་ཡི༔ བྲེ་ནང་འཁོར་ལོ་གཞུགས་བྱས་ལ༔ རབ་གནས་མཆོད་བསྟོད་ 
གསོལ་གདབ་བྱ༔ སྒྲིབ་དག་བྱང་ཆུབ་སྣོད་དུ་འགྱུར༔ དམིགས་གཏད་མཆོད་ 
རྟེན་འགྲོ་དོན་ནོ༔ ཞེས་དང་། འཕགས་པ་དཔུང་བཟང་གི་ཞུས་པའི་རྒྱུད་ལས། 
འཇིམ་པའམ་ནི་བྱེ་མ་ལས་བྱས་པའི། །བདེ་གཤེགས་མཆོད་རྟེན་རྟེན་འབྲེལ་སྙིང་ 
པོ་ཅན། །སྡིག་པ་སྦྱང་བའི་ཕྱིར་ནི་རྟག་ཏུ་གདབ། །རིང་བསྲེལ་ཅན་ནི་གཟུགས་ 
སམ་མཆོད་རྟེན་ལས། །བསྟོད་ཅིང་ཕྲེང་བ་དྲི་དང་མར་མེ་དབུལ། །གདུགས་ 
དང་རྒྱལ་མཚན་བ་དན་རོལ་མོ་དང༌། །མཆོག་ཏུ་དད་པ་ཡིས་ནི་མཆོད་པར་ 
བྱ༑ ༑ཞེས་གསུངས་པ་ལྟར།
རིང་བསྲེལ་ཞེས་པ་བྱང་ཆུབ་སྙིང་པོ་རྒྱན་གྱི་ཆོ་ག་ཞིབ་མོ་ལས། ཆོས་སྐུའི་རིང་ 
བསྲེལ་དང་། དེ་བཞིན་གཤེགས་པའི་སྐུ་གདུང་གི་རིང་བསྲེལ། སྐུ་བལ་གྱི་རིང་ 
བསྲེལ། ཆོས་ཀྱི་རིང་བསྲེལ། ཡུང་འབྲུ་ཙམ་གྱི་རིང་བསྲེལ་ཏེ་ལྔར་བཤད་པའི། 
དང་པོ་ནི། སཱཙྪ་དང་མཆོད་རྟེན་སོགས་ཆོས་སྐུའི་རྟེན་རྣམས་དང་། གཉིས་པ་ 
ནི༑ སྐུ་གདུང་དངོས་ཏེ་གང་ཟག་ཁྱད་པར་ཅན་གྱི་སྐུ་རུས་སོགས་དང། གསུམ་ 
པ་ནི་སྐུའི་ཉེར་སྤྱད་ན་བཟའ་སོགས་དང༌། བཞི་པ་གླེགས་བམ་དང་གཟུངས་
སྔགས། ལྔ་པ་རིང་བསྲེལ་དངོས་ཏེ་འཕེལ་གདུང་དུ་གྲགས་པ་རྣམས་ཡིན་ཅིང་། 
རྟེན་ཆེ་ཆུང་ལ་དཔག་སྟེ་རིང་བསྲེལ་རྣམ་ལྔས་བཀང་དགོས་ཤིང༌། འདིར་ནི་ 
བྱང་ཆུབ་མཆོད་རྟེན་ཚད་དང་ལྡན་པ་བཞེངས་པའི་བུམ་གདན་པདྨའི་སྟེང་དུ། 
རིན་འབྱུང་ཤཱཀྱ་ཐུབ་པ་གཙོ་བོར་བྱས་པའི་ངན་སོང་དོང་སྤྲུག་གི་དཀྱིལ་འཁོར་
ཤིང་གི་ངོས་ལ་རས་སྦྱར་ཞིང་། དབུར་རྡུང་ལེགས་པར་བྱས་ལ་དཀྱིལ་འཁོར་
257

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས
མཐོང་རྒྱུད་ལྟར་བྲིས་པ་རྩི་བཏང་བ་བཞག་ཉེར་སྤྱོད་བརྒྱད་རབ་ལྷ་གྲངས་དང་
མཉམ་པའམ། ཐ་ན་ཕྱོགས་བཞིར་ཆ་རེ་བཤམས། མཆོད་ཡོན་ཞབས་བསིལ་ 
གཉིས་ལ་རྫས་ཀྱིས་ཕྱུར་བུར་བཀང༌། ཆུ་སྐྱེས་བུམ་པའི་ནང་དུ་རིན་པོ་ཆེའམ་ 
དར་དང་ཤོག་བུ་ལ་བཅོས་པའི་མེ་ཏོག་གཟུགས། སྤོས་ཕོར་སྦྱར་སྤོས་བཟང་པོས་ 
བཀང་བ། མར་མེའམ། མེ་ཤེལ། དུང་ཕོར་དྲི་ཆབ་རྫས་ཀྱིས་བཀང་བ། ཞལ་ 
ཟས་ཤིང་ཏོག་སྣ་ཚོགས་དང་མར་ཟན་ལ་བཅོས་པའི་གཏོར་མ། དེ་རྣམས་ཀྱི་ 
སྣོད་རིན་པོ་ཆེ་ལས་བཟོས་པ་དང་། དཀར་ཡོལ་ཤེལ་སྣོད་འབྲིང་འཁར་སྣོད། ཐ་ 
མ་རྫ་ལ་བཅོས་པ་སོ་བཏང་བ། རོལ་མོའི་རིགས་བྱེད་ཅི་འབྱོར་དང་། ཕྱོགས་ 
མཚམས་རྣམས་སུ་རྣམ་པར་བཀྲ་བའི་གོས་བཟང་དང་། རས་སོགས་གང་འབྱོར་ 
ལ༑ གདུགས་འཕེན་ཏོག་དང་བཅས་པ་མང་དུ་བཤམས། 
དེ་རྣམས་འཛུགས་ས་འཁར་བའམ། རྫ་ལ་བཅོས་པའི་གདན་དྲིལ་དབྱིབས་ 
སོགས་མཛེས་པར་བཅོས་པ་དགོས། ཕྱི་ནས་ཡོལ་བ་དང་སྟེང་དུ་བླ་བྲེ་ཕུབ། ཕྱི་
རོལ་ནས་ཤིང་སྒྲོམ་བྱི་བ་མི་ཐར་བ་ས་སྦྱིན་བཟང་པོས་ཞལ་ཞིང་འབུ་སྲིན་མི་ཐར་ 
བར་བྱ། སྟེང་དུ་ཤིང་སྒྲོམ་ནང་དུ་གཟུངས་གཞུགས་ཀྱི་རིགས་རྣམས་བཞག དེའི་ 
ཕྱི་བུམ་པའི་ནང་ཁོངས་སུ་སཱཙྪ་རྣམས་ཤུག་ལོ་སྐམ་པོའི་ཕྱེ་མ་ཞིབ་མོས་ལྗིབ་ལ་ 
གཞུག དེ་ཡང་སཱཙྪ་རིམ་པ་རེ་བསྒྲིགས་ནས་ལྗིབས་རྫས་ཤིང་ལོ་སྐམ་པོ་རྩེ་དང་ 
མཉམ་པ་བླུག ཤིང་ལེབ་ཀྱིས་ཆོད་བྱས་ལ་བསྒྲིག་དགོས། སྲོག་ཤིང་གི་དཀྱུས་ནི་ 
གདོང་ཅན་འོག་མ་ནས་ཆོས་འཁོར་གྱི་བར་དུ་འགྲོ་བ་ཕྱག་ལེན་མཛད་ཀྱང་། འོན་ 
ཀྱང་མཆོད་རྟེན་དངོས་ནི་རྨང་དགེ་ནས་བྲེ་ཕྱིན་ཆད་ཡིན་པས་རྨང་དགེ་ཕྱིན་དུ་ 
འགྲོ་མི་དགོས་འདྲགཟུངས་ཀྱང་དེའི་ཁོང་དུ་ཆུད་པས་འཐུས་སྙམ། འདིར་
258

༄༅། །ཟབ་གཏེར་ཆོས་ཀྱི་མཛོད་ཁང་།
སློབ་དཔོན་ཆེན་པོའི་དགོངས་པ་བུམ་གདན་གྱི་སྟེང་ནས་བྲེའི་བར་སླེབས་པ། རྒྱུ་ 
ནི༑ རབ་ཙནྡན། དེ་ལྟར་མིན་ཀྱང་ཤུག་པ་སོགས་འབྲས་བུ་ཅན་གྱི་ཤིང་གི་རིགས། 
རུལ་བ་དང་། སྲིན་བུས་ཟོས་པ་སོགས་མ་ཡིན་པ། མ་བཅད་པའི་སྔ་རོལ་ནས་ 
ཕྱོགས་མི་ནོར་བའི་མཚན་མ་བཏབ་ཅིང་། རྩ་རྩེ་མ་ལོག་པ་གྲུ་བཞི་འཇམ་ཞིང་ 
རྩ་བ་སྦོམ་ལ་རྩེ་མོ་རིམ་གྱིས་ཕྲ་བ། རྩེར་མཆོད་རྟེན་དང༌། རྩ་བར་རྡོ་རྗེ་ཕྱེད་ 
པ་བྱས་ན་ལེགས། མ་གྲུབ་ཀྱང་ཆད་པའི་སྐྱོན་མེད། གཟུངས་འབུལ་རྒྱས་པ་འདིར་ 
བྲིས་ན་མང་དུ་དོགས་པས་མ་བྲིས་ལ། རྗེ་བརྒྱད་པ་མི་བསྐྱོད་ཞབས་དང་། རྡོར་ 
བྲག་སྤྲུལ་སྐུ་པདྨ་ཕྲིན་ལས། རྒྱལ་དབང་ལྔ་པ་ཆེན་པོ་སོགས་མཁས་གྲུབ་རྣམས་ 
ཀྱི་ཡིག་ཆ་དང་ཕྱག་བཞེས་ལྟར་ཤེས་པར་གྱིས་ཤིག 
ཞལ་འཕྲོས་ཤོག་དྲིལ་འགྲེང་སྟབས་སུ་མི་ཚུད་པའི་རིགས་ལ། འཕྲད་གཟུངས་ 
ཞེས་པ་རྟེན་གྱི་གཡས་སམ་རྒྱབ་ཏུ་ཡིག་མགོ་བསྟན་ཏེ་གཞུག་པའི་སྲོལ་ཀྱང་ཡོད། 
རྟེན་ཆེ་བའི་རིགས་ལ་དམ་ཆོས་གླེགས་བམ་གཞུག་རྒྱུའི་ཤོག་བུའི་བར་དྲི་བཟང་ 
གི་ཕྱེ་མ་བརྡལ། ནང་སྒྲིལ་སེར་པོ། དབུ་ཤོག་ཡར་ལོག་གླེགས་ཤིང་མེད་པ་གུག་ 
སྐྱེད་ཀྱི་རྒྱབ་ཏུ་བསྟན་ལ་གཞུག བྲིས་སྐུའི་རིགས་གོང་ཤམས་མེད་པའམ། ཡོད་ 
ཀྱང་གོང་ཤིང་དང༌། སྒྲིལ་ཤིང་མེད་པར་བྱས་ཏེ། བྲིས་སྐུའི་གཡོན་ཟུར་ནས་ 
དྲིལ་ཏེ་གཞུག་པར་བྱའོ། །མཆོད་རྟེན་ཆེ་ཆུང་རྒྱས་བསྡུས་གང་ལའང་། བྲེ་ནང་ 
དུ་སེམས་ཉིད་ ཐུགས་སྒྲུབ་བར་ཆད་ཀུན་སེལ་གྱི་ཞལ་གདམས་ནང་ལྟར་མཆན། ངལ་གསོའི་འཁོར་ 
ལོ་རྒྱས་བསྡུས་གང་རུང་རབ་དར་ལ་གསེར་དངུལ་གྱིས་བྲིས་པ། འབྲིང་རྒྱ་ཤོག་
དཀར་པོ་ལ་མཚལ། ཐ་མ་ཤིང་ཤོག་ལ་སྣག་ཚས་བྲིས་ཤིང་ཚུལ་བཞིན་དུ་སྒྲུབ་ 
པ་སྣ་ལྔའི་དར་གྱིས་དྲིལ་ལ་བཞག ཤིན་ཏུ་བསྡུས་ན། དེ་བཞིན་གཤེགས་པའི་
259

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
རིང་བསྲེལ་དང་། གཟུངས་ཆེན་སྡེ་ལྔ་ལྟ་བུའི་གཟུངས་སྒྲིལ་བསྡུས་པ་བཞག་པས་ 
འཐུས་ལགས། རྒྱས་བསྡུས་གང་ལའང་། སྟོད་སྨད་ཀུན་ཏུ་གཟུངས་འཁྲུག་གི་ 
ཉེས་པ་ཞི་ཕྱིར་རེག་པ་ཕུག་རོན་གྱི་སྔགས་འགྱུར་སྔ་ཕྱི་གཉིས་ལས།སྔ་འགྱུར་
ཀ་ཅོག་གི་འགྱུར་འདི་ལྟར་བྲི། ན་མཿས་མཏྣ་བུདྡྷ་ནཱ་མ་ཙིནྟུ་བྷཱུ་ཏ་ཏུ་པི་ཎཾ། ཨོཾ་ཏཱ་ 
རེ་སྭཱ་ཧཱ། རྟེན་གྱི་རིགས་ཐམས་ཅད་ལ་གནོད་སྦྱིན་འཁོར་ལོ་བོད་ཀྱི་བླ་མ་སྔར་
བྱོན་ཐམས་ཅད་ཀྱིས་སེང་ཁྲིའི་ནང་དུ་གཞུག་ཀྱང་། ཀུན་མཁྱེན་དྷརྨ་ཀ་རས། 
མཆོད་རྟེན་གྱི་གདོང་ཅན་དང་། སྐུ་གཟུགས་ཀྱི་པདྨའི་ནང་ཙམ་དུ་གཞུག་དགོས་ 
ཚུལ་གསུངས་ལྟར་བྱས་ན་ལེགས། གནོད་སྦྱིན་འཁོར་ལོ་དེའང་ཕོ་འཁོར་སྟེང་
དང་མོ་འཁོར་འོག་ཏུ་བཞག་ནས་དབུ་རྟེན་གྱི་མདུན་དུ་སྟོན་པ་དང་། མོ་འཁོར་ 
སྟེང་དུ་བྱས་ནས་དབུ་རྒྱབ་ཏུ་སྟོན་པ་དང་།
ཁ་གཅིག་སྐུ་གཟུགས་འབུར་དུ་བཏོད་ནས་བཀོད་པ་བཤད་ནའང་། སྒྲུབ་ཐབས་ 
བརྒྱ་རྩའི་ཛམྦྷ་ལའི་སྒྲུབ་ཐབས་རྒྱས་པ་ལས། དཔལ་ལྡན་མགོན་པོ་ཛམྦྷ་ལ། ནོར་ 
རྒྱུན་མ་ལ་འཁྱུད་པ་དང༌། ཞེས་དང༌། དཔའ་བོ་གཅིག་གྲུབ་ཏུ་མོ་གཙོ་བོར་ 
གསུངས་པ་ལྟར། མོ་འཁོར་སྟེང་དང་ཕོ་འཁོར་འོག་ཏུ་བྱས་ནས་དབུ་རྟེན་གྱི་རྒྱབ་ 
ཏུ་སྟོན། བསྡུས་ཚེ་ཇོ་བོ་ཨ་ཏི་ཤའི་དབུ་ཞྭའི་ནང་ནས་རྙེད་པར་གྲགས་པའི་ཛམ་
དགུ་བཾ་དགུ་བྲིས་པ་བཞག་ཀྱང་རུང་། གནོད་སྦྱིན་འཁོར་ལོ་ལ་མར་དང་སྦྲང་
རྩིས་ཁྱབ་པར་བྱུག་ཞེས་པ་ནི་གསེར་དངུལ་གྱི་བྱང་བུ་ལ་གཟོང་རིས་བྱས་པ་ལ་ 
དགོངས་པ་ཡིན། ཤོག་བུ་ལ་ཡིག་གེ་ཉམ་པའི་རྐྱེན་དུ་འགྱུར་དོགས་པས་མཐར་ 
ཅུང་ཟད་བྱུགས་པས་འཐུས། ཁྲི་ནང་དུ་རྟེན་ཆེན་པོའི་རིགས་ལ་ཆོས་སྐྱོང་གི་རྟེན་ 
བཅའ་བར་གསུངས་ཀྱང་། རྒྱ་བལ་དུ་དེ་རིགས་མེད་ཅེས། སྐྱབས་རྗེ་སི་ཏུ་ཡབ་
260

༄༅། །ཟབ་གཏེར་ཆོས་ཀྱི་མཛོད་ཁང་།
སྲས་ཀྱིས་གསུངས། པད་གཟུངས་སུ་ཆོས་སྐྱོང་གཙོ་འཁོར་ནོར་ལྷ་ཕྱོགས་སྐྱོང་ 
རྒྱལ་ཆེན། ལྷ་ཆེན་ཀླུ་ཆེན། འཇིགས་བྱེད་གཟའ་རྒྱུ་སྐར་སོགས་ཀྱི་སྔགས་སྨོན་ 
ལམ་ཤིས་བརྗོད་དང་བཅས་པ་གཞུགརྟེན་ཆེན་པོ་ལ་སེང་ཁྲིའི་ནང་དུ་བུམ་གཏེར་
འཇུག་པའི་སྲོལ་ཡོད་པས། ས་བདག་སྙིང་གཏེར་དང་གནོད་སྦྱིན་གྱི་བུམ་པ་བཞག
འོག་ཏུ་པདྨ་འདབ་བརྒྱད་ཀྱི་ལྟེ་བར་སྣ་ཚོགས་རྡོ་རྗེ་དང༌། འདབ་བརྒྱད་ལ་བཀྲ་
ཤིས་རྟགས་བརྒྱད་བྲིས་པ་བཏིང་བ་སོགས་གཟུངས་འབུལ་གྱི་རིམ་པ་མ་འཆོལ་
བར་ཕྱག་ལེན་དུ་ཐེབས་པར་བྱ། གཟུངས་ལྡན་གྱི་སཱཙྪ་དྲན་གྲོལ་ཆོ་གས་བསྒྲུབས་
ཟིན་པ་དེ་རྣམས་མཆོད་རྟེན་གྱི་བུམ་པ་ཁོ་ནར་ཆུད་ན་ལེགས། མ་ཚུད་ན་རྨང་
དགེ་ཡན་ལ་བཞག་ན་མི་འགལ། ཆོ་ག་རབ་གནས་གཞུང་ལྟར་བྱ། ཞར་བྱུང་འཕྲོས་པ།
སྐུ་གཟུགས་སོགས་རྟེན་གསུམ་གྲུབ་ནས་རབ་གནས་དང་གཟུངས་གཞུག་འགྱང་
ན་བར་ཆད་ཆེ་ཞིང་མི་ལེགས་པས་གྲུབ་འཕྲལ་བྱ་བ་རང་གལ་ཆེ།
རྐྱེན་དབང་གིས་འཕྲལ་དུ་མ་གྲུབ་ན། གུ་གུལ་གྱིས་བདུག བྱིན་རྟེན་དུ་མས་
མནན་པའམ་དགབ་ལ། བཟོ་བོའི་གཟོང་དང་ཐོ་བ་སོགས་ཇི་ལྟར་རིགས་པ་རྟེན་
དང་མཉམ་དུ་བཞག་ལ་ཁེབས་ཀྱིས་གཡོགས་ཏེ་གཟུངས་གཞུག་དང་རབ་གནས་
བྱེད་ཀྱི་བར་བཞག་ན་བར་ཆད་མི་འབྱུང་བའི་གནད་ཡིན་པར་བཤད། གཟུངས་
གཞུག་དང་རབ་གནས་ཀྱི་ཆོ་ག་ཚུལ་བཞིན་མ་ཤེས་ན་རབ་གནས་ཀྱི་རྒྱུད་ལས་
བཤད་པ་ཚུལ་མཐུན་གྲུབ་པའི་ཕན་ཡོན་ནི་མདོ་རྒྱུད་བསྟན་བཅོས་རྣམས་ནས་
རྒྱ་ཆེར་བཤད་པ་ལས་ཤེས་བྱ། གང་ཟག་མཆོག་མ་ཡིན་པ་དང་། རང་གི་ཕ་མ་
སོགས་ཀྱི་རུས་པ་རྗེན་པ་རྟེན་གྱི་ནང་དུ་བཅུག་ན་མི་ལེགས་ཤིང་། རུས་ཆོག་ཚུལ་
བཞིན་བྱས་ནས་སཱཙྪ་བཏབ་སྟེ་རབ་གནས་དང་བཅས་གཞུག་ན་ཤིན་ཏུ་ལེགས།
261

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
སྐྱེ་བོ་ཐ་མལ་གྱི་རུས་པ་ལ་སཱཙྪ་བཏབ་ནས་རབ་གནས་བྱས་པ་མཆོད་པའི་གནས་ 
སུ་མི་འགྱུར་བར་སེམས་ན། ནག་པོ་པས་མཆོག་ཏུ་རབ་ཏུ་གནས་པས་རབ་གནས་ 
ཞེས་བཤད་པའི། མཆོག་ནི་ཡེ་ཤེས་སེམས་དཔའ་བདག་ཉིད་དུ་སྒྲུབ་པ་དང་།
གནས་པ་ནི་འཁོར་བ་ཇི་སྲིད་པར་བཞུགས་པའི་དོན་ཡིན་པའི་ཕྱིར། ཡེ་ཤེས་
སེམས་དཔའ་ཇི་སྲིད་དུ་བཞུགས་པའི་བར་མཆོད་པའི་གནས་ཟླ་མེད་པ་ཡིན་ཅིང་། 
མཆོད་པའི་ཡུལ་མ་ཡིན་ན་རབ་ཏུ་གནས་པ་ལ་དགོས་པ་མེད་པའི་ཕྱིར་རོ། ། 
སྨྲས་པ། རྒྱལ་བའི་ཆོས་སྐོར་བསམ་གྱིས་མི་ཁྱབ་ལས། །སྒྲིབ་སྦྱང་ཆོས་སྐུའི་ 
མཆོད་རྟེན་བཞེངས་པའི་ཐབས། །མཚོ་སྐྱེས་བླ་མའི་ཞལ་ལུང་མཛེས་པའི་རྒྱན། ། 
སྐལ་བཟང་རྫོགས་ལྡན་སྤྲིན་གྱི་ཕྲེང་བ་འདིས། །གཅིག་ཏུ་བསླུ་མེད་རྒྱལ་བའི་ 
བཀའ་དང་མཐུན། །དཔྱད་གསུམ་ཚད་མ་རིགས་པའི་ལམ་ནས་དྲངས། །རིག་
འཛིན་བླ་མའི་མན་ངག་ཟབ་མོའི་རྒྱན། །ཡིད་ཆེས་སུམ་ལྡན་འདི་ཡི་ཁྱད་པར་ 
ཡིན། །འདི་ལས་བྱུང་བའི་རྣམ་དཀར་དགེ །མ་གྱུར་འགྲོ་རྣམས་བྱང་ཆུབ་ཀྱི། ། 
གོ་འཕང་མཆོག་དེ་ཐོབ་པའི་ཕྱིར། །འཁོར་གསུམ་དམིགས་མེད་ཆེན་པོར་བསྔོ། །
ཞེས་སཱཙྪའི་རབ་གནས་ཀྱི་ཆོ་ག་དྲན་གྲོལ་མཆོད་རྟེན་བཞེངས་ཚུལ་གྱི་ཟིན་ཐོ་བྲིས་ཞེས་རྡོ་རྗེ་འཛིན་པ་ཆེན་པོས་ཕྱག་
ཁྲིད་བརྩལ་བ་ལྟར། ནམ་རྫོགས་གནས་སྒང་གི་གཏེར་སྟོན་ཆོས་སྒར་འདུལ་འཛིན་གྲྭ་ཚང་གི་སྤྱིལ་པོ་ནས་གྱི་ན་བ་ཨ་
མདོ་ངག་དབང་བློ་གྲོས་རིན་ཆེན་ལེགས་བཤད་ཟ་མ་ཏོག་གིས་བྲིས་པ་རྒྱལ་བསྟན་མཛེས་པའི་རྒྱན་དུ་གྱུར་ཅིག །
262

༄༅། །ཟབ་གཏེར་ཆོས་ཀྱི་མཛོད་ཁང་།
༄༅། །རིན་པོ་ཆེ་གཏེར་གྱི་མཛོད་ཆེན་པོ་ལས་འཕྲོས་པའི་གཏམ་ཉུང་ 
གསལ་དྲང་པོར་བརྗོད་པ་ལྷའི་རྔ་སྒྲ་ཞེས་བྱ་བ་བཞུགས་སོ། །
༄༅། །ན་མོ་གུ་རུ་སརྦ་ཛྙཱ་དཱནེ་གུ་ན་ས་མུ་དྲ་པཱ་ད་ཡེ། མགོན་པོ་གཟོད་ནས་མངོན་པར་བྱང་ཆུབ་ 
ཀྱང་། །སྙིང་རྗེ་ཆེན་པོས་སྲིད་པ་ཇི་སྲིད་བར། །མཐའ་ཀླས་གདུལ་བྱར་གང་འདུལ་བཀོད་པའི་ 
སྤྲིན། །བསམ་མི་ཁྱབ་སྟོན་འཇམ་མགོན་བླ་མས་སྐྱོངས། །ཟབ་གསང་རྒྱུད་སྡེ་རྒྱ་མཚོའི་དེ་ཁོ་ན། ། 
སྟོན་དང་ཞུ་གསོལ་སྡུད་དང་སྤེལ་མཛད་པོ། །མ་ལུས་ཁྱོད་གཅིག་ཁོ་ནའི་རྣམ་རོལ་ཏུ། །ལེགས་ 
པར་ཤེས་ནས་དང་བས་ཕྱག་བགྱིའོ། །འཕགས་པའི་ཕྲིན་ལས་མཁའ་ལྟར་ཚད་བཟུང་བྲལ། །ཡེ་ 
ཤེས་ཡངས་པའི་སྤྱོད་ཡུལ་བསམ་མི་ཁྱབ། །དེ་ཀུན་ཚུར་མཐོང་བྱིས་བློས་གཞལ་བྱ་ཅི། །དེ་སླད་ 
བསམ་མི་ཁྱབ་ལ་སྤྲོ་བྱས་ནས། །རྒྱལ་བ་མཆོག་གི་བདེན་གསུང་སེང་གེའི་སྒྲས། །རྗེས་བསྟན་ངོ་ 
མཚར་སྔོན་མེད་གསང་བའི་མཛོད། །གསར་དུ་ཕྱེས་ལས་འཕྲོས་གཏམ་ལྷ་ཡི་རྔ་། །གཟུར་གནས་ 
རྣམ་སད་དགའ་བའི་གསོས་སུ་སྤེལ། །དེ་ཡང་ཆོས་ཀྱི་རྗེ། ཆོས་ཀྱི་རྒྱལ་པོ། ཚད་མའི་སྐྱེས་བུ
ཐུབ་པའི་རྒྱལ་ཚབ། སངས་རྒྱས་འཇིག་རྟེན་དུ་བྱོན་པ་ལྟ་བུའི་ངོ་མཚར་བའི་རྣམ་ཐར་དང་བཀའ་ 
དྲིན་ཅན། མཚན་བརྗོད་པར་དཀའ་བ་རྒྱལ་བས་ལུང་བསྟན་པདྨ་གར་གྱི་དབང་ཕྱུག་བློ་གྲོས་མཐའ་ 
ཡས་པའི་སྡེའི་ཞལ་སྔ་ནས་བཀའ་ཡི་བསྡུ་བ་མཛད་པའི་མཛོད་ཆེན་རྣམ་པ་ལྔའི་ཡ་གྱལ། ཟབ་ 
གསང་ནང་རྒྱུད་སྡེ་གསུམ་གྱི་སྙིང་པོའི་ཡང་བཅུད། ཨོ་རྒྱན་དུས་གསུམ་མཁྱེན་པའི་ཞལ་ལུང། མ་ 
ཚོགས་ཌཱཀྐི་བྱེ་བའི་སྙིང་ཁྲག དམ་ཉམས་དང་འདྲེས་ཁྱེར་གྱི་བསླད་མ་ཞུགས་པའི་སྙན་བརྒྱུད་
ཚད་མ་གསུམ་ལྡན་རིན་པོ་ཆེ་གཏེར་གྱི་མཛོད་ཆེན་པོ་ལས་འཕྲོས་པའི་གཏམ་གྱི་སྦྱོར་བ་ཉུང་ 
ཟད་བདེན་གཏམ་དྲང་པོར་ངག་གིས་ས་བོན་ཙམ་བརྗོད་པ་ལ་ལྔ། བརྒྱུད་པ་རིན་པོ་ཆེ་སྤྱིའི་ 
བབས་ཚུལ་མདོར་བསྟན། ལས་འཕྲོ་གཏེར་བརྒྱུད་ཀྱི་ལོ་རྒྱུས་བྱེ་བྲག་ཏུ་བཤད། དེ་ལས་བཀའ་ 
བསྡུ་ཇི་ལྟར་མཛད་པའི་ཚུལ། དེ་ལ་གཞན་གྱི་ལོག་རྟོག་གི་སྐྱོན་བསལ། དེ་ལྟར་བསྡུས་པའི་
263

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
དགོས་ཆེད་ཕན་ཡོན་དང་བཅས་པ་བཤད་པའོ། །དང་པོ་ནི། རྣ་རྒྱུད་ལུང་གི་ཕྲེ་བར། རྒྱལ་བ་ 
རྣམས་ནི་འཇིག་རྟེན་བྱོན་པའི་ཚེ། །དེ་ཡི་གསུངས་པའི་ལུང་ཆེན་རྣམས་ལ་ནི། །ཕྱི་རོལ་རྒོལ་བ་ངན་ 
པ་འབྱུང་སྲིད་པས། །དང་པོ་སྲིད་པ་ཆོས་ཀྱི་ལོ་རྒྱུས་སྨོས། །ཞེས་གསུངས་པས་། དེ་ཡང་སྤྱིར་གདུལ་ 
བྱའི་བློ་རིམ་དང་མཐུན་པར་ཐེག་པ་ཆེ་ཆུང་གི་བབས་དང་། མདོ་སྔགས་གསར་རྙིང་གི་རྒྱུད་སྡེའི་ 
དགོངས་པ་གླེང་གཞི་སོགས་འཆད་ཚུལ་ཇི་སྙེད་པ་ཞིག་མཆིས་ནའང་།
འདིར་སྔ་འགྱུར་ཐུན་མིན་གྱི་དབང་དུ་བྱས་ན། རྒྱལ་བ་དགོངས་བརྒྱུད། རིག་འཛིན་བརྡའ་ 
བརྒྱུད། གང་ཟག་སྙན་བརྒྱུད་དེ་གསུམ་ལས། དང་པོ་ནི། སྒྱུ་འཕྲུལ་རྩ་རྒྱུད་གསང་བ་སྙིང་པོ་ལས
ཆོས་སྐུ་དཔག་མེད་བརྗོད་དུ་མེད། །ལོངས་སྐུ་ཟད་མེད་ཡིད་བཞིན་གཏེར། །སྤྲུལ་པ་བྱེ་བ་བསམ་ 
མི་ཁྱབ། །ཅེས་གསུངས་པ་བཞིན། སྟོན་པ་སྐུ་གསུམ་གྱི་བདག་ཉིད་དཔལ་ཀུན་ཏུ་བཟང་པོ་ཉིད། 
སྲིད་ཞི་གང་དུའང་མ་ཕྱེ་བའི་སྔོན་རོལ་ཏུ། ཡེ་ཐོག་དང་པོའི་གཞི་ལ་རིག་པ་ཡེ་ཤེས་གཟུང་འཛིན་ 
གྱི་སྦུབས་རྒྱ་ལས་གྲོལ་ཏེ། ཁྱད་ཆོས་དྲུག་གི་ཚུལ་དུ་མངོན་པར་བྱང་ཆུབ་ནས། སངས་རྒྱས་ 
སེམས་ཅན་ཀུན་ལ་ལམ་སྲོལ་བཏོད་པའི་འབྱུང་གནས་ཆེན་པོར་གྱུར་ཏེ། སྐུ་གསུམ་འདུ་འབྲལ་ 
མེད་པའི་དགོངས་པ་ནང་དབྱིངས་གཞོན་ནུ་བུམ་པ་སྐུ་ཡི་ཞིང་ཁམས་ཆེན་པོར་དུས་གསུམ་འཕོ་
འགྱུར་དང་བྲལ་བ་དུས་བཞི་མཉམ་པ་ཉིད་ཀྱི་ངང་དུ་བཞུགས་སོ། །དེའི་ཚེ་ན་དུས་གསུམ་གྱི་
རྒྱལ་བ་ཐམས་ཅད་གཅིག་དང་ཐ་དད་དུ་བྲལ་བའི་རང་བཞིན་དུ་ངོ་བོ་དབྱེར་མི་ཕྱེད་ཅིང་ཡུལ་ 
དང་ཡུལ་ཅན་གྱི་དངོས་པོའི་མཚན་མར་མ་གྲུབ་པས་ཕན་ཚུན་གཟིགས་བྱ་གཟིགས་བྱེད་ལས་ 
འདས་པའི་རང་བྱུང་གི་ཡེ་ཤེས་ཀྱི་རོལ་པ་འབའ་ཞིག་ཏུ་སྣང་བ་ནི། གསང་སྙིང་ལས། གཅིག་ 
དང་དུ་མར་བྲལ་བ་ཡི། །མཐའ་དང་དབུས་མེད་དེ་བཞིན་ཉིད། །སངས་རྒྱས་ཀྱིས་ཀྱང་མི་གཟིགས་ 
ཏེ༑ ༑རང་བྱུང་ཡེ་ཤེས་གནས་མེད་སྣང་། །ཞེས་སོ། །དེ་ལྟར་རང་བཞིན་གཉིས་སུ་མེད་པའི་སྟོན་ 
པ་མཆོག་གིས། འཁོར་ཡེ་ཤེས་རྒྱ་མཚོའི་ཚོགས་ལ། དུས་བསམ་གྱིས་མི་ཁྱབ་པར་། ཆོས་སྒྲ་ཚིག་ 
རང་མཚན་ལས་འདས་པའི་འོད་གསལ་འདུས་མ་བྱས་ཀྱི་དགོངས་པ་ལྷུན་གྲུབ་རྒྱུན་མི་འཆད་ 
པར་རང་སྣང་བར་མཛད་པའོ། །དེ་ཉིད་ཀྱི་རྩལ་མདངས་སྔ་མ་ལས། ཕྱོགས་བཅུ་དུས་བཞི་ 
མངོན་རྫོགས་པའི། །ཞིང་ཁམས་རྣམ་དག་བསམ་ཡས་དང་། །རྒྱ་དང་བྲལ་བའི་གཞལ་ཡས་ཁང་། །
264

༄༅། །ཟབ་གཏེར་ཆོས་ཀྱི་མཛོད་ཁང་།
འཁོར་ལོའི་རྒྱན་དང་རོལ་མོའི་ཚོགས། །དཀྱིལ་འཁོར་མ་ལུས་བསམ་ཡས་ཀུན། །མཐོང་ནས་ཉེ་ 
བར་མཉེས་པ་དང་། །རྒྱ་ཆེན་གསུང་ལ་དོན་འབྱུང་པའང༌། །མཐུན་པའི་ཡེ་ཤེས་རང་སྣང་བའོ། ། 
ཞེས་གསུངས་པ་ལྟར་ལྷུན་གྲུབ་སྟུག་པོ་བཀོད་པའི་ཞིང་ཁམས་ལོངས་སྤྱོད་ཆེན་པོའི་རྒྱན་བཀོད་ 
ཚད་མེད་པར། སྟོན་པ་ཀུན་ཏུ་བཟང་པོ་ཉིད་མཚན་དཔེ་གསལ་རྫོགས་ཀྱི་རྣམ་པ་ཅན་རིགས་ 
དྲུག་པའི་ཕྱག་རྒྱར་བཞེངས་ནས། ཉིད་ལས་མི་གཞན་པའི་འཁོར། བཀའ་སྡོད་སྐྱེས་བུ། རྒྱལ་ 
ཚབ་རིགས་ལྔ། རྒྱལ་སྲས་སེམས་དཔའ། འཇོམས་བྱེད་ཁྲོ་བོ་དང་བཅས་པ་རྒྱལ་བའི་ཡེ་ཤེས་ཀྱི་ 
རང་མདངས་འབའ་ཞིག་པར། བློས་བཀོད་པའི་དུས་གསུམ་དང་བྲལ་བའི་དུས་བཞི་མཉམ་པ་ཉིད་ 
རྟག་པ་རྒྱུན་གྱི་འཁོར་ལོར། ཆོས་ཟབ་གསང་རྡོ་རྗེ་ཐེག་པ་ནང་པ་བསྐྱེད་རྫོགས་གསུམ་གྱི་འཁོར་
ལོ་སྒྲ་ཚིག་རང་མཚན་ལས་འདས་པའི་གསུང་གིས་བགྲོ་བ་མཛད་པ་སྟེ། འདི་ནི་དེ་བཞིན་གཤེགས་ 
པ་འབའ་ཞིག་གི་སྤྱོད་ཡུལ་ལས་གཞན་ས་བཅུའི་སེམས་དཔའ་རྣམས་ལའང་སྣང་བ་མ་ཡིན་ཏེ། རྒྱུད་
བླ་མ་ལས། སངས་རྒྱས་ཁམས་དང་སངས་རྒྱས་བྱང་ཆུབ་དང་། །སངས་རྒྱས་ཡོན་ཏན་སངས་རྒྱས་ 
ཕྲིན་ལས་ཏེ། །དག་པའི་སེམས་ཅན་གྱིས་ཀྱང་བསམ་བྱ་མིན། །འདི་ནི་འདྲེན་པ་རྣམས་ཀྱི་སྤྱོད་ 
ཡུལ་ཡིན། །ཞེས་སོ། །
དེ་ལྟར་སངས་རྒྱས་རང་སྣང་གི་ས་ན་གཉིས་སྣང་གི་རྟོག་པ་ཤིན་ཏུ་ཕྲ་བའང་དབྱིངས་སུ་ནུབ་པས་ 
བྱེད་རྩོལ་གྱི་སྤྲོས་པ་མི་མངའ་ཡང་སྔོན་གྱི་སྙིང་རྗེ་ཆེན་པོའི་ལྷན་ཅིག་བྱེད་རྐྱེན་གྱིས། རང་བྱུང་ 
ཟག་མེད་ཀྱི་ཡེ་ཤེས་རྣམ་ཀུན་མཆོག་ལྡན་ཉིད་རྣམ་པ་ཐམས་ཅད་པར་འཆར་བའི་ཚུལ་གྱིས། གང་ 
ལ་གང་གདུལ་གྱི་གདུལ་བྱའི་ཁམས་ལ་གཟུགས་སྐུའི་རྣམ་རོལ་སྣ་ཚོགས་སུ་སྣང་ཞིང་སྟོན་པར་མཛད་
པ་ཡིན་ཏེ། གསང་སྙིང་ལས། དེ་བཞིན་ཉིད་ལས་མ་གཡོས་ཀྱང་། །ཡང་དག་ཐར་པའི་གཟུགས་སྐུ་ 
དང་། །འགྲོ་བ་མ་ལུས་འདུལ་བའི་ཕྱིར། །མཐུན་བྱས་སྐུ་ནི་སྣ་ཚོགས་སྟོན། །ཞེས་གསུངས་པ་ལྟར་ 
ཞིབ་པར་འོག་ཏུའང་འཆད་པར་འགྱུར་ལ། ཚུལ་དེ་ལྟ་བུའི་སྟོན་འཁོར་དགོངས་པ་གཉིས་སུ་
མེད་པར་བཞུགས་པ་དེའི་ངང་ལས་མ་གཡོས་བཞིན་དུ་གདུལ་བྱའི་ཁམས་སུ་ཆོ་འཕྲུལ་རྣམ་པ་ 
གསུམ་སྣང་བར་མཛད་དེ། དེ་ཡང་སྐུའི་སྤྲུལ་པ་ལྟར་སྣང་བའི་ཆོ་འཕྲུལ་ནི། རང་བཞིན་དང་། 
འགྲོ་འདུལ་དང༌། སྣ་ཚོགས་སྤྲུལ་པ་གསུམ་གྱི་བཀོད་པས་གདུལ་བྱའི་སྐལ་བ་དང་འཚམ་པར་
265

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
དོན་མཛད་ཅིང་། གསུང་གི་སྤྲུལ་པ་ལྟར་སྣང་བའི་ཆོ་འཕྲུལ་ཡང་། སྟོན་པ་ཉིད་ཀྱི་གསུང་གསུམ་ 
དབྱེར་མི་ཕྱེད་པའི་དབྱིངས་ལས་སྐྱེ་མེད་མཚོན་པའི་ཡི་གེ་ཨ་ཉིད་རང་སྣང་བའི་རྣམ་པར་འཕྲུལ་
བ་ཨཱ་ལི་དང་ཀཱ་ལིའི་ཚོགས་རྣམས་ལས། མཚོན་བྱ་དང་མཚོན་བྱེད་ཐ་མི་དད་བཞིན་དུ་དོན་གྱི་
དགོས་པ་མཚོན་བྱེད་ཀྱི་ཡི་གེའི་ཚོགས་སུ་སྣང་ནས་གདུལ་བྱའི་དོན་འབྱུང་སྟེ། དེ་ཡང་སྒྲར་སྣང་
རུང་ཙམ་སྟོན་པ་རིགས་དྲུག་པའི་དགོངས་པའི་ཀློང་ན་རང་གསལ་བ་ཉིད་རྒྱལ་བ་རིགས་ལྔ་ལ་
སོགས་པའི་ཐུགས་སུ་ཆུད་པར་མཛད་པ་བཞིན། གསང་བདག་ལ་སོགས་པ་གཞན་སྣང་དུ་སྟོན་
པའི་སྟོན་པས་སྒྲར་གྲགས་པའི་སྒོ་ནས་གཞན་ལ་སྣང་བར་མཛད་པ་སྟེ། བློ་གྲོས་ཐབས་ལྡན་ལ་
སོགས་པས་བརྡར་གྱུར་པའི་ཡི་གེའི་ཚོགས་སུ་བྱས་ནས་རིམ་པར་བརྒྱུད་དེ། ད་ལྟར་ཡང་ཡི་གེའི་
ཕྱི་མོ་བརྡར་གྱུར་པའི་ཚུལ་དུ་ཡོད་པ་སོགས་ལས་འཆད་པ་པོའི་བློ་ལ་བརྗོད་བྱའི་དོན་མཚོན་པའི་
སྒྲ་སྤྱི་སྣང་ནས་སྒྲར་གྲགས་པའི་ཚུལ་གྱིས་བཤད་པས་ཉན་པ་པོའི་བློ་ལའང་དེ་ལྟར་སྣང་བ་ནི་དེ་ 
བཞིན་གཤེགས་པའི་གསུང་གི་ཆོ་འཕྲུལ་ཡི་གེ་འཁོར་ལོའི་ཆོ་འཕྲུལ་རྨད་དུ་བྱུང་བའོ། །
ཐུགས་ཀྱི་སྤྲུལ་པ་ལྟར་སྣང་བའི་ཆོ་འཕྲུལ་ནི། ཡི་གེས་མཚོན་པར་བྱ་བའི་གནས་ལུགས་མ་འཁྲུལ་
པའི་ཡེ་ཤེས་དེ་རང་ཉིད་ཀྱི་ཐུགས་ལ་མངའ་བཞིན་རང་ལས་མི་གཞན་པའི་འཁོར་རྣམས་ཀྱི་ཐུགས་
སུ་ཆུད་པར་བྱིན་གྱིས་བརླབས་ནས། དེ་ལྟར་མ་རྟོགས་པའི་འགྲོ་བ་རྣམས་ཀྱི་ཀུན་རྟོག་གི་རྒྱུད་
ཆོས་ཉིད་དེ་བཞིན་ཉིད་ཀྱི་ངང་དུ་ངལ་གསོ་བར་བྱ་བའི་ཕྱིར་གསང་ཆེན་བླ་ན་མེད་པའི་ཐེག་པ་
རྩོལ་བྲལ་ཨ་ཏི་ཡོ་གའི་བར་ཉིད་ཀྱི་དགོངས་པའི་ཀློང་ནས་ཉིད་ཀྱི་ཐུགས་ལ་རང་གསལ་བའི་ཚུལ་
གྱིས་མཁྱེན་པར་མཛད་ནས། དེ་ཉིད་དངོས་སུ་གོ་རྟོགས་ཀྱི་སྐལ་བ་དང་མི་ལྡན་པ་རྣམས་ལ་
ལམ་སྟེགས་ཀྱི་ཐེག་པ་སྣ་ཚོགས་པར་སྣང་བས་རིམ་བཞིན་བླ་མེད་ཀྱི་ཐེག་པར་ཡོངས་སུ་སྨིན་ཅིང་ 
གྲོལ་བར་བྱེད་པའི་ཟབ་མོའི་དོན་རྣམས་ངོ་སྤྲོད་ཅིང་མཚོན་པར་བྱེད་པ་ཡིན་ནོ། །
གཉིས་པ་རིག་འཛིན་བརྡ་ཡི་བརྒྱུད་པ་ནི། གླང་ཆེན་རབ་འབོག་གི་རྟོག་པ་དུམ་བུའི་རྒྱུད་ལས། 
སྐུ་གསུང་ཐུགས་ཀྱི་སྤྲུལ་པ་རིགས་གསུམ་མགོན། །དེ་ལ་གཏད་པས་ཁམས་གསུམ་སྒྲོན་མེ་ཡིན། །
རིགས་ལྔའི་འཁོར་གྱི་མཁའ་འགྲོ་སྡེ་བཞི་རྣམས། །དེ་ལ་གཏད་པས་གསང་སྔགས་སྲུང་མ་ཡིན། །
སྔོན་སྦྱངས་གང་ཟག་ཆོས་ཀྱི་སྤྱན་ལྡན་རྣམས། །དེ་ལ་གཏད་པས་བསྟན་པ་དར་བ་ཡིན། །ཞེས་
266

།ཟབ་གཏེར་ཆོས་ཀྱི་མཛོད་ཁང་
གསུངས་པ་ལྟར། སྟོན་པས་འོག་མིན་དུ་གསུངས་ནས་ཉིད་ལས་མི་གཞན་པའི་རྒྱལ་སྲས་རིགས་ 
གསུམ་སེམས་དཔའ་དང་། རིགས་ལྔ་འཁོར་གྱི་མཁའ་འགྲོ། ཕྱི་རབས་ཀྱི་གང་ཟག་ཆོས་ཀྱི་སྤྱན་ 
ལྡན་དང་བཅས་པ་རྣམས་ལ་བསྟན་པ་མི་ནུབ་པའི་བཙས་སུ་རྒྱུད་རྣམས་གཏད་པར་མཛད་པ་ལས། 
མཁྱེན་རབ་ཀྱི་དབང་ཕྱུག་འཇམ་དཔལ་གཞོན་ནུ་མཛེས་པའི་སྐུ་དང་ལྡན་པ་དེ་ཉིད་ཀྱིས། ལྷ་
རྣམས་ཀྱི་ལུས་དང་བསམ་པ་དང་མཐུན་པར་ལྷ་གྲགས་ལྡན་མཆོག་སྐྱོང་ལ་བཤད། དེ་ནས་རིམ་ 
པར་ལྷ་དབང་བརྒྱ་བྱིན་གྱི་བར་ཚོམ་བུ་འབུམ་དང་བཅས་པས་མཆོག་གི་དངོས་གྲུབ་བརྙེས་ཏེ་
ལྷ་ཡུལ་དུ་དར་བར་བྱས། བྱམས་བརྩེའི་མངའ་བདག་འཕགས་པ་སྤྱན་རས་གཟིགས་བདུད་རྩི་ 
སྨན་གྱི་སྐུ་དང་ལྡན་པ་དེས། ཀླུ་རྣམས་ཀྱི་ལུས་དང་བསམ་པ་དང་མཐུན་པར་ཀླུ་རྒྱལ་མགྲིན་པ་ 
ནག་པོ་ལ་བཤད། དེ་ནས་རིམ་པར་ཀླུ་རྒྱལ་འཇོག་པོའི་བར་ཚོམ་བུ་འབུམ་དང་བཅས་པ་རིག་
འཛིན་གྱི་སར་བཀོད་ནས་ཀླུ་ཡུལ་དུ་དར་བར་མཛད། མཐུ་སྟོབས་ཀྱི་བདག་པོ་ཕྱག་ན་རྡོ་རྗེ་འཇིག་ 
ཚུལ་བསྡིགས་པའི་སྐུ་དང་ལྡན་པ་དེས། གནོད་སྦྱིན་རྣམས་ཀྱི་ལུས་དང་བསམ་པ་དང་མཐུན་པར་ 
གནོད་སྦྱིན་ཀུན་ཏུ་བཟང་པོ་ལ་བཤད། དེ་ལས་རིམ་པར་བརྒྱུད་དེ་གནོད་སྦྱིན་སྐར་མདའ་གདོང་
སོགས་ཀྱི་བར་ཚོམ་བུ་འབུམ་དང་བཅས་པ་རྡོ་རྗེ་འཆང་གི་སར་གཤེགས་ཏེ་གནོད་སྦྱིན་གྱི་ཡུལ་
དུ་བསྟན་པ་རྒྱས་པར་མཛད་དོ། །
དེ་ནས་མི་ཡུལ་དུ་ཡོངས་སུ་གྲགས་པ་ཇི་ལྟར་བྱུང་བའི་ཚུལ་ནི། མདོ་དགོངས་པ་ལུང་སྟོན་སོགས་ 
ལས་ཇི་ལྟར་ལུང་བསྟན་པ་དང་མཐུན་པར། སྟོན་པ་མཆོག་གི་སྤྲུལ་སྐུ་མྱ་ངན་ལས་འདས་ནས་ལོ་ 
ཉེར་བརྒྱད་ན། ལྷ་གྲགས་ལྡན་མཆོག་སྐྱོང་། ཀླུ་འཇོག་པོ། གནོད་སྦྱིན་སྐར་མདའ་གདོང་། སྲིན་ 
པོ་བློ་གྲོས་ཐབས་ལྡན། མིའི་རིག་འཛིན་ལི་ཙ་བཱི་དྲི་མེད་གྲགས་པ་སྟེ། དམ་པའི་རིགས་ཅན་དྲྭ་མ་ 
ལྔ་རང་རང་གི་གནས་སུ་ནང་དུ་ཡང་དག་འཇོག་པ་ལ་ཞུགས་པ་ལས་ལངས་པ་དང་། འཇིག་རྟེན་ 
མུན་པ་ལྟ་བུར་གྱུར་པ་མཐོང་ནས་སྟོན་པ་མྱ་ངན་ལས་འདས་པར་ཤེས་ཏེ།གང་དུ་འདུ་བའི་ 
གནས་ནི། ཇི་སྐད་དུ། རྩེ་ན་བཙན་གྱི་རྒྱལ་པོ་གནས། །ངོས་ལ་བྲག་དཀར་ཁྱི་ཚུགས་པ། །སེང་གེ་ 
གནམ་དུ་མཆོང་འདྲས་བརྒྱན། །རྩི་སྨན་རྩ་བརྒྱད་རྩ་བར་འཁྲུངས། །འདུ་བའི་ནད་ཀྱིས་ཡོངས་ 
མི་ཚུགས། །སྤྱི་བོར་ཀ་ལནྟ་ཀ་ནི། །མི་གཉིས་གཅིག་པུར་གནས་པ་ཡི། །མཛོད་ལྡན་དེ་ཡི་ཚང་
267

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
བཅས་པ། །སྐལ་ལྡན་རྣམས་ནི་བགྲོད་པར་སླ། །སྐལ་མེད་རྣམས་ཀྱིས་ཡོངས་མི་ཐར། །ཞེས་པའི་
མཚན་ཉིད་དང་ལྡན་པའི་ལངྐའི་ཡུལ་གྱི་རི་བོ་དྲག་ཤུལ་ཅན་ནམ་གནམ་ལྕགས་ཡོད་པའི་རྩེ་མོར་
རང་རང་གི་རྫུ་འཕྲུལ་གྱི་བྱ་བས་གཤེགས་ཏེ། ཕྱོགས་བཅུའི་སངས་རྒྱས་ཡིད་ལ་བྱས་ནས་གདུང་ 
ཚིག་ཉེར་གསུམ་བཏོན་པས། གསང་བའི་བདག་པོ་དངོས་སུ་བྱོན་ནས། དམ་པའི་རིགས་ཅན་དྲྭ་ 
མ་ལྔ་སོགས་རིག་འཛིན་འདུས་པ་ཕལ་མོ་ཆེ་ལ། སྔར་འོག་མིན་སོགས་སུ་བསྟན་པའི་གསང་སྔགས་ 
ཀྱི་རྒྱུད་སྡེ་རྣམས་སླར་ཡང་བཟླས་ཏེ་གསུངས་སོ། །དེ་རྣམས་སྲིན་པོ་བློ་གྲོས་ཐབས་ལྡན་གྱིས་རིན་
པོ་ཆེ་གསེར་གྱི་ཤོག་བུ་ལ་བཻཌཱུརྱ་ཞུན་མས་ཡི་གེར་བྲིས་ནས་དགོངས་པའི་ཏིང་ངེ་འཛིན་གྱི་རྩལ་ 
གྱིས། མི་ཟད་པའི་གཏེར་ནམ་མཁའི་མཛོད་དུ་རྒྱ་བདུན་གྱིས་བཏབ་བོ། །དེའི་ཚེ་དེའི་བྱིན་ 
རླབས་ཀྱིས་ས་ཧོར་རིའི་རྒྱལ་པོ་ཛ་ལ་རྨིས་ལྟས་ངོ་མཚར་བ་བདུན་བྱུང་བ་དང་མཐུན་པར་རྒྱལ་
པོའི་ཁང་སྟེང་དུ་བཛྲ་པ་ཎིའི་སྐུ་ཁྲི་གང་བ་ཞིག་དང༌། སརྦ་བུདྡྷ་ས་མ་ཡོ་ག་སོགས་རྒྱུད་སྡེ་ཆེན་ 
པོ་རྣམས་ཀྱི་གླེགས་བམ་དངོས་སུ་བབས། དེའི་ཚེ་རྒྱལ་པོས་གསོལ་བ་བཏབ་པས་རྡོ་རྗེ་སེམས་
དཔའ་ཞལ་མཐོང་གི་ལེའུ་རྟོགས་ནས་དེ་དང་ཕྱག་རྡོར་གྱི་སྐུ་ལ་བརྟེན་ནས་ཟླ་བ་བདུན་བསྒྲུབས་
པས། རྡོ་རྗེ་སེམས་དཔའི་ཞལ་མཐོང་ཞིང་ཡེ་ཤེས་ཀྱི་དབང་བསྐུར་བས་གླེགས་བམ་གྱི་བརྡ་དོན་ 
མ་ལུས་པ་མཁྱེན། ཏནྟྲ་ཆེན་པོ་སྡེ་བཅོ་བརྒྱད་དུ་ཕྱེས་ཏེ་རྒྱལ་པོ་ཀུ་ཀུ་རཱ་ཛ་ལ་བཤད། དེ་ནས་ 
རིམ་པར་བརྒྱུད་དེ་སྲས་མོ་གོ་མ་དེ་བཱིའི་བར། འཁོར་ཚོམ་བུ་དང་བཅས་ཏེ་རིག་འཛིན་གྱི་སར་ 
གཤེགས་ནས་རྣལ་འབྱོར་མ་ཧཱའི་རྒྱུད་རྣམས་དར་བར་མཛད།
བྱེ་བྲག་སྒྲུབ་པ་བཀའ་བརྒྱད་ཀྱི་སྐོར་རྣམས་ནི། གསང་བདག་རྡོ་རྗེ་ཆོས་ཀྱིས་རང་ཉིད་ཚོམ་ 
བུ་དགུ་ཡི་དཀྱིལ་འཁོར་དུ་སྣང་བར་མཛད་ནས་ཐོག་མར་ངག་ཏུ་བསྡུས། དེ་ནས་གླེགས་བམ་ལ་ 
བཀོད་དེ་མཁའ་འགྲོ་མ་ལས་ཀྱི་དབང་མོ་ཆེ་ལ་གཏད། དེས་སྤྱི་བྱེ་བྲག་གི་ཆོས་སྐོར་སོ་སོར་ཕྱེས་
ནས་མཆོད་རྟེན་བདེ་བྱེད་བརྩེགས་པར་སྦས་པ། ཕྱིས་གྲུབ་པའི་རིག་འཛིན་བརྒྱད་དང༌། ཀུན་
འདུས་པདྨ་ཐོད་ཕྲེང་རྣམས་ཀྱིས་བཏོན་ནས་སྣོད་ལྡན་རྣམས་ལ་རྒྱ་ཆེར་སྤེལ་བར་མཛད་དོ། ། 
རྫོགས་པ་ཨ་ནུའི་སྐོར་རྣམས་ཆོས་རྒྱལ་ལུང་བསྟན་རྡོ་རྗེ་ལ་གསང་བའི་བདག་པོས་དབང་བསྐུར་ 
ཅིང་བསྟན་པས་དོན་ཐུགས་སུ་ཆུད་ཅིང་ཚིག་བརྒྱུད་རྣམས་ལི་ཙ་བཱི་དྲི་མེད་གྲགས་པ་ལས་གསན་ནས།
268

༄༅། །ཟབ་གཏེར་ཆོས་ཀྱི་མཛོད་ཁང་།
སློབ་དཔོན་ཨུ་པ་རཱ་ཛ་སོགས་ལ་བསྟན་པ་ནས། རིམ་པར་སློབ་དཔོན་ཆེན་པོ་རོ་ལང་བདེ་བའི་བར་ 
རང་རང་གི་ཚོམ་བུ་ཁྲི་ཕྲག་ལྔ་ནས་གཅིག་གི་བར། ཐམས་ཅད་སྤྲོས་བཅས་ཀྱི་སྤྱོད་པ་ཚོགས་ཀྱི་ 
བསྒྲུབས་པས་ཟུང་འཇུག་གི་སྐུ་བརྙེས་ཏེ་དར་བར་མཛད། མན་ངག་རྫོགས་པ་ཆེན་པོའི་སྐོར་
▪f
རྣམས་ནི། གསང་བདག་གིས་དུར་ཁྲོད་མེ་རི་འབར་བར་གསང་སྔགས་ཀྱི་ཆོས་འཁོར་བསྐོར་བ་ 
དེའི་ཚེ། ནུབ་ཕྱོགས་ཨོ་རྒྱན་གྱི་ཡུལ་དུ་སྤྲུལ་པའི་སྐུ་དགའ་རབ་རྡོ་རྗེས་ད་པལ་རྡོ་རྗེ་སེམས་དཔའ་ 
ལས་དངོས་སུ་གསན་ནས་སློབ་དཔོན་ཆེན་པོ་འཇམ་དཔལ་བཤེས་གཉེན་སོགས་ལ་གསུངས་པ་ནས། 
རིམ་པར་བི་མ་དང་པདྨ་འབྱུང་གནས་ཀྱི་བར་བརྒྱུད་དེ་སྔ་མ་རྣམས་ཟག་ཟད་འོད་སྐུར་གཤེགས། 
ཕྱི་མ་གཉིས་འཕོ་ཆེན་འཇའ་ལུས་རྡོ་རྗེའི་སྐུ་བརྙེས་ཏེ་བསྐལ་པ་མ་སྟོང་གི་བར་དུ་སེམས་ཅན་གྱི་ 
དོན་མཛད་པ་སྟེ། དེ་ཡན་ཆོད་བརྡ་ཙམ་བསྟན་པས་དོན་ཁོང་དུ་ཆུད་དེ་རྟོགས་གྲོལ་དུས་མཉམ་ 
དུ་གྱུར་པས་རིག་འཛིན་བརྡ་བརྒྱུད་ཅེས་བྱའོ། །
གསུམ་པ་གང་ཟག་སྙན་བརྒྱུད་ནི། རྒྱུད་མ་ཧཱ་ཡོ་ག་རྣམས། སྲས་མོ་གོ་མ་དེ་བཱིས། ཀུ་ཀུ་རཱ་ཛ་ 
ཕྱི་མ། སྒེག་པ་རྡོ་རྗེ། སངས་རྒྱས་གསང་བ་གསུམ་ལ་བཤད། ཕྱི་མ་གཉིས་ཀྱིས་བི་མ་མི་ཏྲ་ལ་ 
བཤད། དེས་རྨ་གཉགས་སོགས་ལ་བརྒྱུད་པ་ནས་རིམ་གྱིས་དར། སྒྲུབ་སྡེ་རྣམས་ཨོ་རྒྱན་དུས་ 
གསུམ་མཁྱེན་པས་བཀའ་བབས་ལས་ཅན་སྙིང་གི་བུ་དགུ་སོགས་ལ་བསྩལ་པ་ནས་གཙོ་བོར་དར། 
ཨ་ནུ་ཡོ་ག་རྣམས་རྡོ་རྗེ་བཞད་པ་སོགས་ལ་རིམ་པར་བརྒྱུད་ནས་གནུབས་སངས་རྒྱས་ཡེ་ཤེས་རིན་ 
པོ་ཆེས་རྒྱ་བལ་བྲུ་ཤའི་མཁས་པ་རྣམ་བཞི་ལས་གསན་པར་མཛད་དེ་བོད་དུ་དར། རྫོགས་པ་ 
བི་མ་ཆེན་པོ་ཨ་ཏི་ཡོ་གའི་སྐོར་རྣམས་བཻ་རོ་ཙ་ནས་སློབ་དཔོན་ཤྲཱི་སེང་ཧ་ལས་གསན་པ་དང་། 
ལ་དང་། ཨོ་རྒྱན་ཆེན་པོས་སྣོད་ལྡན་གྱི་གང་ཟག་རྣམས་ལ་སོ་སོར་སྤེལ་པ་ལས་དར་བ་ཡིན་ཏེ།
དེ་ཡང་མདོ་སྔགས་ཀྱི་བསྟན་པ་ཐམས་ཅད་བོད་དུ་ཇི་ལྟར་བྱུང་བའི་ཚུལ། ལྷ་མོ་དྲི་མ་མེད་པའི་ 
མདོ་དང༌། འཇམ་དཔལ་རྩ་རྒྱུད་སོགས་ལས་ལུང་བསྟན་པ་ལྟར། ཤཱཀྱ་ལི་ཙ་བཱིའི་རིགས་ལས་ 
རྒྱལ་པོ་དམག་བརྒྱ་པའི་སྲས་བྱང་ཆུབ་སེམས་དཔའ་སྒྲིབ་པ་རྣམ་སེལ་གྱི་སྤྲུལ་པ་རྗེ་གཉའ་ཁྲི་བཙན་
པོ་བོད་རྗེར་བྱོན་ནས་རྒྱལ་རབས་མང་ཙམ་སོང་མཐར། འཕགས་པ་ཀུན་ཏུ་བཟང་པོའི་རྣམ་ 
འཕྲུལ་ལྷ་ཐོ་ཐོ་རི་སྙན་བཙན་གྱི་རིང་ལ་དམ་པ་ཆོས་ཀྱི་དབུ་བརྙེས། དེ་ནས་རྒྱལ་རབས་ལྔ་ན་
269

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
འཕགས་མཆོག་སྤྱན་རས་གཟིགས་ཀྱི་རྣམ་འཕྲུལ་སྲོང་བཙན་སྒམ་པོའི་རིང་ལ་སངས་རྒྱས་ཀྱི་བསྟན་ 
པའི་སྲོལ་བཏོད། དེ་ནས་རྒྱལ་རབས་ལྔ་ན་འཕགས་པ་འཇམ་དཔལ་གྱི་སྤྲུལ་པ་ཁྲི་སྲོང་ལྡེའུ་བཙན་
གྱིས་མཁན་སློབ་གཉིས་གཙོ་བོར་གྱུར་པའི་འཕགས་ཡུལ་གྱི་པཎྜི་ཏ་བརྒྱ་རྩ་བརྒྱད་སྤྱན་དྲངས་ནས། 
སྐ་ཅོག་ལ་སོགས་པའི་ལོ་པཎ་འཕགས་པའི་སར་བཞུགས་རྣམས་ཀྱིས་མདོ་སྔགས་ཀྱི་ཆོས་ཐམས་
ཅད་བསྒྱུར། མཁན་པོས་འདུལ་བ་དང་མདོ་སྡེའི་སྲོལ་བཟུང༌། སློབ་དཔོན་པདྨ་དང་བི་མ་མི་
ཏྲས་སྔགས་ཀྱི་སྲོལ་བཙུགས་ནས་རྒྱལ་བའི་མདོ་སྔགས་ཀྱི་བསྟན་པ་ཉི་མ་ཤར་བ་བཞིན་དར་རྒྱས་
སུ་མཛད་པ་སྟེ། དེ་དག་གི་ལོ་རྒྱུས་ཕྱིས་པཎ་ཆེན་ཇོ་བོ་རྗེས་གསན་པའི་སྐབས་སུའང་། དེ་དུས་ 
བོད་ན་བསྟན་པ་དར་བ་འདྲ་བ་སྔོན་རྒྱ་གར་འཕགས་པའི་ཡུལ་དུའང་མ་བྱུང་གསུངས་ནས་སྔོན་ 
གྱི་ཆོས་རྒྱལ་དང་ལོ་པཎ་བྱང་ཆུབ་སེམས་དཔའ་རྣམས་ལ་ཡི་རང་གི་བསྔགས་པ་མཛད་པས་ཀྱང་ 
མཚོན་པར་ནུས་ལ། དེ་སྐབས་བསྒྱུར་བའི་ཆོས་རྣམས་ལ་སྔ་འགྱུར་པ་ཞེས་མཚན་གཞི་འཇོག་པ་ 
ལས། ཐུན་མིན་གསང་སྔགས་རྡོ་རྗེ་ཐེག་པ་ནང་པ་བླ་ན་མེད་པའི་གཞུང་འདི་ལ་བརྒྱུད་པའི་བཀའ་ 
བབས་ཆེན་པོ་དྲུག་ཏུ་བཞེད་དེ། དང་པོ་སངས་རྒྱས་གཉིས་པ་པདྨ་ཀ་རས་གདུལ་བྱ་ཐུན་མོང་བ་
རྣམས་ཀྱི་སྣང་ངོར་མན་ངག་ལྟ་བའི་ཕྲེང་བ་ཙམ་ཞིག་གསུངས། ཐུན་མོང་མ་ཡིན་པའི་སྐལ་ལྡན་
རྣམས་ལ་ཡོ་ག་རྣམ་གསུམ་གྱི་སྨིན་གྲོལ་ཟབ་ཅིང་རྒྱ་ཆེ་བ་བསྩལ་པའི་བཀའ་བརྒྱུད་ཀྱང་ཉང་སྤང་ 
འཁོན་གནུབས་རྨ་རོང་ཟོམ་སོགས་བརྒྱུད་དེ་གྲུབ་ཐོབ་རིག་འཛིན་བར་མ་ཆད་པར་བྱོན་པ་དང་། 
གདམས་སྐོར་ཕལ་ཆེར་ཕྱི་རབས་གདུལ་བྱའི་དོན་དུ་གཏེར་རྒྱས་བཏབ་པར་མཛད་དོ། ། 
གཉིས་པ་ལོ་ཆེན་བཻ་རོ་ཙ་ནས་རྒྱ་གར་གྱི་མཁས་པ་ཉེར་ལྔ་སོགས་བསྟེན་ཅིང༌། ཁྱད་པར་རིག་ 
འཛིན་ཤྲཱི་སེདྷ་ལས་རྫོགས་པ་ཆེན་པོའི་ཟབ་ཆོས་རྒྱ་ཆེར་གསན། བོད་དུ་རྒྱལ་མོ་གཡུ་སྒྲ་དང༌། 
སྤང་རྒན་སོགས་ལ་སྤེལ་བ་ལས་སེམས་སྡེ་རིམ་པ་ལྔ་དང་། ཀློང་སྡེའི་རྣ་བརྒྱུད་ཟམ་མ་ཆད་པར་
བཞུགས་སོ། །གསུམ་པ་པཎ་ཆེན་བི་མ་ལ་བོད་དུ་བྱོན་ནས་ཉང་ཏིང་འཛིན་བཟང་པོ་སོགས་ལ་ 
རྫོགས་ཆེན་མན་ངག་སྡེའི་ཆོས་སྐོར་གཙོ་བོར་གནང་བ་རྣམས་བཀའ་བརྒྱུད་དང་གཏེར་བརྒྱུད་
གཉིས་སུ་བྱོན་ནོ། །བཞི་པ་གནུབས་སངས་རྒྱས་ཡེ་ཤེས་ཀྱི་རྒྱ་གར་བལ་པོ་བྲུ་ཤའི་སློབ་དཔོན་ 
རྣམ་བཞི་ལས་ལུང་ཆེན་འདུས་པ་མདོ་དང་གཤེད་སྐོར་སོགས་གདམས་པ་མཐའ་ཡས་པ་གསན་
270

༄༅། །ཟབ་གཏེར་ཆོས་ཀྱི་མཛོད་ཁང་།
ཅིང་སྤེལ་བ་ལས་འདུས་མདོའི་བཀའ་བརྒྱུད་སོགས་ཀྱང་ད་ལྟའི་བར་བཞུགས་སོ། །ལྔ་པ་གནུབས་ 
ནམ་མཁའི་སྙིང་པོས་སློབ་དཔོན་ཧཱུཾ་ཀ་ར་ལས་དཔལ་ཡང་དག་གི་ཆོས་སྐོར་གསན་ཅིང་བབས་པ་
དང་། རྡོ་རྗེ་ཐེག་པའི་བསྟན་པ་དང་པོ་གཉགས་ལ་བབས། བར་དུ་གནུབས་ལ་བབས། ཐ་མ་ཟུར་ 
ལ་བབས་ཞེས་གྲགས་པ་ལྟར་དེ་དག་གི་ཆོས་བརྒྱུད་མཐའ་ཡས་པ་དང་། ཁྱད་པར་ཟུར་མེས་དབོན་ 
རྣམ་གསུམ་སྐབས་སུ་བོད་ལ་གསང་སྔགས་ཀྱི་བསྟན་པ་དར་ཚུལ་ཨོཾ་ཌི་ཡཱ་ན་དང་མཚུངས་པར་
གྲགས། གཞན་ཡང་བར་སྐབས་རྣམས་སུ་གསར་རྙིང་མཁས་གྲུབ་ཐམས་ཅད་ཀྱི་གཙུག་གི་ནོར་བུ་
ལྟ་བུར་གྱུར་པ་ཟླ་མེད་པའི་མཁས་པ་ཆེན་པོ་རོང་ཟོམ་ཆོས་ཀྱི་བཟང་པོ་དང༌། དམ་གཙང་བྱམས་ 
གསུམ། ཀུན་མཁྱེན་བསམ་ཡས་པ། མངའ་རིས་པཎ་ཆེན། རྡོར་བྲག་པད་ཕྲིན། གཏེར་ཆེན་འགྱུར་ 
མེད་རྡོ་རྗེ། ལོ་ཆེན་དྷརྨ་ཤྲཱི། རིག་འཛིན་འཇིགས་མེད་གླིང་པ་སོགས་ནས་རྗེ་བླ་མའི་བར་རིམ་ 
པར་བྱོན་པ་རྣམས་ཀྱིས་སྙན་ནས་སྙན་དང༌། ཐུགས་ནས་ཐུགས་སུ་བརྒྱུད་དེ། རང་དོན་ཆོས་སྐུའི་ 
དགོངས་པ་མངོན་དུ་མཛད་ནས་གཞན་དོན་དུ་རྨད་དུ་བྱུང་བའི་ཐུགས་བསྐྱེད་ཀྱིས་འཆད་རྩོད་ 
རྩོམ་གསུམ་གྱི་བྱ་བའི་ཁུར་བདག་གིར་བཞེས་ཏེ། རྒྱལ་བསྟན་སྤྱི་དང༌། ཁྱད་པར་ནང་རྒྱུད་སྡེ་ 
གསུམ་གྱི་བསྟན་པའི་སྲོག་མཐུད་པར་མཛད་པ་ཡིན་ནོ། ། 
དྲུག་པ་ཕྱི་རབས་ཀྱི་དུས་སུ་རྗེ་འབངས་རྣམས་ཀྱི་རྣམ་པར་འཕྲུལ་པ་སྐལ་ལྡན་གྱི་སྐྱེས་བུ་རིམ་ 
པར་བྱོན་པ་རྣམས་ཀྱིས། གཏེར་དུ་སྦས་པའི་ཟབ་ཆོས་རྣམས་དུས་དང་འཚམས་པར་སྤྱན་དྲངས་ 
ཏེ་བོད་ཁམས་མཐའ་དབུས་ཀྱི་སྐྱེ་དགུ་ཡོངས་ལ་འཕྲལ་ཡུན་གྱི་ཕན་བདེ་བླ་ན་མེད་པ་སྟེར་བཞིན་
པ་སྟེ། དེ་ལས་སྔ་མ་རྣམས་ཀྱི་ལོ་རྒྱུས་ནི་ཞིབ་པར་ལེགས་བཤད་པདྨ་དཀར་པོའི་རྫིང་བུར་བཤད་ 
ཟིན་ལ། ཕྱི་མ་རྗེ་བླ་མའི་ཞལ་སྔ་ནས་བསྩལ་པའི་གཏེར་བརྒྱའི་རྣམ་ཐར་བཻཌཱུ་རྱའི་ཕྲེང་བར་གསལ་ 
རྒྱས་སུ་བཞུགས་པས་དེར་ཤེས་པར་བྱ་བ་ལས་འདིར་མ་སྤྲོས་སོ། ། རྒྱལ་བ་རྒྱ་མཚོ་དགོངས་ 
བརྒྱུད་དག་པའི་མཁར། །སྨིན་པ་རྒྱ་མཚོར་བརྡ་བརྒྱུད་སྤྲིན་ཆེན་འཁྲིགས། །མོས་པ་རྒྱུ་མཚོར་ 
སྙན་བརྒྱུད་བདུད་རྩིའི་ཆར། །ཅི་དགར་འཇོ་བའི་ངོ་མཚར་འདི་ཀོ་རྨད། །བརྒྱུད་གསུམ་མན་ 
ངག་བྱེ་བའི་ཆུ་རྒྱུན་ཆེ། །གཅིག་ཏུ་བསྐྱིལ་མཁས་མ་དྲོས་ཀླུ་ཡི་སྤུན། །འཇམ་མགོན་ཡབ་སྲས་ 
གདེངས་ཅན་དབང་པོ་ལས། །གཞན་དུ་མ་དམིགས་གཟུར་གནས་མཁས་རྣམས་སྒྲོགས། །དེ་སླད་
271

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ལུས་ནི་གང་ཟག་ལྷ་མི་ཡང་། །དགོངས་པ་སངས་རྒྱས་དངོས་ཞེས་རྒྱལ་བ་ཡིས། །རྗེས་སུ་བསྔགས་ 
ལ་དཔྱོད་ལྡན་སུ་མི་རངས། །དེ་ཚུལ་ཤེས་རྣམས་འདུན་མ་ལེགས་པའི་རྩེ། །ཇི་ལྟར་ཡིད་བཞིན་ 
ནོར་བུ་བསྟོད་སྨད་ཀྱིས། །འགྱུར་བ་མེད་མོད་གསོལ་བཏབ་འབྲས་འབྱིན་བཞིན། །རང་གཞན་ 
དོན་གཉིས་འབྱོར་པ་འཛིན་སླད་དུ། །དད་གསུམ་རྒྱལ་མཚན་རྩེ་མོར་མཆོད་འཛོད་ཀྱེ། །ཞེས་པ་ 
ནི་བར་སྐབས་གསལ་བྱེད་ཀྱི་ཚིགས་སུ་བཅད་པའོ། 
གཉིས་པ་ལས་འཕྲོ་གཏེར་བརྒྱུད་ཀྱི་ལོ་རྒྱུས་བྱེ་བྲག་ཏུ་བཤད་པ་ལ་གཉིས། སྤྱི་དང་།བྱེ་བྲག་གོ ། 
དང་པོ་ནི། ཀླུ་ཡི་རྒྱལ་པོས་ཞུས་པའི་མདོ་ལས། དཀོན་མཆོག་གསུམ་གྱི་གདུང་མི་ཆད་པའི་ 
གཏེར་ཆེན་པོ་མི་ཟད་པ་དང་། ཆོས་རྟོགས་པ་ཆེན་པོ་ཚད་མེད་པའི་གཏེར་ཆེན་པོ་མི་ཟད་པ་ 
དང་། སེམས་ཅན་མགུ་བར་བྱེད་པའི་གཏེར་ཆེན་པོ་མི་ཟད་པ་དང༌། ནམ་མཁའ་དང་མཉམ་ 
པའི་གཏེར་ཆེན་པོ་མི་ཟད་པ་སྟེ་བཞི་པོ་དེ་དག་ནི་གཏེར་ཆེན་པོ་མི་ཟད་པ་ཡིན་ནོ། །ཞེས་གཏེར་ 
གྱི་ངོ་བོའམ་རང་བཞིན་བསྟན་པ་དང་། ཆོས་ཐམས་ཅད་ཡང་དག་པར་སྡུད་པའི་མདོ་ལས། ཀུན་
དགའ་བོ་གང་གིས་ཆོས་ཡུན་རིང་དུ་གནས་པར་བྱ་བའི་ཕྱིར་ཆོས་ཀྱི་རྣམ་གྲངས་འདི་གླེགས་བམ་ 
དུ་བྲིས་ཏེ་གཏེར་དུ་སྦས་ནས་མཆོད་ན་དེའི་ཚེ་འདི་ཉིད་ཐོབ་པ་བཅུ་རབ་ཏུ་འཐོབ་བོ། །བཅུ་ 
གང་ཞེ་ན། སངས་རྒྱས་ཀྱི་སྤྱན་རབ་ཏུ་ཐོབ་པས་གསུང་མཐོང་བའི་གཏེར་དང་། ལྷ་མིའི་རྣམ་པ་
རབ་ཏུ་ཐོབ་པས་ཆོས་ཉན་པའི་གཏེར་དང་། ཕྱིར་མི་ལྡོག་པའི་དགེ་འདུན་རབ་ཏུ་ཐོབ་པས་དགེ་ 
འདུན་མཐོང་བའི་གཏེར་དང་། རིན་པོ་ཆེ་ལེགས་པ་རབ་ཏུ་ཐོབ་པས་ཟད་མི་ཤེས་པ་ལོངས་སྤྱོད་ 
པའི་གཏེར་དང་། མཚན་དང་དཔེ་བྱེད་ཡོངས་སུ་རྫོགས་པ་གཟུགས་ཀྱི་གཏེར་དང་། གཡོག་མི་ 
འབྱེད་པ་གཡོག་གི་གཏེར་དང་། སྤོབས་པ་རབ་ཏུ་ཐོབ་པ་དྲན་པའི་གཏེར་དང་། ཕས་ཀྱི་རྒོལ་བ་ 
ཚར་གཅོད་པ་མི་འཇིགས་པའི་གཏེར་དང་། སེམས་ཅན་ཉེ་བར་འཚོ་བ་བསོད་ནམས་ཀྱི་གཏེར་ 
རོ༑ ༑ཞེས་སོགས་དང་། ཞི་བྱེད་ཆུ་ཀླུང་རོལ་པའི་མདོ་ལས། ང་ཡི་བསྟན་པ་ཆོས་ཀྱི་གཞུང་། ། 
ཐུགས་ནས་ཐུགས་ཀྱི་དཀྱིལ་དུ་སྦ། །ཡང་ན་ས་ཡི་སྙིང་པོར་བྱ། །ཅི་ཕྱིར་མུ་སྟེགས་ཅན་མགོ་རྒོད། ། 
ངེས་དོན་དཀྲུགས་པར་འགྱུར་ཏ་རེ། །དེ་ཕྱིར་ཆུ་ཀླུང་རྒྱུན་མི་གཅོད། །ཅེས་པས། གཏེར་སྦས་པའི་ 
དགོས་ཆེད་བསྟན་པ་དང་། འཇམ་དཔལ་འབྱུང་བ་བཞི་ནི་ནམ་མཁའི་གཏེར་ལས་འབྱུང་གི དེ་
272

།ཟབ་གཏེར་ཆོས་ཀྱི་མཛོད་ཁང་།
བཞིན་དུ་ཆོས་ཐམས་ཅད་རྒྱལ་བའི་ཐུགས་གཏེར་ལས་འབྱུང་བས་གཏེར་གྱི་དོན་ལ་སྤྱོད་ཤེས་པར་
གྱིས་ཤིག ཅེས་གཏེར་ལ་སྤྱོད་ཚུལ་རྣམས་སྤྱིར་བསྟན་པ་དང་། བྱེ་བྲག་ཏུ་འཕགས་པ་བསོད་ 
ནམས་ཐམས་ཅད་སྡུད་པའི་ཏིང་ངེ་འཛིན་གྱི་མདོ་ལས། དྲི་མ་མེད་པའི་གཟི་བརྗིད། ཆོས་འདོད་ 
པའི་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཀྱིས། ཆོས་ཀྱི་གཏེར་རི་དང་རིའི་སུལ་
དང་། ཤིང་དག་གི་ནང་དུ་བཅུག་པ་དག་ཡོད་དེ་གཟུངས་དང་ཆོས་ཀྱི་སྒོ་མཐའ་ཡས་པ་གླེགས་ 
བམ་དུ་བྱས་པ་དག་ཀྱང་ལག་ཏུ་འོང་བར་འགྱུར་རོ། །ཞེས་དང་། ད་ལྟར་གྱི་སངས་རྒྱས་མངོན་ 
དུ་བཞུགས་པའི་ཏིང་ངེ་འཛིན་གྱི་མདོ་ལས། ང་ནི་ཕྱི་དུས་མྱ་ངན་འདས་པའི་ཚེ། །སྐུ་གདུང་ 
ཐམས་ཅད་རྒྱས་པར་བྱས་གྱུར་ནས། །སངས་རྒྱས་བྱང་ཆུབ་འདི་དག་ལེགས་བཟུང་སྟེ། །ཡི་གེ་ 
བྲིས་ཏེ་སྒྲོམ་དུ་བཅུག་ནས་ཀྱང་། །མཆོད་རྟེན་ས་དང་བྲག་དང་རི་དག་དང་། །ལྷ་དང་དེ་བཞིན་ 
ཀླུ་ཡི་ལག་དག་ཏུ། །མདོ་སྡེ་བཞག་པར་བྱས་ནས་དེ་དག་རྣམས། །ལྷ་ཡི་བརྟུལ་ཞུགས་འདྲ་བར་ 
བྱ་ཕྱིར་འགྲོ། །དེ་དག་ཕྱི་མའི་དུས་ཚེ་སོ་སོའི་རིགས། །ཐམས་ཅད་བོར་ནས་སླད་དུ་བབ་གྱུར་ 
ནས། །སངས་རྒྱས་བྱང་ཆུབ་འདི་དག་ལེགས་བཟུང་སྟེ། །བསམ་པ་ཇི་བཞིན་དུ་ནི་བྱེད་པར་ 
འགྱུར། །དེ་དག་ཆོས་འདི་འདོད་པས་ཡུལ་ཡུལ་དུ། །དོང་ཞིང་མདོ་སྡེ་བཟང་པོ་འདི་རྙེད་འགྱུར། ། 
རྙེད་ནས་ཡིད་ནི་མཆོག་ཏུ་དགའ་གྱུར་པས། །རྟེན་པ་མེད་པར་སྐྱེ་བོ་མང་ལ་གཏོང་། །ཞེས་དང་། 
དགེ་སློང་བརྒྱད་དང་དེ་བཞིན་བྱང་ཕྱོགས་སུ། །ཡོངས་སུ་ལེན་ཅིང་ཆོས་འཛིན་དགའ་བ་དག ། 
ཆོས་འདོད་འཇིག་རྟེན་ཕན་ཞིང་བརྩེ་ལྡན་དག །ལེན་པའི་ཕྱིར་ན་མང་བ་འབྱུང་བར་འགྱུར། ། 
ཞེས་དང་། དཔལ་མཆོག་དང་པོ་ལས། རྒྱུད་དང་རྒྱུད་ཀྱི་རྒྱལ་པོ་གང༌། །ཕྱག་ན་རྡོ་རྗེ་ཁྱོད་ཉིད་ 
ཀྱིས། །གཏེར་ནས་གཏེར་དུ་ཕྱུང་སྟེ་སྩལ། །ཞེས་པས། གཏེར་སྦ་བ་པོ་དང་གཏེར་ཡིག་གཏེར་སྣོད་ 
སྦས་གནས་གཏེར་སྲུང་འདོན་པའི་དུས་གཏེར་སྟོན་ཆོས་བདག་བཅས་ཤིན་ཏུ་གསལ་བས་ས་གཏེར་
དང་ཡང་གཏེར་གྱི་རིགས་བསྟན་པ་དང་། ཡང་བསོད་ནམས་སྡུད་པའི་ཏིང་འཛིན་ལས། དྲི་མ་ 
མེད་པའི་གཟི་བརྗིད། ཆོས་འདོད་པའི་བྱང་ཆུབ་སེམས་དཔའ་སེམས་དཔའ་ཆེན་པོ་བསམ་པ་ 
ཕུན་སུམ་ཚོགས་པ་གུས་པ་དང་བཅས་པ་རྣམས་ནི་འཇིག་རྟེན་གྱི་ཁམས་གཞན་དུ་འདུག་ཀྱང་ 
སངས་རྒྱས་བཅོམ་ལྡན་འདས་རྣམས་ཞལ་སྟོན་པར་མཛད་ཅིང་ཆོས་ཀྱང་སྟོན་པར་མཛད་དོ། །
273

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཞེས་དང༌། ཆོས་ཐམས་ཅད་ཡང་དག་པར་སྡུད་པའི་མདོ་ལས། བཅོམ་ལྡན་འདས། བསམ་པ་ 
ཕུན་སུམ་ཚོགས་པ་ནི་གལ་ཏེ་སངས་རྒྱས་མི་བཞུགས་ནའང་། ནམ་མཁའི་དཀྱིལ་དང་། རྩིག་པ་ 
དང་ཤིང་རྣམས་ལས་ཆོས་འབྱུང་ངོ་། །
ཞེས་པས་དག་སྣང་ཉེ་བརྒྱུད་དང་སྙན་བརྒྱུད་གནམ་ཆོས་སོགས་བསྟན་པ་དང༌། བློ་གྲོས་མི་ 
ཟད་པའི་མདོ་ལས། བརྗེད་པ་མེད་པ་དྲན་པའི་གཏེར་དང་། བློས་རབ་འབྱེད་པ་བློ་གྲོས་ཀྱི་ 
གཏེར་དང་། མདོ་སྡེ་ཐམས་ཅད་ཀྱི་དོན་གྱི་རྣམ་པ་ཁོང་དུ་ཆུད་པ་རྟོགས་པའི་གཏེར་དང་། ཐོས་ 
པ་ཐམས་ཅད་ཡོངས་སུ་འཛིན་པ་གཟུངས་ཀྱི་གཏེར་དང་། ལེགས་པར་བཤད་པས་སེམས་ཅན་ 
ཚིམ་པར་བྱེད་པས་སྤོབས་པའི་གཏེར་དང་། ཞེས་སོགས་ཀྱིས་རྗེས་དྲན་ཡང་བསྟན་པ་དང་། ཆོས་ 
ཡང་དག་པར་སྡུད་པའི་མདོ་ལས། བྱང་ཆུབ་སེམས་དཔའ་བསམ་པ་དག་པ་ལ་ནི་རང་གི་ཡིད་
ཀྱི་དཔྱོད་པ་ཉིད་ལས་གདམས་ངག་དང་རྗེས་སུ་བསྟན་པ་ཐམས་ཅད་འབྱུང་ངོ་། །ཞེས་དང་། མདོ་ 
གཞན་ལས་ཀྱང་། དོན་ལ་ངེས་པའི་གདིང་རྙེད་ན། །སེམས་ལ་ཆོས་གཏེར་འབུམ་ཕྲག་རྡོལ། ། 
ཞེས་པས། དགོངས་གཏེར་གྱི་རིགས་རྣམས་གསལ་བར་བསྟན་པ་དང་། བཤད་སྦྱར་ལས། སྟོན་པ་ 
འདི་ཡི་བྱིན་རླབས་ཀྱིས། །བྱའམ་ཤིང་བུ་རྡེའུ་དང་། །པདྨོ་དག་དང་དཔག་བསམ་ཤིང་། །རྔ་བོ་ 
ཆེ་ལས་བྱུང་བ་ཡང་། །དེ་དག་བཀའ་ཞེས་བྱ་བར་འདོད། །ཅེས་དང་། ཨ་རལླི་ལས། རི་དང་རྡེའུ་ 
ཤིང་བུ་དང༌། །པདྨོ་དག་དང་དཔག་བསམ་ཤིང་། །རྔ་བོ་ཆེ་ལས་བྱུང་བ་ཡང་། །རྒྱལ་བས་བྱིན་ 
གྱིས་བརླབས་པའི་ཕྱིར། །དེ་དག་བཀའ་ཞེས་བྱ་བར་འདོད། །ཅེས་དང་། སྡུད་པ་ལས། རྒྱལ་བས་ 
ཉན་ཐོས་གང་དག་ཇི་སྙེད་ཆོས་སྟོན་དང༌། །འཆད་དང་རིག་པ་དག་དང་ལྡན་པར་བརྗོད་པ་
དང་། ། མཆོག་འཕགས་བདེ་བ་བྱེད་དང་དེ་ཡི་འབྲས་ཐོབ་པ། །དེ་དག་ཀུན་ཀྱང་དེ་བཞིན་ 
གཤེགས་པ་སྐྱེས་བུའི་མཐུ། །ཅི་ཕྱིར་ཞེ་ན་རྒྱལ་བས་ཆོས་ཚུལ་གང་བསྟན་པ། །དེ་ལ་མི་མཆོག་ 
སློབ་མར་གྱུར་པས་སྔོན་བསླབས་ཤིང་། །མངོན་སུམ་བྱས་ནས་བསླབ་པ་ཇི་བཞིན་སྟོན་བྱེད་པ། ། 
སངས་རྒྱས་མཐུས་བྱེད་རང་གི་སྟོབས་ཀྱི་མཐུས་མ་ཡིན། །ཞེས་དེ་དག་ཀྱང་སངས་རྒྱས་ཀྱི་བྱིན་ 
གྱིས་བརླབས་པའི་བཀར་བསྡུ་བར་གསུངས་པས་མཚོན་ཏེ། མདོར་ན། འཇམ་དཔལ་རྩ་རྒྱུད་
ནས་ལུང་བསྟན་པ་བཞིན་དགེ་སློང་དགྲ་བཅོམ་པ་གྲགས་པས་བུམ་པ་བཟང་པོ་ཞིག་ལས་མདོ་ལ་
274

།ཟབ་གཏེར་ཆོས་ཀྱི་མཛོད་ཁང་།
སོགས་པའི་ཆོས་གང་འདོད་ཀྱི་གཏེར་བཏོན་ནས་ཉམས་སུ་བླང་ཚུལ་དང་། མདོ་སྡེ་མཛངས་བླུན་ 
ལས་ཁྱིམ་བདག་ཅིག་གིས་ཀ་བ་ལས་བསྙེན་གནས་ཡན་ལག་བརྒྱད་པའི་ཆོ་ག་ཕྱུང་བར་གསུངས་
པ་དང་།
གཞན་ཡང་། ཐེག་ཆེན་གྱི་མདོ་མང་པོ་ཐོ་གར་ཡུལ་ན་སྦས་པ་དགེ་སློང་ནིར་བན་རཀྵི་ཏས་ཕྱུང་ 
བ་དང་། མངའ་བདག་མཻ་ཏྲི་བས་མཆོད་རྟེན་ཞིག་གི་སེར་ཁ་ནས་རྒྱུད་བླ་དང་ཆོས་ཉིད་རྣམ་འབྱེད་ 
ཕྱུང་བ་དང་། ནུབ་ཕྱོགས་ཨོ་རྒྱན་གྱི་ཡུལ་ནས། ས་ར་ཧས་སངས་རྒྱས་ཐོད་པ། ཀླུ་སྒྲུབ་ཀྱིས་ 
གདན་བཞི། ལ་ལི་ཏས་འཇིགས་བྱེད་རྟོག་པ་བདུན་པ། ཀུ་ཀུ་རི་པས་མ་ཧཱ་མ་ཡའི་སྐོར་སོགས་ 
དང་། དུར་ཁྲོད་དཔལ་གྱི་རྒྱུ་སྐར་རོལ་བ་ནས་ཕ་དམ་པས་ཞི་བྱེད་སྐོར་སྤྱན་དྲངས་པ་སོགས་སོ་ 
སོའི་ལོ་རྒྱུས་ཀྱིས་གསལ་བ་དང༌། བོད་ཀྱི་ལྗོངས་སུའང་མངའ་བདག་མར་པས་རྡོ་རྗེ་གདན་ནས་ 
རྫོགས་རིམ་རླུང་སེམས་དབྱེར་མེད། རྡོ་རྗེ་གདན་པ་དང་བ་རི་ལོ་ཙཱ་བས་ཤར་ཕྱོགས་ཕ་ཝོང་གཡག་ 
འདྲ་བའི་འོག་ནས་སེང་གདོང་མའི་སྒྲུབ་སྐོར། སྒྲོལ་མས་ལུང་བསྟན་ནས་བླ་མ་གཉན་ལོ་ཙཱ་བས་ 
བྱང་ཕྱོགས་ལྷ་མོ་དུད་སོལ་མའི་ནུ་འབུར་ནས་ཀུ་རུ་ཀུ་ལླེའི་སྒྲུབ་སྐོར། ཇོ་བོ་རྗེས་ལྷ་སའི་ཀ་བ་བུམ་
པ་ཅན་ནས་ལྷ་སའི་དཀར་ཆག་དང་། ཀ་བ་ཤིང་ལོ་ཅན་སོགས་ནས་བླ་མ་ཞང་དང་ཇོ་གདན་དཀོན་ 
མཆོག་གྲགས་ཀྱིས་ཕན་གནོད་ཀྱི་ལས་ཚོགས་འགའ་ཞིག་དང༌། ལྷོ་བྲག་མཁར་ཆུར་ཏི་ཕུ་པས་
ལུང་བསྟན་པ་བཞིན་རྗེ་བཙུན་རས་ཆུང་པས་སྦས་པ་རོ་སྙོམས་སྐོར་དྲུག་འགྲོ་མགོན་གཙང་བ་རྒྱ་ 
རས་ཀྱིས་བཏོན་པ་དང་། གཉལ་བ་ཉི་མ་ཤེས་རབ་ཀྱིས་བྱ་རྒོད་གཤོང་ནས་རྣམ་སྲས་ཀྱི་སྒྲུབ་སྐོར་ 
དང་། ལྷ་བཙུན་བྱང་ཆུབ་འོད་ཀྱིས་བསམ་ཡས་ནས་པུ་ཏྲ་མིང་སྲིང་གི་སྒྲུབ་སྐོར་དང་། སེམས་ 
ཁྲིད་ཡིད་བཞིན་ནོར་བུ་རྗེ་དྭགས་པོ་ལྷ་རྗེ་དང་སྐྱེས་བུ་ཡེ་ཤེས་རྡོ་རྗེས་མཚོ་མཎྜལ་ནག་པོར་སྦས་པ་
འགྲོ་མགོན་དུང་མཚོ་རས་པས་བཏོན་པ་དང༌། མ་ལབ་སྒྲོན་གྱི་གདམས་པའི་གཅོད་སྐོར་མ་ 
གཅིག་རང་ཉིད་ཀྱིས་སྦས་པ་ཀུན་སྤངས་བརྩོན་འགྲུས་སེང་གེས་བཏོན་པ་དང་། སྲས་རྒྱུད་ཀྱི་ 
མགོན་ཁང་དུ་འདུལ་ནག་པ་དཔལ་ལྡན་བཟང་པོས་སྦས་པའི་ཆོས་རྒྱལ་གྱི་ལས་ཚོགས་འགའ་
ཞིག་རྒྱུད་ཆེན་སངས་རྒྱས་རྒྱ་མཚོས་བཏོན་པར་གྲགས་པ་དང༌། ཁྱད་པར་བདག་ཉིད་ཆེན་པོ་རྗེ་ 
ཙོང་ཁ་བས་ཀྱང་ཆོས་དུང་སོགས་རྫས་གཏེར་ཅི་རིགས་དང༌། ལྷག་པར་རྗེ་བཙུན་འཇམ་དཔལ་
275

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ལས་གསན་པའི་གདམས་སྐོར་དང༌། ལྷོ་བྲག་མཁན་ཆེན་ལ་ཕྱག་རྡོར་གྱིས་དངོས་སུ་གསུངས་པའི་ 
ཕྱག་རྡོར་སྙན་བརྒྱུད། ཀུན་གཟིགས་ལྔ་པ་རིན་པོ་ཆེའི་དག་སྣང་རྒྱ་ཅན། རྗེ་བཙུན་ས་སྐྱ་པ་ཆེན་ 
པོ་ལ་འཇམ་དཔལ་གྱིས་གནང་བའི་བློ་སྦྱོང་ཞེན་པ་བཞི་བྲལ་སོགས་དང༌། འཇམ་མགོན་ས་པཎ་
གྱིས་ཀྱང་དབྱིག་གཉེན་ལས། མཛོད་ཀྱི་བཤད་པ་གསན་ནས་སྤེལ་བ་སོགས་གསར་རྙིང་གི་གྲུབ་
མཐའ་ཐམས་ཅད་ལ་ཁྱབ་པར་བཞུགས་པ་ཡིན་པས་ཀུན་ལ་དག་སྣང་སྦྱང་བར་བྱའོ། །
གཉིས་པ་ནི། བྱེ་བྲག་ཏུའང་ཨོ་རྒྱན་དུས་གསུམ་མཁྱེན་པས་ས་སྟེང་ཐམས་ཅད་གཏེར་གྱིས་
བཀང་ཞིང་ལས་ཅན་ལ་གཏད་རྒྱ་མཛད་པ་ཕྱིས་དུས་ལ་བབས་པའི་ཚེ། སྤྲུལ་པའི་གཏེར་ཆེན་མཆོག་
གཉིས་གླིང་པ་བརྒྱད་སོགས་རྩོད་བྲལ་གྱི་སྐྱེས་ཆེན་བགྲང་ལས་འདས་པ་སྔ་ཕྱིར་བྱོན་པ་རྣམས་ཀྱིས་ 
སྤྱན་དྲངས་ཤིང་གངས་ལྗོངས་ཕན་བདེའི་དགའ་སྟོན་སྤེལ་བ་ལ་ཆེས་ཁྱད་པར་དུ་འཕགས་པ་ནི། 
སྔོན་མི་མཇེད་ཞིང་འདིའི་སྟོན་པ་མཉམ་མེད་ཐུབ་པ་ཆེན་པོས་བོད་ཡུལ་འདི་འཕགས་པ་སྤྱན་
རས་གཟིགས་ཀྱི་འདུལ་སྐལ་དུ་གཏད་པ་བཞིན། ཐོག་མར་སྤྲེལ་སྒོམ་བྱང་ཆུབ་སེམས་དཔར་སྤྲུལ་ 
ནས་མིའི་འགྲོ་བ་སྤེལ། དེ་ནས་རི་བོ་ཏ་ལ་ནས་འབྲུ་སྲན་སྣ་བདུན་གཏོར་བས་ཟང་ཟིང་གི་འབྱོར་ 
པ་དང་། མདོ་སྡེ་ཟ་མ་ཏོག་ཕེབས་པས་ཆོས་ཀྱི་འབྱོར་པ་དང་པོར་རྒྱས་པར་མཛད་པ་ནས་བཟུང་ 
གང་འདུལ་གྱི་རྣམ་འཕྲུལ་ཚད་མེད་པས་གངས་ལྗོངས་ཕན་བདེའི་དགའ་སྟོན་སྤེལ་བར་མཛད་
པ་ལས།
ཁྱད་པར་ཆོས་རྒྱལ་སྲོང་བཙན་སྒམ་པོའི་རིང་ལ། རྒྱ་བལ་ནས་ཇོ་ཞལ་རྣམ་གཉིས་སྤྱན་དྲངས་ 
ཏེ་སྐུ་རྟེན་དང་གཙུག་ལག་ཁང་སོགས་བཞེངས། ཐུ་མི་སམ་བྷོ་ཊས་བོད་ཡི་གེ་མེད་པ་ལ་ཡི་གེའི་
སྲོལ་བཏོད་དེ། སྤྱན་རས་གཟིགས་ཀྱི་མདོ་རྒྱུད་ཉི་ཤུ་རྩ་གཅིག་བསྒྱུར་བཤད་མཛད་པས་མཚོན་ 
དམ་པ་ཆོས་ཀྱི་སྲོལ་བཏོད་པ་ལ་བརྟེན། ལྗོངས་འདིའི་བྱིས་པ་ཆུང་ངུ་ཡན་ཆོད་ཀྱིས་ཨ་མ་དང་
མ་ཎི་མཉམ་ཟློས་བྱེད་པ་འདི་བྱུང་བས་བོད་སྤྱན་རས་གཟིགས་ཀྱི་ཞིང་ཁམས་ཡིན། དེ་ཉིད་གདུལ་ 
དཀའ་འདུལ་བའི་ཕྱིར་རིག་འཛིན་སློབ་དཔོན་གྱི་སྐུར་བཞེངས་པ་ནི་ཨོ་རྒྱན་ཆེན་པོ་ཡིན་པས། ཐོག་
མར་ནག་ཕྱོགས་ཀྱི་མི་དང་མི་མ་ཡིན་པ་རྣམས་ཚར་བཅད། དཀར་ཕྱོགས་ཐམས་ཅད་བྲན་དུ་
བཀོལ། ལུགས་གསུམ་མི་འགྱུར་ལྷུན་གྱིས་གྲུབ་པའི་གཙུག་ལག་ཁང་རྟེན་དང་བརྟེན་པར་བཅས་
276

༄༅། །ཟབ་གཏེར་ཆོས་ཀྱི་མཛོད་ཁང་།
པ་བཞེངས། མདོ་སྔགས་ཀྱི་ཆོས་མ་ལུས་པ་བསྒྱུར་བཤད་སྒོམ་གསུམ་གྱི་སྒོ་ནས་གཏན་ལ་དབབ་
སྟེ་སངས་རྒྱས་ཀྱི་བསྟན་པ་ཉི་མ་ཤར་བ་ལྟ་བུར་མཛད། ཁྱད་པར་རྗེ་འབངས་གྲོགས་གསུམ་དང་། 
བཀའ་བབས་ལས་ཅན་སྙིང་གི་བུ་དགུ་སོགས་གཙོ་བོར་གྱུར་པའི། སྐལ་ལྡན་གྱི་རིག་པ་འཛིན་པ་
བགྲང་གིས་མི་ལང་བ་གསང་ཆེན་རྡོ་རྗེ་ཐེག་པའི་དཀྱིལ་འཁོར་ཆེན་པོར་སྨིན་ཅིང་གྲོལ་བར་མཛད་
པའི་རྟེན་འབྲེལ་གྱིས། ད་ལྟ་ཨོ་རྒྱན་མཁའ་འགྲོའི་གླིང་བཞིན་དབྱེ་བསལ་མེད་པར་སྐྱེ་དགུ་ཕོ་མོ་
ཐམས་ཅད་འབྲས་བུ་གསང་སྔགས་ལ་འདུན་ཞིང་སྨིན་གྲོལ་ཟབ་མོའི་སྣོད་དུ་གྱུར་པ། ཕོ་སྐྱེས་ཐམས་ 
ཅད་དཔའ་བོ། མོ་སྐྱེས་ཐམས་དཔའ་མོ་སྟེ་ཡུལ་འདི་འདྲ་གཞན་ན་མེད་དོ། ། 
དེས་ན་བོད་གངས་ཅན་པ་རྣམས་ཀྱི་ལྷ་སྐལ་འཕགས་པ་སྤྱན་རས་གཟིགས་དང་། བླ་མའི་སྐལ་
བ་གུ་རུ་རིན་པོ་ཆེ་གཉིས་ཡིན། དེས་ན་སྔོན་བོད་ཁམས་ཐམས་ཅད་སིལ་བུར་མ་ཞིག་པར་ད་ལྟའི་
བོད་འབངས་རྣམས་ཀྱི་མི་རྒྱུད་གོང་མ་ཐམས་ཅད་ཆོས་རྒྱལ་བྱང་ཆུབ་སེམས་དཔའ་ཁྲི་སྲོང་
ལྡེའུ་བཙན་མཆོད་ཡོན་ལ་རེ་ལྟོས་འཆའ་ཞིང་། བཀའ་ཉན་པས་འཕྲུལ་འཁོར་བརྒྱ་གཟེར་བུ་ 
གཅིག་གི་གཞན་དབང་དུ་སོང་བ་ལྟ་བུར་གནས་པའི་དུས་སུ། དཔལ་ཨོ་རྒྱན་ཆོས་ཀྱི་རྒྱལ་པོ་རྗེ་
འབངས་རིག་འཛིན་གྱི་ཚོམ་བུ་དང་བཅས་པ་བོད་འབངས་ལ་བརྩེ་བས་ཐུགས་དགོངས་གཅིག་
ཏུ་བསྟུན་ནས། ངོ་མཚར་བའི་རྫུ་འཕྲུལ་གྱི་བཀོད་པས་ས་གཞི་རྟ་རྨིག་ཙམ་ཡང་མ་ལུས་པར་
ཞབས་ཀྱིས་བཅགས་ཤིང་གངས་བྲག་རི་མཚོ་ཀུན་ལ་སྒྲུབ་གནས་སུ་བྱིན་གྱིས་བརླབས། མིང་ཅན་ 
མིང་མེད་ཀྱི་གཏེར་ཁ་གྲངས་མེད་པ་སྦས་ཤིང་རྒྱལ་ཚབ་ལས་ཅན་སྤྲུལ་པའི་སྐུ་དཔག་ཏུ་མེད་པ་ 
འབྱུང་བར་ལུང་བསྟན་ཏེ། མདོར་ན་སྐུ་ཚབ་ལུང་བསྟན། གསུང་ཚབ་གཏེར་དུ་སྦས། ཐུགས་ཀྱི་ 
དགོངས་ ་པ་ལས་ཅན་བུ་ལ་གཏད་དེ། དད་ལྡན་མི་རེའི་མདུན་ན་པད་འབྱུང་རེ་བཞུགས་པ་དང་།
དུས་བཟང་ཚེས་བཅུ་ནམ་འཆར་ལ་སྤྲུལ་པ་འཛམ་གླིང་ཁྱབ་པར་མཛད་པ་སོགས་ཡོངས་ལ་གྲགས་ 
ཤིང་གྲུབ་པའི་ཕྱིར་ན་དུ་ས་མཐའི་བོད་འབངས་རྣམས་ལ་གུ་རུའི་ཐུགས་རྗེ་ལྷག་པར་འཇུག་ཅིང་
བྱིན་རླབས་མྱུར་བ་དང་གཏེར་ཆོས་ཀྱིས་ཕྲིན་ལས་ཆེ་བ་སོགས་ཀྱི་རྒྱུ་མཚན་དེ་ཡིན་ནོ། །གཏེར་
ཆོས་ཀྱི་བརྒྱུད་པ་ཁུངས་བཙུན་ཞིང་དབང་གི་ཆུ་བོ་མ་ནུབ་པའི་ཚུལ་ཡང་། ཀུན་བཟང་རྡོ་རྗེས་ 
སེམས་དཔའ་ནས་ཨོ་རྒྱན་ཆེན་པོའི་བར་དུ་དགོངས་བརྡ་སྙན་བརྒྱུད་བར་མ་ཆད་པར་བྱུང་བའི་
277

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཚུལ་ནི་གོང་དུ་སྨོས་པ་བཞིན་ལ། གཏེར་སྟོན་ནས་ཆོས་བདག་ལ་ཇི་ལྟར་བརྒྱུད་པ་སོགས་ནི་ཤེས་ 
སླ་བས། འདིར་ཨོ་རྒྱན་ཆེན་པོ་ནས་སྤྲུལ་པའི་གཏེར་སྟོན་རིག་འཛིན་རྩལ་འཆང་རྣམས་ལ་བརྒྱུད་ 
ལུགས་ནི། བཀའ་བརྒྱད་གསང་རྫོགས་དང་རང་ཤར་གྱི་དབང་ཆུའི་བབས་ལུགས་ཀྱི་ལོ་རྒྱུས་གཉིས་
མགྲིན་གཅིག་ཏུ་འདི་ལྟར་གསུངས་ཏེ། དེ་ལྟར་དབང་གི་ཆུ་བོ་བྱེ་བྲག་མ་ལུས་པ་ཨོ་རྒྱན་པདྨ་ 
བདག་ལ་བབས་ཤིང༔ ཨོ་རྒྱན་བདག་གིས་ནི་བལ་ཡུལ་ཡང་ལེ་ཤོད་དུ་ཞི་བ་རྡོ་རྗེ་དབྱིངས་ཀྱི་ 
དབང་སྒོ་བི་མ་མི་ཏྲ་ལ་ཕྱེ་ནས་བསྐུར་རོ༔ བོད་ཀྱི་སྒྲུབ་གནས་བརྒྱད་དུ་བཀའ་བརྒྱད་བྱེ་བྲག་གི་ 
དབང་ལས་ཅན་བརྒྱད་ལ་སོ་སོར་བསྐུར་རོ༔ བསམ་ཡས་དབུ་རྩེར་རྗེ་འབངས་ཉེར་ལྔ་ལ་བདེ་ 
གཤེགས་འདུས་པའི་དབང་ཆེན་བསྐུར་རོ༔ དེ་རྗེས་རྗེ་འབངས་གྲོགས་གསུམ་ལ་སོགས་པ་སྙིང་གི་
བུ་དགུ་ལ་གསང་བ་ཡོངས་རྫོགས་ཐམས་ཅད་ཀྱི་དབང་ཡོངས་སུ་རྫོགས་པར་བསྐུར་བའི་དུས་ན་ 
ད་ལྟ་དབང་གི་ཆུ་བོ་བར་ཆད་མེད་པར་བབས་པའི་ཚུལ་བཤད་པ་ཡིན་ལ༔ ཕྱི་མའི་དུས་ན་དབང་
གི་ཆུ་བོ་བར་ཆད་མེད་པར་འབྱུང་བའི་ལུང་བསྟན་ནས༔ ང་ཡི་ཐུགས་སྲས་བྱང་ཆུབ་སེམས་དཔའི་
གཏེར་སྟོན་ནི་ད་ལྟར་དུས་འདིར་དབང་གི་ཆུ་བོ་ཆེན་པོ་བབས་པའི་ལས་ཅན་ཁྱེད་རྣམས་ཀྱིས་ 
བཀའ་བབས་སྤྱོད་དེ དེའི་ཚེ་ལས་ཅན་གྱི་བུ་ཁྱེད་རྣམས་ང་ཡི་གཏེར་ཆོས་འདི་རྣམས་དང་འཕྲད་ 
པའི་ཚེ༔ ད་ལྟ་ཨོ་རྒྱན་ང་ཡིས་དབང་ཆེན་ཡོངས་སུ་རྫོགས་པར་བསྐུར་བའི་བག་ཆགས་སད་པར་ 
འགྱུར་རོ ང་ཡི་གཏེར་འདི་དང་རྗེ་འབངས་གྲོགས་གསུམ་གྱི་མནོག་ཆོས་ལ་སོགས་པ་རྣམས་ཀྱི་ 
གཏེར་སྒོ་ཡང་འབྱེད་པར་འགྱུར་གྱི དབང་གི་ཆུ་བོ་བབས་སོ་ལ་ཕྱི་རབས་རྣམས་ཐེ་ཚོམ་མ་ཟ་ 
བར་སྒྲུབས་ཤིག༔ ཅེས་གསུངས།
དེ་ཡང་སྔོན་གྱི་དུས། རྗེ་འབངས་རྣམས་ལ་གུ་རུ་རིན་པོ་ཆེས་ཆོས་དེ་དང་དེ་ཡིས་དབང་བསྐུར་ 
ཅིང་། དེའི་ནང་ནས་ཀྱང་རང་རིགས་ཀྱི་མེ་ཏོག་གང་ལ་བབས་པའི་ལྷ་དེ་ཉིད་གཙོ་བོར་གྱུར་པ་ 
རང་རང་གི་སྐལ་བར་གནང་ཞིང་མ་འོངས་ཕྱི་རབས་ཀྱི་དོན་དུ་གཏད་རྒྱ་མཛད་ནས་རྒྱལ་ཚབ་ཏུ་ 
མངའ་གསོལ་ཅིང་ལུང་བསྟན། དུས་མཐར་འགྲོ་བ་འདུལ་ནུས་པར་བྱིན་གྱིས་བརླབས་སོ། །དེ་ལྟ་ 
བུའི་དབང་དང་གཏད་རྒྱ་དེའི་རྒྱུན་ད་ལྟའི་བར་དུ་ཐོབ་ལ་མ་ཉམས་པར་ཡོད་པ་ནི། གཏེར་སྟོན་ 
དེ་ལ་དབང་དང་ཁྲིད་བཀའ་ལུང་གི་བརྒྱུད་པ་ཐུན་མིན་མངའ་ཚུལ་ཡིན། བརྒྱུད་པ་དེ་ལྟ་བུ་མངའ་
278

༄༅། །ཟབ་གཏེར་ཆོས་ཀྱི་མཛོད་ཁང་།
བའི་དབང་གིས་མཁའ་འགྲོའི་ཕྱག་ནས་གསང་སྔགས་ཀྱི་ཆོས་སྒྲོམ་དུས་བབས་བཞིན་དུ་རྙེད་པ་
ཡིན་གྱི། ཆུ་ངོགས་སུ་སྟེས་དབང་གིས་བྱེ་རུ་རྙེད་པ་ལྟ་བུ་གཏན་མིན་པས། གཏེར་ཡིག་མ་རྙེད་ 
གོང་ནས་བརྒྱུད་པའི་བཀའ་བབས་སུ་བཞུགས་པ་ཡིན་གྱི་ཤོག་སེར་རྙེད་པ་ན་གཟོད་བརྒྱུད་པ་བརྙེས་
ཞེས་མི་བྱའོ། །དེས་ནས་བཀའ་བབས་ཀྱི་ལས་ཅན་དེ་དག་ལ་དུས་མཐར་ཆོས་འདིས་འགྲོ་དོན་ 
སྒྲུབ་པའི་ཆེད་དུ་འདི་དང་འདི་ལྟ་བུ་འབྱུང་ཞེས་ས་རྟགས་དུས་རྟགས་དང་བཅས་ཏེ་ལུང་བསྟན་
པ་བཀའ་བབས་ལུང་བསྟན། ༼༡༽ དེ་དག་ལ་མ་འོངས་ཕྱི་མའི་དུས་དེར་ཡང་ད་ལྟ་འདི་ལྟར་ 
ཐོབ་པའི་དབང་དང་གདམས་ངག་རྣམས་དུས་ཚོད་གང་དང་གང་ལ་ཇི་ལྟར་འཚམ་པ་དེ་བཞིན་ 
དུ་ཁྱོད་ཀྱི་སྙིང་ལ་གསལ་བར་སད་པར་གྱུར་ཅིག་ཅེས་གུ་རུས་དགོངས་པ་གཏད་པའི་སྨོན་ལམ་ 
གྱིས་དབང་བསྐུར་ཅིང་རྗེ་འབངས་སོ་སོས་ཀྱང་དེ་དང་གཅིག་ཏུ་བཏབ་ནས་ཐེབས་པ་སྨོན་ལམ་
དབང་བསྐུར། ༼༢༽ དུས་དེར་དཔེ་བརྒྱུད་ཡོལ་མེད་དུ་རྙེད་ཅིང་ཆོས་དེ་སྐལ་ལྡན་གྱི་ཕྲེང་བ་ 
ལ་འཕེལ་བ་དང་བརྒྱུད་འཛིན་རྒྱས་པ། སྐལ་མེད་ལ་གསང་སྒོ་མི་རལ་བ། ཆོས་བྱིན་ཆེ་བ་སོགས་ 
ཀྱི་ཆེད་མ་མོ་མཁའ་འགྲོ་ལ་གཏད་པ་མཁའ་འགྲོ་གཏད་རྒྱ་སྟེ། ༼༣༽ གཏེར་གྱི་སྒོས་ཆོས་ཀྱི་ 
བརྒྱུད་པ་གསུམ་ཡོད་ལ། གོང་སྨོས་བཀའ་གཏེར་ཐུན་མོང་གི་བརྒྱུད་པ་གསུམ་ཡང་གཅིག་ཏུ་ 
འདྲེས་པས་བརྒྱུད་པ་དྲུག་ལྡན་དུ་གྲགས་སོ། །
སྐབས་འདིར་བཀའ་བབས་ལུང་བསྟན་ནི། ཕྱི་དུས་ཀྱི་སྐྱེ་བ་དེ་བཀའ་བབས་ཀྱི་སྐྱེས་བུར་ལུང་
བསྟན་པའི་སྒོ་ནས་གསང་སྔགས་ཀྱི་བབས་སོར་འགྱུར་བའི་རྟེན་འབྲེལ་མཐུ་ཆེན་བསྒྲིགས་པ་སྟེ། དཔེར་ 
ན་དབང་བསྐུར་དུས་སློབ་མ་ལ་ལུང་བསྟན་སྦྱིན་པ་དེས་བྷུར་བྷུ་བ་སོགས་ཀྱི་སྔགས་དོན་བཞིན་མ་
འོངས་པར་ས་གསུམ་ན་སངས་རྒྱས་སུ་རྣམ་པར་གྲགས་པའི་ནུས་པ་འཇོག་པ་དང་འདྲ་བས་ལུང་
བསྟན་གཞན་དང་མི་འདྲའོ། །ཡང་སྒོས་བརྒྱུད་གསུམ་པོའི་འཆད་ཚུལ་མི་འདྲ་བ་གཞན་ཡང་།
མཚོན་བྱ་དོན་གྱི་མན་ངག་སྐལ་ལྡན་མཆོག་གི་སྙིང་ལ་སྨོན་ལམ་དབང་བསྐུར་གྱིས་རྒྱས་བཏབ། 
མཚོན་བྱེད་བརྡའི་དཔེ་བརྒྱུད་མཁའ་འགྲོ་དམ་ཅན་མངོན་ཤེས་མངའ་བ་རྣམས་ལ་གཉེར་གཏད་
མཛད། ཆོས་དེ་སྒོམ་སྒྲུབ་དང་འཆད་སྤེལ་གྱི་འཕྲོ་སྐྱོང་བའི་བརྒྱུད་འཛིན་ཆོས་བདག་གམ་བཀའ་ 
བབས་ཀྱི་སྐྱེས་བུ་ལུང་བསྟན་པ་སྟེ་གསུམ་པོ་རིམ་བཞིན་གཏེར་རྙེད་པའི་སྔོན་གྱི་རྒྱུ་དང༌། ད་ལྟར་
279

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
གྱི་རྐྱེན་དང་། རྙེད་པ་དོན་ལྡན་དུ་འགྱུར་བའི་སྒོ་རྣམས་ལ་སྦྱར་ནའང་རུང་བར་བཞེད་དོ། །དེ་
དག་གི་གཙོ་བོ་ནི་སྨོན་ལམ་དབང་བསྐུར་བརྒྱུད་པ་ཡིན་ཏེ། དེ་ཡང་གཏེར་ཡིག་གི་ཤོག་སེར་ནི་ 
རྗེས་དྲན་གྱི་མཚན་མ་ཙམ་དུ་བཞག་གི གུ་རུའི་ཐུགས་ནས་དག་པའི་འཁོར་གྱི་ཐུགས་ལ་བརྒྱུད་
པའི་ཐུགས་བརྒྱུད་ཁོ་ན་གཏད་རྒྱའི་དོན་ཡིན་ལ། དེའི་ཚུལ་ཡང་ལས་རླུང་གི་གཞན་དབང་ལ་
བརྟེན་པའི་སེམས་ལ་ཆོས་ཀྱི་ཚིག་དོན་རྒྱས་བཏབ་ཀྱང་རྟེན་གཞི་འཕོ་འགྱུར་ཅན་ཡིན་པས་དུས་
ངན་སྙིགས་མར་སྐྱེ་འཆི་མང་པོའི་འཕྲང་བརྒྱུད་པ་ན་བྲི་གང་མི་འབྱུང་བ་ཤིན་ཏུ་དཀའ་བས། ཆོས་
ཀྱི་དངོས་གྲུབ་དེ་དག་འོད་གསལ་གཉུག་མའི་རིག་པའམ་སེམས་མི་ཤིགས་པའི་ཐིག་ལེའི་དབྱིངས་
སུ་བསྲེས་ནས་ཅིས་ཀྱང་མི་འཕྲོག་པར་བརྟན་པར་མཛད་པ་སྟེ། འདི་ནི་རྡོ་རྗེ་སློབ་དཔོན་གྱི་གསུང་
རྡོ་རྗེའི་ཡེ་ཤེས་དགོངས་པ་གཏད་པའི་སྟོབས་ཀྱིས་སློབ་མའི་སྙིང་ལ་མངོན་སུམ་དུ་འཕོས་ཏེ་དཔོན་ 
སློབ་ཐུགས་རྒྱུད་གཅིག་ཏུ་སོང་བ་ལྟ་བུའི་རྟོགས་པ་དོན་བརྒྱུད་ཀྱི་ཁྱད་པར་ཐུན་མོང་མ་ཡིན་
པའོ། །དེ་ལྟ་བུའི་གཏད་རྒྱ་མཚན་ཉིད་ཚང་བ་ལ། བྱེད་པ་པོའི་རྟེན་མཆོག་གི་དངོས་གྲུབ་བརྙེས་ 
པ་དང་། བྱ་བའི་ཡུལ་རྫོགས་རིམ་གྱི་རྟོགས་པ་ལས་སུ་རུང་བ་ཡན་ཆད་གཅིག་དགོས་པར་མངོན་ 
ཞིང་། ཕྱིས་གཏེར་ཆོས་གཏན་ལ་ཕབ་པའི་རྐྱེན་ཤོག་སེར་གྱིས་བྱེད་དགོས་པ་ནི་གཏད་རྒྱ་དེ་ཤོག་
སེར་གྱི་སྟེང་ནས་ཐོབ་པའི་རྒྱུ་མཚན་གྱིས་ཡིན་ཏེ། སྔོན་ཤོག་སེར་ཆོས་དེའི་མཚན་མར་བཟུང་བའི་
དབང་གིས། སླར་ཤོག་སེར་དེ་ལ་བརྟེན་ནས་ཆོས་དེའི་དྲན་པ་གསོ་བ་ལྟ་བུ་ཡིན་པར་སེམས་ཤིང་། 
དེར་མ་ཟད་འོད་གསལ་གྱི་ཁམས་ལ་བཞག་པའི་ཆོས་ཀྱི་དངོས་གྲུབ་གཏེར་ནས་བསྐུལ་བ་ལ་དངོས་ 
གྲུབ་དེའི་ལྡེ་མིག་ཏུ། སྔོན་སྨོན་ལམ་བཏབ་པའི་ཕྱག་རྒྱ་ཁྱད་པར་ཅན་ལས་བྱུང་བའི་ལྷན་སྐྱེས་ 
ཀྱི་དགའ་བ་ཕུལ་དུ་བྱུང་བ་ཡང་དགོས་པས་གཏེར་སྟོན་ཐམས་ཅད་ཕོ་ཉ་མོའི་གྲོགས་དང་ལྡན་ 
པར་འབྱུང་བའི་རྒྱུ་མཚན་སྣེ་གཅིག་དེ་ཡིན་ནོ། །
གཏེར་ཐོན་པའི་སྐུ་ཚེ་དེར་གུ་རུ་རིན་པོ་ཆེའི་འོད་གསལ་གྱི་དགོངས་པ་ཐོད་རྒལ་དུ་སྙིང་ལ་བབས་ 
པ་དགོངས་བརྒྱུད། བརྡའི་གཏེར་ཡིག་རྙེད་ཅིང་གུ་རུ་ལས་ཕྱི་མའི་དུས་སུ་བརྡ་དབང་འདི་ལྟར་
སྐུར་ཅིག་ཅེས་གནང་བ་ཐོབ་པའི་བག་ཆགས་སད་པ་བརྡ་བརྒྱུད། ཤོག་སེར་གྱི་བརྡ་ཁྲོལ་བ་སྙན་ 
བརྒྱུད་ཐོབ་པ་ཡིན་ཏེ། དེའི་རྒྱུ་མཚན་ཡང༌། སྙན་ཁུང་བརྒྱུད་པའི་དོན་ནི་རིམ་བརྒྱུད་ཀྱི་བྱིན་
280

༄༅། །ཟབ་གཏེར་ཆོས་ཀྱི་མཛོད་ཁང་།
རླབས་མངའ་བའི་བླ་མ་ལས་ཚས་ཀྱི་ཚིག་དོན་བརྡ་ཕྲད་པ་ཡིན་ལ། ཤོག་སེར་ལ་ངག་དང་སྒྲ་
མེད་ཀྱང་དེ་ལས་ཚིག་དོན་ཡོངས་རྫོགས་བརྡ་ཕྲད་པ་ལན་སྔ་མ་དང་ཚུལ་མཚུངས་པར་མ་ཟད་
འདི་ཉིད་ཆེས་ལྷག་པ་དང་། བྱིན་རླབས་ཀྱི་བརྒྱུད་པ་ཐུན་མིན་ཡང་བླ་མ་ལས་ཐོབ་པ་བཞིན་ཤོག་ 
སེར་ལས་ཀྱང་ཐོབ་པ་དང་། དེ་ལྟར་དགོངས་བརྒྱུད་ཐོབ་སྟོབས་ཀྱིས་སློབ་མ་ལ་དགོངས་པ་གཏད་
པས་དོན་བརྒྱུད་ཀྱི་ཡེ་ཤེས་འཕོ་ནུས་པ་དང༌།བརྡ་བརྒྱུད་ཀྱིས་བརྡའི་གནད་ལ་བྱན་ཚུད་པས་
རྫས་སྔགས་ཕྱག་རྒྱུའི་བརྡ་ཐབས་ཀྱིས་སློབ་མ་ལ་དབང་བསྐུར་ནུས་པ་དང་། སྙན་བརྒྱུད་རྙེད་ 
པའི་ 
་མཐུས་གདམས་ཁྲིད་ཞལ་ཤེས་ཕྱག་བཞེས་དང་བཅས་པ་གུ་རུའི་དགོངས་པ་བཞིན་འཁྲུལ་ 
བ་མེད་པར་སྟོན་ནུས་པ་ཡིན་ཏེ། རྡོ་རྗེ་སློབ་དཔོན་ཕལ་དང་ཐུན་མོང་མ་ཡིན་པའི་ཁྱད་ཆོས་ 
ཆེན་པོ་ཡིན་པ་དང་།
དེ་ལྟ་བུའི་བརྒྱུད་པ་གསུམ་ཚེ་འདིར་འབད་མེད་དུ་མངོན་དུ་གྱུར་པ་ནི། གཏེར་སྟོན་གྱིས་སྔོན་
བརྒྱུད་གསུམ་བརྙེས་པའི་ལས་འཕྲོ་དང༌། སློབ་དཔོན་ཆེན་པོས་འབྱུང་འགྱུར་གྱི་དུས་ལ་དགོངས་
པའི་བྱིན་རླབས་གཉིས་དུས་འཛོམས་པ་ལས་བྱུང་བར་རྗེ་བླ་མ་རྣམ་གཉིས་ཀྱི་ཞལ་སློབ་ཀྱི་གཙོ་
བོ་མཁས་མཆོག་གྲུབ་སྤྲུལ་རིན་པོ་ཆེས་གསུངས། མདོར་ན་ཆོས་རྒྱལ་རཏྣ་གླིང་པའི་གཏེར་ལུང་ 
ལས།ཤིན་ཏུ་ཟབ་པའི་མཐར་ཐུག་སྙིང་པོ་རྣམས༔ སྤྱིར་ཡང་བོད་རྣམས་གསར་ངས་ཆེ་བ་དང༔ སྙིགས་
མའི་འགྲོ་ལ་ལྷག་པར་སྙིང་བརྩེ་བས༔ མཐའ་དབུས་ཐམས་ཅད་གཏེར་གྱིས་བཀང་ནས་བཞག
ལས་ཅན་བུ་དང་འཕྲད་པའི་སྨོན་ལམ་བཏབ༔ མ་འོངས་དུས་སུ་རྟོག་གེ་ཐ་སྙད་མཁན སྒོམ་ 
ཆེན་ལ་སོགས་ཕྱོགས་དང་རིས་དྲེགས་ཅན༔ རང་ཆེ་འབྱིན་ཅིང་གཏེར་ལ་རྩོད་ན་ཡང༔ སྙིགས་ 
མའི་ཆོས་བྱེད་ཕལ་ཆེར་གཏེར་གྱིས་འདྲེན༔ ཟབ་ལ་ཁ་ཚང་མ་བསྒྲིབས་མཐའ་རྒྱས་ཤིང༔ གདམས་ 
པ་སྣ་རེས་གང་ཟག་གྲོལ་བར་ངེསཿ དེས་བས་ལས་སད་སྐལ་ལྡན་སྦྱངས་པ་ཅན༔ འཆི་བ་དྲན་ན་ 
གཏེར་ཆོས་ཉམས་སུ་ལོངས༔ ཚེ་གཅིག་སངས་རྒྱས་ཐོབ་བོ་རྗེས་འཇུག་རྣམས༔ སྙིགས་དུས་ 
གཏེར་ལ་མོས་པའི་སྐལ་ལྡན་ཀུན༔ དེང་སང་གུ་རུའི་ཞལ་མཐོང་སྨོན་ལམ་བཏབ༔ ཐམས་ཅད་ 
ལས་ཅན་ཡིན་པས་དགའ་བ་སྒོམས ཁོ་མོའི་ཚིག་འདི་རིན་ཆེན་གསེར་བས་དཀོན༔ ཞེས་དང་། 
ཡུལ་ཆེན་རེ་ན་གཏེར་ཆེན་རེ༔ དེ་ཡང་ཨོ་རྒྱན་བརྗེད་ཐོ་ཡིན༔ ཡུལ་ཕྲན་རེ་ན་གཏེར་ཕྲན་རེ
281

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
དེ་ཡང་ཨོ་རྒྱན་བརྗེད་ཐོ་ཡིན༔ ཞེས་དང་། དྲི་མེད་ཀུན་དགའི་གཏེར་ལུང་ལས། གཏེར་སྟོན་ལང་ 
མ་ལིང་མ་འོང༔ གཏེར་ཆོས་ཤ་མང་སུལ་ལྟར་བརྡོལ༔ དེ་དག་འབྲས་མེད་མ་ཡིན་ཏེ ཨོ་རྒྱན་ང་ 
ཡི་བརྗེད་ཐོ་ཡིན༔ ཞེས་གསུངས་པ་ལྟར། གཙོ་བོར་ཨོ་རྒྱན་དུས་གསུམ་མཁྱེན་པས་མ་འོངས་ཕྱི་
རབས་ཀྱི་དུས་དང་གདུལ་བྱ་ལ་དགོངས་ནས་ས་སྟེང་ཐམས་ཅད་གཏེར་གྱིས་བཀང་ཞིང་ལས་ཅན་ལ་ 
གཏད་རྒྱ་མཛད་པ་ཕྱིས་དུས་ལ་བབ་པའི་ཚེ་སྤྲུལ་པའི་གཏེར་ཆེན་མཆོག་གཉིས་གླིང་པ་བརྒྱད་
སོགས་རྩོད་བྲལ་སྐྱེས་ཆེན་རྣམས་ཀྱིས་འབྱེད་པར་མཛད་པས། གངས་ཅན་ཕན་བདེའི་དགའ་ 
སྟོན་རྒྱས་པར་མཛད་པ་ཡིན་ཞིང་། ལྷག་པར་དེང་སང་སྙིགས་མའི་འགྲོ་ལ་ཐུགས་བསྐྱེད་ལྷག་ 
པར་དགོངས་ཏེ། དེ་ཐམས་ཅད་ཀྱི་ཡེ་ཤེས་དང་ཡོན་ཏན་དང་སྤོབས་པ་བསམ་གྱིས་མི་ཁྱབ་པ་ 
གཅིག་ཏུ་བསྡོམས་པ རྗེ་བླ་མ་འོད་གསལ་སྤྲུལ་པའི་རྡོ་རྗེ་ལ་ངོ་མཚར་བཀའ་བབས་བདུན་གྱི་
གསང་མཛོད་མངའ་བ་ན་རྣམ་ཐར་ཟབ་མོ་བསམ་མི་ཁྱབ་པའི་ཚུལ་ཏེ། རྫོགས་ཆེན་སྡེ་གསུམ་གྱི་ 
ལུང་བྱང་ལས། བཀའ་ནས་བཀར་བརྒྱུད་བར་མ་ཆད༔ ཟབ་མོ་དངོས་དང་དགོངས་པའི་གཏེར 
ཡང་གཏེར་རྗེས་སུ་དྲན་པའི་གཏེར༔ དག་སྣང་སྙན་དུ་བརྒྱུད་པ་ཡི༔ བཀའ་བབས་བདུན་གྱི་ཆུ་ 
བོ་ནི༔ མངའ་བདག་ཡབ་སྲས་སྐལ་བར་བབས༔ སྙིགས་དུས་བསྟན་པའི་བཙས་ཆེན་བྱེད༔ ཟབ་ 
རྒྱས་ཉི་འོད་ལྷག་པར་བརྡལ༔ ཞེས་གསུངས།
གཞན་ཡང་། སངས་རྒྱས་ཕལ་པོ་ཆེ་ལས། ཆོས་དབྱིངས་ཐུག་པ་མེད་པར་རྒྱལ་བས་ཁྱབ། །འགྲོ་ 
དང་མཉམ་པར་བསམ་ཡས་སྐུ་བཀྱེ་སྟེ། །ཆོས་ཀྱི་ཚུལ་ནི་སེམས་ཅན་ཀུན་ལ་སྟོན། །ནམ་མཁའི་ 
དངོས་ལྟར་དངོས་མེད་འགྲོ་བ་ན། །གཟུགས་བརྙན་མཉམ་པའི་སངས་རྒྱས་རྣམ་སྣང་བ། །འགྲོ་བ་ 
ཀུན་ལ་ཕན་པའི་དོན་དུ་འབྱུང་། །ཞེས་དང་། རྒྱུད་བླ་མ་ལས། ཆོས་ཀྱི་དབང་ཕྱུག་འཆི་བའི་ 
བདུད་བཅོམ་དང༌། །ངོ་བོ་མེད་ཕྱིར་འཇིག་རྟེན་མགོན་པོ་རྟག །ཅེས་དང༌། ཐེག་བསྡུས་ལས། ལ་ 
ལར་རྫོགས་པའི་བྱང་ཆུབ་སྟོན། །ལ་ལར་མི་བཞིན་མྱ་ངན་འདས། །ནམ་ཡང་མེད་པ་མ་ཡིན་ཏེ། ། 
དེ་བཞིན་གཤེགས་པ་རྟག་པའི་སྐུ། །ཞེས་དང༌། འཇུག་པ་ལས། ཞི་སྐུ་དཔག་བསམ་ཤིང་ལྟར་ 
གསལ་གྱུར་པ། །ཡིད་བཞིན་ནོར་བུ་བཞིན་དུ་རྣམ་མི་རྟོག །འགྲོ་སྒྲོལ་བར་དུ་འཇིག་རྟེན་འབྱོར་ 
སླད་རྟག །འདི་ནི་སྤྲོས་དང་བྲལ་ལ་སྣང་བ་ཡིན། །ཞེས་གསུངས་པས། འཇིག་རྟེན་ན་སངས་རྒྱས་
282

༄༄༅། །ཟབ་གཏེར་ཆོས་ཀྱི་མཛོད་ཁང་།
མཆོག་གི་སྤྲུལ་པའི་སྐུ་ཐུབ་པ་ཆེན་པོ་ལ་སོགས་ཆུ་སྣོད་ཀྱི་ཟླ་གཟུགས་ལྟ་བུ་གཅིག་ཐུན་མོང་གདུལ་
བྱའི་སྣང་ངོར་འགགས་སུ་ཟིན་ཀྱང་། དེའི་འཆར་གཞི་ནམ་མཁའི་ཟླ་བ་ལྟ་བུ་སངས་རྒྱས་ལོངས་
སྤྱོད་རྫོགས་པའི་སྐུ་སོགས་ནི་འཕེལ་འགྲིབ་མེད་པར་འཁོར་བའི་མཐའ་ཇི་སྲིད་དུ་རྟག་པར་བཞུགས་
པས། གང་གདུལ་བྱ་དུས་ལ་བབས་པ་ན་ཕྲིན་ལས་ནམ་ཡང་ཡོལ་བ་མི་སྲིད་དེ། ལས་བརྒྱ་པ་ལས། 
རྒྱ་མཚོ་ཆུ་སྲིན་རྣམས་ཀྱི་རླབས། །དུས་ལས་ཡོལ་བར་འགྱུར་སྲིད་ཀྱི། །གདུལ་བར་བྱ་བའི་སྲས་ 
རྣམས་ལ༑ ༑སངས་རྒྱས་དུས་ལས་ཡོལ་མི་མངའ། །ཞེས་དང་། རྒྱུད་བླ་མ་ལས། གང་ཕྱིར་གདུལ་ 
བྱ་དག་པ་ཡི། །ཆུ་ཡི་སྣོད་ནི་ཐམས་ཅད་ལ། །བདེ་གཤེགས་ཉི་མའི་གཟུགས་བརྙན་ནི། །དཔག་ཏུ་ 
མེད་པ་ཅིག་ཅར་འཆར། །ཞེས་གསུངས་པ་ལྟར་གདུལ་བྱའི་ཡུལ་ལ་རྩོལ་མེད་ལྷུན་གྲུབ་ཀྱི་ཕྲིན་ 
ལས་འཇུག་པ་ཆོས་ཉིད་ཀྱི་ཕྱིར་ན། ད་ལྟའི་དུས་ཀྱང་གང་ཟག་སྐལ་བ་དང་ལྡན་པ་མཆོག་རྣམས་ལ་ 
དགོངས་ཤིང་བྱིན་གྱིས་རློབ་པ་དང་། ཞལ་སྟོན་ཅིང་གསུང་གི་གདམས་པ་སྩལ་པ་སོགས་རྒྱུན་མི་ 
འཆད་པར་འབྱུང་བ་ཡིན་ཏེ།
དཀོན་མཆོག་སྒྲོན་མེ་ལས། གང་དག་ཐེག་པ་ཆེན་པོ་འདིར་ཞུགས་པ། །དེ་དག་སངས་རྒྱས་ 
རྣམས་ལ་སྒྲུབ་པས་མཆོད། །གང་དག་སྒྲུབ་པས་སངས་རྒྱས་མཆོད་བྱེད་པ། །དེ་དག་སངས་རྒྱས་ 
རྗེས་སུ་དྲན་མི་ཕྱེད། །གང་དག་སངས་རྒྱས་རྗེས་དྲན་མི་ཕྱེད་པ། །དེ་དག་རྟག་ཏུ་སངས་རྒྱས་ 
བསམ་ཡས་མཐོང༌། །གང་དག་སངས་རྒྱས་བསམ་ཡས་རྟག་མཐོང་བ། །དེ་ལ་ནམ་ཡང་སངས་ 
རྒྱས་མི་བཞུགས་མིན། །གང་ན་ནམ་ཡང་སངས་རྒྱས་མི་བཞུགས་མིན། །དེ་དག་བར་སྐབས་ཆོས་ 
ལས་ཉམས་མི་འགྱུར། །གང་དག་བར་སྐབས་ཆོས་ལས་མི་ཉམས་པ། །དེ་དག་སྤོབས་པ་སྒྲིབ་པ་ 
མེད་པར་འགྱུར། །གང་དག་སྤོབས་པ་སྒྲིབ་པ་མེད་གྱུར་པ། །དེ་དག་ཆོས་རབ་སྟོན་པ་མཐའ་ཡས་ 
འགྱུར། །ཞེས་གསུངས། ཚུལ་དེ་སོ་སྐྱེའི་གང་ཟག་རང་རང་གི་སྐལ་བར་མ་འཚམ་པ་ཙམ་རྒྱུ་མཚན་ 
དུ་བྱས་ཏེ་ཀླན་ཀ་བརྗོད་པའི་འོས་མ་ཡིན་ཏེ། མདོ་ལས། དཔེར་ན་དམུས་ལོང་ཉི་མ་མི་མཐོང་ 
ཡང་། །དེ་མེད་མ་ཡིན་འཇིག་རྟེན་ཀུན་ཏུ་འཆར། མིག་དང་ལྡན་པས་ཤར་བ་ཤེས་གྱུར་ནས། ། 
ཀུན་ཀྱང་རང་རང་སོ་སོའི་ལས་ལ་འཇུག །དེ་བཞིན་སྐྱེས་ཆེན་འོད་ཟེར་དེ་དག་ཀུན། །རབ་དུ་ 
འབྱུང་ཡང་ལོག་པས་ཉེན་གྱུར་ཅིང༌། །ཆོས་ཉམས་ཕལ་པ་རྣམས་ཀྱིས་མི་མཐོང་སྟེ། །བློ་གྲོས་
283

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཡངས་པ་རྣམས་ལ་དེ་དག་མོད། །ཅེས་སོགས་རྒྱ་ཆེར་གསུངས་པ་དང༌། ཆོས་དབྱིངས་བསྟོད་པ་ 
ལས་ཀྱང་། ཇི་ལྟར་ཡི་དྭགས་རྣམས་ཀྱིས་ནི། །རྒྱ་མཚོ་སྐམ་པར་མཐོང་བ་ལྟར། །དེ་བཞིན་མི་ཤེས་ 
པས་བསྒྲིབས་པས། །སངས་རྒྱས་རྣམས་ནི་མེད་པར་བརྟག། དམན་དང་བསོད་ནམས་དམན་དག་ 
ལ༑ ༑སངས་རྒྱས་ཀྱིས་ནི་ཅི་བགྱིར་མཆིས། །ཇི་ལྟར་དམུས་ལོང་ལག་དག་ཏུ། །རིན་ཆེན་མཆོག་ 
ནི་བཞག་པ་འདྲ། །སེམས་ཅན་བསོད་ནམས་བྱས་རྣམས་ལ། །འོད་ཀྱིས་གསལ་ཞིང་དཔལ་ལྡན་པའི། ། 
སུམ་ཅུ་རྩ་གཉིས་མཚན་འབར་བ། །སངས་རྒྱས་དེ་ཡི་འདུན་ན་གནས། །ཞེས་སོ། །ཁྱད་པར་དུའང་ 
རྡོ་རྗེ་འཆང་མཁྱེན་བརྩེའི་དབང་པོར་དུས་གསུམ་དུ་བྱོན་ཅིང་བཞུགས་ལ་འབྱོན་པར་འགྱུར་བའི་ 
གཏེར་སྟོན་རྒྱ་མཚོའི་ཆོས་མཛོད་ཀྱི་བཀའ་བབས་བརྙེས་པའི་རྒྱུ་མཚན་ཡང༌། སྔོན་གྱི་དུས་སུ་
གུ་རུ་རིན་པོ་ཆེས་ལས་ཅན་དག་པའི་འཁོར་ལ་ཟབ་རྒྱས་ཀྱི་ཆོས་འཁོར་མཐའ་ཡས་པ་བསྐོར་ཞིང་།
མ་འོངས་ཕྱི་དུས་ལས་དགོངས་ཏེ་ཟབ་གཏེར་རྒྱ་མཚོ་མཐའ་ཡས་པ་སྦ་བར་མཛད་པའི་སྐབས་ཆོས་
བཀའ་ཡོངས་རྫོགས་ཀྱི་གཏད་རྒྱ་མཛད་ཡུལ་གྱི་གཙོ་བོར་ཆོས་རྒྱལ་ཆེན་པོ་ཉིད་མི་བཞུགས་པ་
གཅིག་ཀྱང་མེད་པའི་ཕྱིར་ཡིན་ལ། གཏེར་ཡིག་གི་རིགས་རྣམས་ཀྱང་སྤྱན་ལམ་དུ་ཕེབས་པ་ཙམ་
གྱིས་དཀའ་བ་མེད་པར་མཁྱེན་ནས་ཇི་བཞིན་དུ་གཏན་ལ་འབེབས་ནུས་པའི་ངོ་མཚར་གཞན་ལས་
ཁྱད་པར་དུ་འཕགས་པའང་། རྒྱལ་སྲས་ལྷ་རྗེ་གཏེར་སྟོན་ཁོ་ནའི་སྐྱེ་བ་བཅུ་གསུམ་བརྒྱུད་མར་
བཞེས་པ་སོགས་ཀྱི་སྔོན་གནས་རྗེས་དྲན་གྱི་མཐུ་ལས་ཡིན་ལ། དེ་ཐམས་ཅད་ཀྱི་རྩ་བའི་ཆོས་བདག་ 
དང་བཀའ་ཡི་སྡུད་པོ་སྣོད་ལྡན་གྱི་ལུང་ཟིན་རྗེ་བླ་མ་གཅིག་པུར་གྱུར་པ་ནི། བཻ་རོ་ཙ་ན་ལོ་པཎ་ 
གཞན་རྣམས་ལས་ཆེས་ཁྱད་པར་དུ་འཕགས་པས་དོན་གྱི་དགོངས་པ་ཨོ་རྒྱན་དངོས་དང་མཉམ་ 
པའི་རྒྱུ་མཚན་དང་། སྔོན་གྱི་སྨོན་ལམ་གྱི་ཁྱད་པར་དང་ངེས་གསང་བཀའ་ཡི་སྡུད་པོར་གསང་ 
བདག་ཉིད་གདོད་ནས་གྲུབ་པའི་ཕྱིར་རོ། །
རྒྱུ་མཚན་དེའི་ཕྱིར་བརྒྱུད་པའི་བཀའ་བབས་ཀྱི་དབང་གི་ཆུ་བོ་ཐམས་ཅད་མ་ཉམས་པར་རིན་
པོ་ཆེ་གཏེར་གྱི་མཛོད་ཆེན་པོར་བཞུགས་པ་ཡིན་ཏེ། མཁའ་འགྲོ་སྙིང་ཐིག་གི་བུམ་དབང་རྣམ་ 
པར་ཕྱེ་བ་ལས། རྒྱལ་བ་དགོངས་པའི་བརྒྱུད་པ་ཡང་འདི་ལ་ཚང་སྟེ། རྒྱལ་བ་རིགས་ལྔས་རིམ་པ་ 
བཞིན་དུ་སྣོད་ལྡན་ལ་དགོངས་པ་ཙམ་གྱིས་རིག་པའི་རྩལ་དབང་ཐོབ། བདག་འདྲ་པདྨས་ཀྱང་
284

།ཟབ་གཏེར་ཆོས་ཀྱི་མཛོད་ཁང་
མ་འོངས་པ་ལ་དགོངས་ནས་ཟབ་གཏེར་དབང་བཀའ་དང་བཅས་པ་སྦས་པས། དེ་སུས་ཐོན་པ་ལ་ 
རྒྱལ་བ་དགོངས་པའི་བཀའ་བབས་ཡོད་པའོ། །རྒྱལ་བའི་གཏེར་ལུང་ལས། རྒྱལ་བ་དགོངས་པ་ 
གཉིས་ཀྱི་ཚུལ། །དགོངས་པ་བབས་པ་དབང་གི་མཆོག །ཅེས་སོ། །རིག་འཛིན་བརྡའི་བརྒྱུད་པ་ 
ཡང་འདི་ལ་ཚང་སྟེ། ཀུན་ཏུ་བཟང་པོ་ནས་རིགས་ལྔའི་སངས་རྒྱས་སུ་བརྒྱུད་པ་ཐམས་ཅད་བརྡ་ 
བསྟན་པ་ཙམ་གྱིས་དབང་དང་དངོས་གྲུབ་ཐོབ། བདག་འདྲ་པདྨས་ཀྱང་མ་འོངས་པའི་སྣོད་ལྡན་ 
ལ་དབང་བསྐུར་བ་འདི་ལྟར་གྱིས་ཤིག་ཅེས་པའི་གཏེར་དཔེ་བཞག་པས། སློབ་བུས་དེ་བཞིན་དུ་ 
བསྐུར་པས་བྱིན་རླབས་དང་དངོས་གྲུབ་ཐོབ་སྟེ་དབང་བཀའ་ཡོད་པ་ཡིན་ནོ། །རིག་པ་བདུན་པའི་ 
རྒྱུད་ལས། བརྡ་དང་བརྡ་མཚོན་གོ་བ་ནི། །དབང་གི་ནང་ནས་དབང་བཀའ་འོ། །ཞེས་སོ། །ཐུགས་ 
རྗེ་བྱིན་རླབས་ཀྱི་བརྒྱུད་པའང་འདི་ལ་ཚང་སྟེ། ཀུན་ཏུ་བཟང་པོ་ནས་རིམ་པ་བཞིན་དུ་བྱིན་གྱིས་ 
བརླབས་པ་ཙམ་གྱིས་རིག་པ་ལ་དབང་ཐོབ་སྟེ།
བདག་འདྲ་པདྨས་ཀྱང་མ་འོངས་པའི་དོན་དུ་ཟབ་གཏེར་འདི་སྦས་པས་དེ་སུས་ཐོན་པ་ལ་བྱིན་ 
རླབས་ཞུགས་ཏེ་རིག་པའི་རྩལ་དབང་ཐོབ་ནས་སློབ་བུ་ལའང་བྱིན་རླབས་ཀྱི་དབང་བསྐུར་ནུས་པ་ 
ཐུགས་རྗེ་བྱིན་རླབས་ཀྱི་བརྒྱུད་པའོ། །གཏེར་ལུང་ལས། གང་གི་བྱིན་རླབས་ཞུགས་པ་དེ། །དབང་ 
གི་དམ་པ་མཆོག་ཏུ་དབང༌། །ཞེས་སོ། །མཁའ་འགྲོ་གཏད་རྒྱའི་བརྒྱུད་པ་ཡང་འདི་ལ་ཚང་སྟེ། 
ཀུན་ཏུ་བཟང་པོ་ནས་རིམ་པ་བཞིན་དུ་སྣོད་ལྡན་དང་མ་འཕྲད་ཀྱི་བར་དུ་རྒྱས་བཏབ་ནས། ཌཱ་ 
ཀི་མ་ལ་གཉེར་གཏད་ནས་སྣོད་མིན་སྲུངས་ལ། སྣོད་ལྡན་ལ་གཏོད་གསུངས་པས། དེས་རྒྱལ་བའི་ 
བཀའ་བཞིན་གཏད་པས། དབང་ཐོབ་ནས་ཡང་དག་པར་སངས་རྒྱས་པ་བཞིན་དུ། བདག་འདྲ་ 
པདྨས་ཀྱང་མ་འོངས་པའི་དོན་དུ་གཏེར་དུ་སྦས་ནས་ཌཱ་ཀི་མ་དང༌། འཇིག་རྟེན་གྱི་ལྷ་འདྲེ་ལ་ 
གཏད་ནས། སྣོད་ལྡན་འདི་ལ་གཏེར་འདི་གཏོད། །སྣོད་མིན་ལེན་ལ་དབང་པོ་སྣུབས། །ཞེས་ 
གཏད་པས། གཏེར་སྲུང་རྣམས་ཀྱིས་ཀྱང་སྣོད་དང་ལྡན་པ་ལ་གཏད་པས་དབང་གི་ལུང་ཐོབ་པ་ 
ཡིན་ཏེ། གཏེར་ལུང་གཏད་རྒྱ་མ་ལས། གཏད་རྒྱ་གང་ལ་གཏད་པ་ནི། །སངས་རྒྱས་ཀུན་གྱི་དབང་ 
འཛིན་པ། །ཞེས་སོ། །སྨོན་ལམ་དབང་བསྐུར་གྱི་བརྒྱུད་པ་ཡང་འདི་ལ་ཚང་སྟེ། ཆོས་ཐམས་ཅད་ 
སྨོན་ལམ་གྱི་མཐའ་བསྒྱུར་པས་སྨོན་ལམ་ནི་སངས་རྒྱས་ཀྱི་བདེན་པའི་བཀའ་ཡིན་ཏེ། བཀའ་འདི་
285

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
མི་བསླུ་དབང་གི་མཆོག །ཅེས་སོ། །བདག་འདྲ་པདྨས་ཀྱང་གཏེར་དུ་གཏམས་ཚད་ལ། མ་འོངས་ 
ལས་ཅན་ཞིག་དང་འཕྲད་པར་ཤོག །ཅེས་སྨོན་ལམ་བཏབ་པས། དེའི་མཐུས་ལས་ཅན་ཞིག་དང་ 
འཕྲད་ངེས་པ་ཡིན་ཏེ། ལས་མེད་ལག་ཏུ་མི་འབྱུང་ངོ་། །དབང་གི་དམ་པ་སྨོན་ལམ་ཡིན་ཏེ་སྨོན་ 
ལམ་དབང་གི་བཀའ་མ་ཆད་པ་ཡིན་ནོ། །གཏེར་ལུང་ལས། སྨོན་ལམ་དབང་གི་དབང་བསྐུར་ 
མཆོག །ཅེས་གསུངས་སོ། །ཞེས་དང༌། ཡང་གཏེར་ལུང་ལས། ཆོས་སྐུ་ཀུན་ཏུ་བཟང་པོ་ལ། །དབང་ 
སྐུར་་ཅེ ཆོས་བཤད་བྱེད་མཁན་མེད། །རང་སེམས་ཆོས་སྐུར་ཤེས་ཙམ་ནས། །དུས་གསུམ་རྒྱལ་བའི་ 
དབང་ལུང་ཐོབ། །བརྒྱུད་པར་འཛིན་པ་རྟོགས་པ་ཡིན། །ཞེས་གསུངས་པ་བཞིན་ནོ། ། 
དེས་ན་དེང་སང་རིང་བརྒྱུད་བཀའ་མ་དང་། གཏེར་རྙིང་བརྒྱུད་ཐག་རིང་པོ་རྣམས་ཕལ་ཆེར་ 
སྣོད་མིན་ལ་འཕེལ་བས་བྱིན་རླབས་འཆལ་བ་དང༌། དམ་སེལ་གྱིས་བར་ཆོད་པ་དང་གཟུ་ལུམ་ 
རང་བཟོའི་ལྷད་ཞུགས་པ་དང་། བརྒྱུད་པ་ལ་སྲི་ངན་སོགས་བར་ཆད་འཇུག་པའི་སྲོལ་དོད་པ་དང་།
བར་སྐབས་སུ་བརྒྱུད་འཛིན་རྣམས་ཀྱིས་སྒྲུབ་མ་ནུས་ཤིང་ལེགས་པར་མ་བསྒྲུབས་པས་བསྒྲུབས་འབྲས་
ཐོབ་པ་མ་བྱུང་ནས་ཡུན་རིང་ལོན་པ་དང་། མང་པོ་ཞིག་བརྒྱུད་པའང་ངེས་འདྲོངས་མེད་པས་ 
དངོས་གྲུབ་ཤིན་ཏུ་སྒྲུབ་པར་དཀའ་བའི་དུས་འདིར། ཨོ་རྒྱན་རིན་པོ་ཆེ་དང་ཆོས་རྒྱལ་ཡབ་སྲས་ 
བཻ་རོ་སོགས་ཀྱིས་ཆེད་དུ་དགོངས་ཏེ་ཉེ་བརྒྱུད་བྱིན་རླབས་ཀྱི་ངད་མ་ཡལ། སྙན་བརྒྱུད་ཕྱག་བཞེས་
ཀྱི་ཆུ་བོ་མ་འཁྲུགས། དམ་ཉམས་འདྲེས་ཁྱེར་གྱི་བསླད་མ་ཞུགས་པའི་ཆོས་མཛོད་ཟབ་མོ་འདི་ 
ལྟ་བུ་ནི། བཀྲ་ཤིས་ཤིང་བྱིན་ཆེ། བར་ཆད་ཉུང་ལ་འགྲུབ་ཐག་ཉེ། དངོས་གྲུབ་མྱུར་དུ་འགྲུབ་པའི་ 
ཟབ་ཁྱད་ཁྱད་པར་བ་དང་ལྡན་པ་སྟེ། དེ་ཡང་གཏེར་སྟོན་དང་རྩ་བའི་ཆོས་བདག་གི་རིང་ལྟ་བུ་
ཅི་རིགས་པར་བསྒྲུབས་འབྲས་མཐོང་ཆོས་སུ་འབྱིན་པས་འབྲས་བུའི་དུས་དང་། དེ་ནས་རིམ་གྱིས་ 
ཉམས་ལེན་ཚད་ལྡན་བྱེད་པ་མང་ཙམ་ཡོད་པ་སྒྲུབ་པའི་དུས་དང་།དབང་ལུང་ཁྲིད་གསུམ་རྣལ་
མའི་རྒྱུན་ཙམ་ཡོད་པ་ལུང་གི་དུས་དང༌། དེ་ཡང་ཉམས་པས་རྟགས་ཙམ་འཛིན་པའི་དུས་ཏེ་བཞི་ 
འབྱུང་བར་གཏེར་ཁ་གོང་འོག་དང༌། བྱང་གཏེར། མཁའ་འགྲོ་སྙིང་ཐིག་གི་ལོ་རྒྱུས་སོགས་ལས་ 
གསལ་བོར་འབྱུང་བ་བཞིན། ད་ལྟའི་དུས་སུ་ཆོས་ཀྱི་བདག་པོ་གཏེར་ཆེན་བླ་མ་རྣམ་གཉིས་དངོས་
དང་བརྒྱུད་ལས་ཐོབ་པའི་སྐལ་བཟང་ཉམས་སུ་མྱོང་དུ་ཡོད་པ་འདི་ནི་སྔོན་གུ་རུ་རིན་པོ་ཆེ་རིག་
286

༄༅། །ཟབ་གཏེར་ཆོས་ཀྱི་མཛོད་ཁང་།
འཛིན་གྱི་ཚོམ་བུ་དང་བཅས་པའི་ཞལ་མཐོང་ཞིང་བཟང་འབྲེལ་ཐོབ་པར་ཐེ་ཚོམ་མི་ཟ་བས་བརྒྱུད་པ་ 
གཞན་ལ་འགྲམ་ཆུ་མི་ལྡང་བར་རང་སྐལ་དང་འཚམ་པར་ཅི་ནུས་ཀྱི་ཉམས་ལེན་དང་འཆད་སྤེལ་སོགས་
ལ་བརྩོན་པ་ཅིས་ཀྱང་གལ་ཆེ་བ་ལགས་སོ། །ཇི་ལྟར་ཡིད་བཞིན་ནོར་བུ་རིན་ཆེན་ཡང༌། །རྨོངས་ 
པས་བརྟགས་ན་རྡོ་ཡི་གོང་བུར་འཛིན། །དེ་བཞིན་བྱས་པ་མི་གཟོ་ཕལ་དག་གིས། །རྒྱལ་བའི་ཆོས་ 
མཛོད་ཟབ་མོར་འཁུ་བར་བྱེད། །ཡིད་བཞིན་ནོར་དང་བཅུད་ལེན་གྲུབ་པའི་རྫས། །བདུད་རྩིའི་ 
གཏེར་དང་དཔག་བསམ་ལྗོན་པ་སོགས། །བསོད་ནམས་བསགས་པ་རྣམས་ལ་འབྱུང་མོད་ཀྱི། ། 
ཕལ་ལ་མི་འཚམ་རང་རང་ལས་ཀྱིས་བསྐལ། །དེ་བཞིན་སྔོན་མེད་བཀའ་བབས་རིན་ཆེན་བདུན། ། 
གསང་བའི་མཛོད་ལྔ་ཟབ་མོ་འཕགས་པའི་ཡུལ། །ཡིན་གྱིས་སོ་སྐྱེ་ཕལ་གྱི་སྤྱོད་ཡུལ་ཅི། །དེ་སླད་ 
བརྒྱུད་མར་འཁུ་འདི་རང་བློའི་སྐྱོན། །དེ་ཕྱིར་དྲུག་ལྡན་བརྒྱུད་པའི་མན་ངག་ཀླུང་། །གུ་རུའི་ཞལ་ 
གྱི་དྲོད་རླངས་ཐོལ་ལེ་བ། །བྱིན་རླབས་ཉམས་མྱོང་རོ་བཅུད་འབུམ་འཇོ་བ། །མངོན་དུ་སྤྱོད་ཡོད་ 
སྔོན་གོམས་དགེ་བའི་མཐུ། །དེ་ཚུལ་ཤེས་པའི་རྡོ་རྗེའི་སྤུན་གྲོགས་རྣམས། །ཚུལ་འདིར་བརྩོན་པའི་སྤྲོ་ 
བ་བསྐྱེད་མཛོད་དང་། །དབྱིངས་ནས་སྲས་བཅས་རྒྱལ་བ་དགྱེས་པའི་གླུས། དོན་གཉིས་ཤིས་པའི་ 
མེ་ཏོག་སྩོལ་བར་ངེས། །ཞེས་པ་ནི་བར་སྐབས་ཀྱི་ཚིགས་སུ་བཅད་པའོ། ། 
གསུམ་པ་དེ་ལས་བཀའ་བསྡུ་ཇི་ལྟར་མཛད་པའི་ཚུལ་ལ། གང་སྡུད་པ་པོ་ནི། སྤྱིར་ཐེག་པ་ཆུང་
ངུའི་སྡེ་སྣོད་རྣམས་ནི་གནས་བརྟན་འོད་སྲུང་ཆེན་པོ་ལ་སོགས་པའི་འཕགས་པ་དགྲ་བཅོམ་པའི་
ཚོགས་ཀྱིས་བསྡུས་ཀྱང་། ཟབ་ཅིང་རྒྱ་ཆེ་བ་ཐེག་པ་ཆེན་པོའི་སྡེ་སྣོད་རྣམས་ནི།རྗེ་བཙུན་འཇམ་ 
དཔལ་དང་བྱམས་མགོན་ལ་སོགས་པའི་ས་བཅུའི་དབང་ཕྱུག་ཆེན་པོ་རྣམས་ཀྱིས་སྤྱོད་ཡུལ་ལས་
དེ་དག་གི་སྐལ་བར་འཚམ་པ་མ་ཡིན་ལ། ཐུན་མིན་གསང་སྔགས་རྡོ་རྗེ་ཐེག་པའམ་རིག་པ་འཛིན་ 
པའི་སྡེ་སྣོད་ནང་རྒྱུད་སྡེ་གསུམ་གྱི་ཚུལ་འདི་ལྟ་བུ་ནི། དཔལ་ཀུན་ཏུ་བཟང་པོ་རྡོ་རྗེ་སེམས་དཔའ་
རིགས་དྲུག་པའི་ཁྱབ་བདག་ཉིད་ཀྱི་ཕྱག་རྒྱར་ཤར་བ་ཉིད་ལས་མི་གཞན་པའི་འཁོར་རིགས་གསུམ་ 
སེམས་དཔའ་དང་། ཁྱད་པར་གསང་བདག་ཕྱག་ན་རྡོ་རྗེ་ལས་གཞན་ས་བཅུའི་དབང་ཕྱུག་ཕལ་
གྱི་སྤྱོད་ཡུལ་དུའང་འགྱུར་བ་མ་ཡིན་ན་གཞན་དག་ལྟ་ཅི་སྨོས་ཏེ། གསང་བ་གྲུབ་པའི་རྒྱུད་ལས། 
འདི་ཡི་སྡུད་པར་བྱེད་པ་པོ། །གཞན་དག་ཡོད་པ་མ་ཡིན་ཞེས། །བདག་ཉིད་འབའ་ཞིག་སྨྲ་བར་
287

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
བྱེད། །རྒྱུད་མཛད་པ་ནི་ཐུགས་རྡོ་རྗེ། །ཞེས་དང་། ཡེ་ཤེས་ཐིག་ལེ་ལས། ལྟ་བ་ཀུན་ནི་སྲུང་དོན་ 
ཕྱིར། །སྣ་ཚོགས་པ་ཡི་གཟུགས་སུ་སྤྱོད། །ལ་ལར་རྡོ་རྗེ་འཛིན་པ་དང་། །ལ་ལར་སངས་རྒྱས་ཀྱི་ནི་ 
གཟུགས། །ལ་ལར་ཧེ་རུ་ཀ་ཡི་གཟུགས། །ལ་ལར་དེ་བཞིན་གཤེགས་པ་དང་། །ལ་ལར་བྱང་ཆུབ་ 
སེམས་དཔའི་གཟུགས། །ལ་ལར་ཉན་པ་ལྟ་བུ་བཞུགས། །ལ་ལར་འཆད་དོ་དགྱེས་པདྨ། །ལ་ལར་ 
ཀློག་པའི་ཚུལ་དུ་བཞུགས། །ལ་ལར་རྒྱུད་དང་བསྟན་བཅོས་ནི། །མཛད་པ་དང་ནི་ལ་ལར་འཛིན། ། 
མང་དུ་བརྗོད་ལྟ་ཅི་ཞིག་དགོས། །དེ་སྟོན་ཕྱག་ན་རྡོ་རྗེ་རྒྱལ། །ཞེས་གསུངས་པ་ལྟར། དཔལ་ 
གསང་བའི་བདག་པོ་ཉིད་དགེ་བའི་བཤེས་ཀྱི་ཚུལ་དུ་སྣང་བར་མདོ་རྒྱུད་བཀའ་གཏེར་དུ་མ་
ནས་ལུང་གིས་ཟིན་པའི་ཚད་མའི་སྐྱེས་བུ་ཆེན་པོ་སྟེ། ཚུར་མཐོང་གི་བློ་ངོར་ཡང་། ཀུན་མཁྱེན་ཟེ་
ཆེན་པ་ཆེན་པོ་གཙོ་བོར་གྱུར་པའི་ཡོངས་འཛིན་མཁས་པ་དུ་མའི་ཞབས་པད་ཡུན་དུ་བསྙེན་ནས་ 
སྒྲ་ཚད་བཟོ་གསོ་ཡན་ལག་དང་བཅས་པ་ཕྱི་ཐ་སྙད་ཀྱི་རིག་པ་དང་།
ནང་མདོ་སྔགས་རྒྱུད་སྡེ་དང་བཅས་པ་ཐུན་མོང་དང་ཐུན་མོང་མ་ཡིན་པའི་ཤེས་བྱའི་ཆོས་ཐམས་
ཅད་ལ་གསན་བསམ་གྱི་སྒྲོ་འདོགས་ལེགས་པར་བཅད་དེ། ཐམས་ཅད་མཁྱེན་པའི་གནས་ལ་བདག་
གིར་བཞེས་པའི་མ་ཧཱ་པཎྜི་ཏ་ཆེན་པོ། བསྙེན་སྒྲུབ་ཡན་ལག་བཞི་དང་ལམ་རིམ་པ་གཉིས་ཀྱི་སྒོ་
ནས་གྲུབ་པའི་ས་མཐོར་གཤེགས་པས་སྣང་སྤྱོད་ཐམས་ཅད་ལྷ་ཡི་ཕྱག་རྒྱར་ཤར་བའི་དག་པའི་སྣང་
བ་རྒྱུན་མི་འཆད་པས་གསང་མཛོད་མཐའ་དག་སྡུད་པར་བཀའ་ཡི་གནང་བ་ཐོབ་པ། ཁྱད་པར་
ཟུང་འཇུག་རྫོགས་པ་ཆེན་པོ་ཀ་དག་དང་ལྷུན་གྲུབ་ཀྱི་ཉམས་བཞེས་མཐར་ཕྱིན་པས། ཆོས་ཉིད་
ཡིད་དཔྱོད་དུ་མ་ལུས་པར་འཕགས་ལམ་ཆོས་ཉིད་ཀྱི་བདེན་པ་མངོན་དུ་གཟིགས་པ་ལ་བསྙོན་
དུ་མེད་པ་སྟེ་བསྟན་བཅོས་རྩོམ་པའི་རྒྱུ་གསུམ་ཚང་བ། འཕགས་ཡུལ་གྱི་གྲུབ་པའི་དབང་ཕྱུག་
ཆེན་པོ་རྣམས་དང་རྣམ་དབྱེར་མེད་པའི་སུམ་ལྡན་རྡོ་རྗེ་འཛིན་པ་གྲུབ་པའི་རིག་འཛིན་ཆེན་པོ་
དེའོ། །གང་བསྡུ་བར་བྱ་བའི་ཆོས་ནི༑ ཐེག་པ་ཆེ་ཆུང་གཉིས་ལས་ཆེན་པོ། རྒྱུ་མཚན་ཉིད་ཀྱི་ཐེག་ 
པ་དང་འབྲས་བུ་རྡོ་རྗེ་ཐེག་པ་གཉིས་ལས་ཕྱི་མ། དེ་ལའང་སྔགས་ཕྱི་ནང་གཉིས་ལས་གཙོ་བོར་
ནང་པ་བླ་ན་མེད་པའི་རྒྱུད་སྡེ་གསུམ་གྱི་སྙིང་པོའི་ཡང་ཞུན་བླ་རྫོགས་ཐུགས་གསུམ་གཙོ་བོར་གྱུར་ 
པ་གང་ལ་གང་འདོད་ཀྱི་ཆོས་བཀའ་རབ་འབྱམས་ཡིད་བཞིན་གྱི་ནོར་བུ་བྱེ་བ་འབུམ་གྱིས་ཀྱང་
288

༄༅། །ཟབ་གཏེར་ཆོས་ཀྱི་མཛོད་ཁང་།
ཆ་ཙམ་དུ་གཞལ་བར་མི་བཟོད་པའི་ཟབ་ཁྱད་ཆེ་ཡོན་རྨད་དུ་བྱུང་བ། སྤྲུལ་པའི་གཏེར་སྟོན་གྲུབ་ 
ཐོབ་རྒྱ་མཚོའི་ཐོག་མ་སངས་རྒྱས་བླ་མ་ནས། མཆོག་གྱུར་བདེ་ཆེན་གླིང་པའི་བར་དུ་དཀར་ཆག་ 
རང་གཞུང་དུ་གསལ་བ་ལྟར་གྱི་གཏེར་ཆོས་ཟབ་མོ་རྣམས་ཏེ། དེ་ཡང་སྒྲུབ་ཐབས་དང་རྗེས་གནང་
ལས་ཚོགས་ཐན་ཐུན་ཙམ་མ་ཡིན་པར་མཆོག་དང་ཐུན་མོང་གི་དངོས་གྲུབ་མཐའ་དག་སྒྲུབ་པར་
བྱེད་པའི་ཐབས་ཚང་ལ་མ་ནོར་བ། ཇི་ལྟར་འཁོར་ལོས་སྒྱུར་བའི་རྒྱལ་པོའི་མཛོད་ཁང་ཁ་ཕྱེས་པ་ 
ལྟ་བུ་སྟེ། དེ་ལའང་གོང་སྨོས་བརྒྱུད་པ་དྲུག་པོའི་སྟེང་དུ་བཀའ་བབས་ལུང་བསྟན་གྱི་བརྒྱུད་པ་དང་། 
ཉམས་ལེན་བྱིན་རླབས་ཀྱི་བརྒྱུད་པ་དང་། སྙན་བརྒྱུད་དམར་ཁྲིད་ཀྱི་བརྒྱུད་པ་དང་། ཕྲིན་ལས་ 
ཕྱག་བཞེས་ཀྱི་བརྒྱུད་པ་སྟེ་རྣམ་པ་བཞི་དང་ལྡན་པས། རྒྱུད་ལུང་དང་སྡེབ། ལུང་མན་ངག་དང་ 
སྡེབ། མན་ངག་ཕྱག་བཞེས་དང་སྡེབ་སྟེ། འཐོར་བ་བསྡུས། འཁྲུགས་པ་བསྡེབས། གཅུས་པ་ 
བསྲངས། གབ་པ་མངོན་དུ་ཕྱུང་། ལག་ལེན་གནད་དུ་དྲིལ་བས་མཁས་བླུན་སུ་ལའང་འཚམས་
ཤིང་འཇུག་བདེ་བས་ཐ་ན་ལྟོ་ཕྱིར་བོན་གྱེར་ཙམ་གྱི་འཕྲལ་གྱི་རྐྱེན་སེལ་ལའང་ཡིད་ཀྱི་རེ་བ་ 
ཡོངས་སུ་རྫོགས་པར་བྱེད་པ་ཉིད་དོ། །
ཇི་ལྟར་བསྡུ་བར་མཛད་པའི་ཐུགས་དགོངས་དང་ཟབ་མོའི་སྤོབས་པ་སྐྱེ་བའང༌། སྔ་འགྱུར་ 
པུཎྜ་རི་ཀའི་རྒྱུད་ལས། སྲིད་པ་ལས་དང་རྐྱེན་གྱི་དབང་གྱུར་ཏེ། །གང་དང་གང་དུ་དམ་ཆོས་ 
འཇིག་པ་དེར་། །མེ་ཚོགས་སྤུ་གྲིའི་སོ་ཡང་བརྒལ་ནས་ནི། །ཕྱི་མཐར་ཐུག་གི་བར་དུ་དམ་ཆོས་ 
བཟུང༌། །ཞེས་དང་། འཕགས་པ་བཟང་པོ་སྤྱོད་པ་ལས། རྒྱལ་བ་རྣམས་ཀྱི་དམ་པའི་ཆོས་འཛིན་ 
ཅིང་། །བྱང་ཆུབ་སྤྱོད་པ་ཀུན་ཏུ་སྣང་བར་བྱེད། །ཅེས་སོགས་གསུངས་པ་ལྟར། རྒྱུ་འཕགས་ཆེན་ 
བྱང་ཆུབ་སེམས་དཔའ་རྣམས་ཀྱིས་ཇི་ལྟར་ཐུགས་བསྐྱེད་པ་དང་། སྔོན་རབས་ཀྱི་སྐུ་ཚེའི་ཕྲེང་བ་
བརྒྱུད་མར་རྒྱལ་བ་རྣམས་ཀྱི་དམ་ཆོས་ཀྱི་མཛོད་ཡོངས་སུ་འཛིན་པ་ལ་གོམས་པའི་འབྲས་རྟགས་ 
དང་། ཀུན་བཟང་སྤྱོད་པ་རྒྱ་མཚོའི་སྨོན་ལམ་གྱི་མཐུ་དང༌། རྐྱེན་སངས་རྒྱས་རྣམས་ཀྱི་བྱིན་ 
རླབས་ཀྱི་མཐུས་བསྐུལ་བ་ལས་འབྱུང་གི་དེ་ལས་གཞན་དུ་དེ་འདྲ་བའི་སྤོབས་པ་འབྱུང་མི་སྲིད་ 
པའི་ཕྱར་རོ། །དེ་ལྟར་གྱི་བྱ་བ་རྩོམ་པའི་སྐབས་སུའང༌། རྗེ་འདི་ཉིད་ཀྱིས་ཐོག་མར་མ་བརྟགས་ 
གྱ་ཚོམ་དང༌། གང་བྱུང་དེས་ཆོག ཆོས་ལ་དབང་ཟ་བ་སོགས་ཀྱི་ཉེས་པ་འགོག་པའི་ཕྱིར། རྩོད་
289

།ཨོ་རྒྱན་རྗེ་འབངས་ འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
བྲལ་གྱི་སྤྲུལ་པའི་གཏེར་ཆེན་རྣམ་གཉིས་དང་། འཇིག་རྟེན་དབང་ཕྱུག་རྒྱལ་དབང་བཅུ་བཞི་པ་
དང་། རྗེ་པདྨའི་མཚན་ཅན་དང་སེམས་དཔའ་ཆེན་པོ་ཟླ་བཟང་སོགས་འཕགས་པའི་ས་ལ་བཞུགས་ 
ངེས་ཤིང་ཆོས་སྤྱན་རྣམ་པར་དག་པ་རྣམས་ལ་ཐུགས་དམ་བརྟག་པ་ཞུས་པར། སོ་སོར་དག་པའི་ 
སྣང་བ་ངོ་མཚར་བ་དང་བཅས་ཆོས་ཀྱི་བདག་པོ་ཡིན་པས་ཇི་ལྟར་འདོད་པའི་བསྡུ་སྒྲིགས་རུང་ 
ཞིང་བསྟན་པ་འཕེལ་རྒྱས་སུ་འགྱུར་པའི་ལུང་བསྟན་དང་བཀའ་ཡིས་གནང་བ་ཐུན་མིན་ཐོབ་པ་ 
ཡིན་པས་འདི་ལ་ཡིད་ཆེས་སུ་རུང་བའི་གཏན་ཚིགས་གསུམ་བདག་གིས་འགོད་པར་བྱ་སྟེ། དེ་ལ་
གང་ཟག་གི་དཔང་པོ་ཡོད་དེ། གང་ཟག་དམ་པ་ཁྱད་པར་དུ་འཕགས་པ་གོང་སྨྲོས་རྣམས་དང༌། 
གཞན་ཡང་། རྩོད་དུས་ཀྱི་ཐམས་ཅད་མཁྱེན་པ་དཔལ་སྤྲུལ་འཇིགས་མེད་ཆོས་ཀྱི་དབང་པོ། མཁན་ 
ཆེན་པདྨ་དམ་ཆོས་འོད་ཟེར། ལི་ཐང་དགེ་བཤེས་བྱམས་པ་ཕུན་ཚོགས། ངོར་ཨེ་ཝཾ་པ་ཆེན་པོ་བློ་ 
གཏེར་དབང་པོ། མ་ཧཱ་པཎྜི་ཏ་མི་ཕམ་རྒྱ་མཚོ་སོགས་རིག་པ་དང་གྲོལ་བར་སྨྲ་བའི་བཤེས་གཉེན་ 
ཆེན་པོ་རྣམས་དང༌། ས་ཀར་དགེ་རྙིང་སོགས་གྲུབ་མཐའ་རིས་མེད་ཀྱི་སྐྱེས་ཆེན་དམ་པ་རྣམས་
ཀྱིས་མགྲིན་གཅིག་དབྱངས་གཅིག་ཏུ་བསྟོད་བསྔགས་བཀུར་གསུམ་མཛད་བཞིན་པ་དེའོ། ། 
ལུང་གི་དཔང་པོའང་ཡོད་དེ། སྤྱིར་གོང་དུ་སྨྲོས་པ་དང་། ཁྱད་པར་སྔ་འགྱུར་སྒྱུ་འཕྲུལ་ཀལ་པ་ 
དུམ་བུའི་རྒྱུད་ལས། འཇིག་རྟེན་ཁ་བ་ཅན་ཞེས་སུ༔ པདྨའི་སྙིང་པོ་ཀུན་དགའ་དང༔ བློ་གྲོས་ 
མཐའ་ཡས་ལ་སོགས་པས༔ འཛིན་པས་བསྟན་པ་རྒྱས་པར་འགྱུར༔ ཞེས་རྗེ་བླ་མ་ཡབ་སྲས་ 
གཉིས་ཀའི་མཚན་གྱི་སྒྲས་ཟིན་པ་དང་། བྱེ་བྲག་ཏུ་མདོ་ཏིང་འཛིན་རྒྱལ་པོ་ལས། གང་གི་ལག་ 
ན་ཏིང་འཛིན་མཆོག་ཡོད་པ། །རྒྱལ་བ་བྱམས་པ་གྲགས་པ་མཐའ་ཡས་བཞིན། །སེམས་ཅན་ཀུན་ 
གྱི་དོན་རབ་བྱེད་འགྱུར་ཞེས། །བློ་གྲོས་མཐའ་ཡས་དེ་ནི་ངས་ལུང་བསྟན། །ཞེས་དང་། ཡེ་ཤེས་ 
ཕྱག་རྒྱའི་མདོ་ལས་། འདི་དང་ལྡན་པ་འདྲེན་པར་འགྱུར་ཏེ་བློ་གྲོས་མཐའ་ཡས་བློ་གྲོས་མཆོག ། 
ཕྱོགས་བཅུའི་སངས་རྒྱས་བྱེ་བ་ཕྲག་བརྒྱ་མང་པོ་དག་གིས་དགོངས་པར་འགྱུར། །མདོ་སྡེ་བརྒྱ་ཡི་ 
ཚུལ་དག་ཤིན་དུ་རབ་འབྱེད་བསམ་ཡས་དཔག་མེད་དེ། །མདོ་སྡེ་འདི་ལ་རབ་ཏུ་སྦྱོར་བ་མི་ཟད་ 
གཟུངས་ཐོབ་རྙེད་པར་འགྱུར། །ཞེས་དང་། ཕལ་ཆེན་ལས། ཡོན་ཏན་རྒྱ་མཚོ་རྣམས་ཀྱིས་ཡེ་ཤེས་ 
ཟབ། །མཐའ་དང་དབུས་མེད་དེ་ནི་ཞིང་ཀུན་ཁྱབ། །སེམས་ཅན་བསམ་ལ་སྦྱོར་བ་ཇི་སྙེད་སྣང་། །
290

༄༅། །ཟབ་གཏེར་ཆོས་ཀྱི་མཛོད་ཁང་།
རྣམ་པར་སྣང་མཛད་ཆོས་ཀྱི་འཁོར་ལོའོ། །ཞེས་དང༌། ལང་གཤེགས་ལས། དེ་ཡི་འོག་ཏུ་བྱས་ 
དུས་སུ། །འདྲེན་པ་བློ་གྲོས་ཞེས་བྱ་བ། །ཤེས་བྱ་ལྔ་རྣམས་སྟོན་པ་པོ། །དཔའ་བོ་ཆེན་པོ་འབྱུང་བར་ 
འགྱུར། །ཞེས་སོགས་མདོ་སྡེ་དུ་མ་དང་།
གཞན་གཏེར་ཁ་གསར་རྙིང་དུ་མ་ནས་ལུང་བསྟན་པ་སྟེ། དེ་ཡང་རྡོ་བཅག་ལྷུ་བསྒྲིགས་ལྟ་བུ་མ་
ཡིན་པར་མཚན་དང་། སྤྲུལ་གཞི་མཛད་པ་རྣམ་ཐར་མཛོད་ལྔ་བཅས་གསལ་བར་བསྟན་པས་དཔྱོད་
ལྡན་གཟུ་བོར་གནས་པ་སུས་ཀྱང་ཀྱོག་བཤད་བྱར་མེད་དོ། །རིགས་པའི་དན་དཔང་ཡང་ཡོད་དེ།
སྤྱིར་འཕགས་ཆེན་དམ་པ་རྣམས་ཀྱི་ངང་ཚུལ་ནི་གསང་བ་སྦས་པ་ལྷུར་ལེན་པས་ལྐོག་གྱུར་གྱི་རྣམ་
ཐར་ཟབ་མོ་རྣམས་ཚུར་མཐོང་བྱིས་བློས་གཞལ་བྱའི་ཡུལ་མིན་ཡང་། དུ་བ་ལས་མེར་དང་། ཆུ་ 
སྐྱར་ལས་ཆུར་ཤེས་པ་བཞིན་དུ་ནང་གི་མངོན་རྟགས་ཕྱིར་ཤར་བ་ལས། རྗེས་དཔག་གི་རིགས་པ་ 
ཡང་དག་པས་སངས་རྒྱས་ཉིད་ཐམས་ཅད་མཁྱེན་པར་སྒྲུབ་པ་ལྟ་བུའི་ཚུལ་གྱིས་གཞལ་བྱར་མི་རུང་
བའང་མ་ཡིན་ནོ། །དེ་ཡང་འཇིག་རྟེན་ཕལ་ལ་གྲགས་པའི་གོས་དང་སྟོབས་འབྱོར་སྙན་གྲགས་སོགས་
ཀྱིས་ནི་གང་ཟག་དེ་འཕགས་པ་ཡིན་མིན་དུ་ངེས་མི་ནུས་པས། དེ་ལ་སྒྲུབ་བྱེད་ཀྱི་ཚད་མ་མཁྱེན་
པའི་ཡེ་ཤེས། བརྩེ་བའི་ཐུགས་རྗེ། ནུས་པའི་མཐུ་སྟོབས། མཛད་པའི་ཕྲིན་ལས་སམ་བསྟན་འགྲོར་ 
སྨན་པའི་ཕྱག་རྗེས་ཀྱི་ཁྱད་པར་གྱིས་རྗེས་སུ་དཔོག་པར་བྱ་ཏེ། དེ་ལ་མཁྱེན་པའི་ཡེ་ཤེས་ནི་རྗེ་བླ་ 
མ་འདི་ཉིད་སྐུ་ཆུང་ངུའི་དུས་ནས་སྐྱེས་ཐོབ་ཀྱི་མཁྱེན་པའི་ཡོན་ཏན་རྨད་དུ་བྱུང་སྟེ། ཐོག་མར་ 
ཀ་ཁ་ཙམ་ཡང་མ་བསླབས་པའི་གོང་ནས་འཇམ་དཀར་གྱི་སྒྲུབ་ཐབས་རང་རྡོལ་དུ་ཀློག་པར་མཛད་
པ་སོགས་ངོ་མཚར་མཐའ་ཡས་ལ། ནར་སོན་ནས་བཟུང་དགེ་བའི་བཤེས་གཉེན་འཚོལ་བ་ལ་མི་ 
ངོམས་པ་གཞོན་ནུ་ནོར་བཟང་ལྟ་བུའི་སྙིང་སྟོབས་ཀྱིས། ཀུན་མཁྱེན་ཟེ་ཆེན་མ་ཧཱ་པཎྜི་ཏ། ཁྱབ་ 
བདག་མཉྫུ་གྷོ་ཥ། རྗེ་པདྨའི་མཚན་སོགས་གསར་རྙིང་རིས་མེད་ཀྱི་མཁས་གྲུབ་དུ་མའི་ཞབས་ 
པད་མཉེས་པ་གསུམ་གྱིས་ཉེ་བར་བསྟེན་ཏེ། ཕྱི་ཐ་སྙད་ཀྱི་རིག་པ་ཡན་ལག་དང་བཅས་པ་དང་།
ནང་མདོ་རྒྱུད་གསར་རྙིང་དགོངས་འགྲེལ་དང་བཅས་པ་དེང་སང་བསིལ་ལྡན་ན་རྒྱུན་བཞུགས་སོ་
ཅོག་ཐམས་ཅད་ཐུགས་ཀྱི་བུམ་པར་བསྐྱིལ་བས། ཇི་ལྟར་གསན་པའི་རྣམ་གྲངས་ཙམ་ཡང་ཕལ་ 
གྱིས་བརྗོད་དཀའ་བའི་གནས་སོ། །དེ་དག་ཀྱང་གསན་པ་ཙམ་དུ་མ་བཞག་པར་བསམ་སྒོམ་གྱི་
291

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཤེས་རབ་དྲི་མ་མེད་པས་ལེགས་པར་གཏན་ལ་ཕབ་པས། བཅུ་ཕྲག་རིག་གནས་སྤྱི་དང་། ཁྱད་ 
པར་གངས་ལྗོངས་བཤད་བརྒྱུད་འདེགས་པའི་ཀ་ཆེན་བཅུ་དང་། སྒྲུབ་བརྒྱུད་འདྲེན་པའི་ཤིང་རྟ་ 
ཆེན་པོ་བརྒྱད་རྗེས་འབྲང་དང་བཅས་པ་རང་རང་སོ་སོའི་ལྟ་གྲུབ་ཀྱི་ཁས་ལེན།མན་ངག་གི་ཟབ་
ཁྱད། ཉམས་མྱོང་གི་སྨིན་ཁྲིད། ཐ་ན་མཐོང་བརྒྱུད་ཀྱི་ཕྱག་བཞེས་ཕྲ་མོ་ཚུན་ཆད་ལག་མཐིལ་ན་
སྐྱུ་རུ་ར་རློན་པ་བཞག་པ་བཞིན་དུ་མ་འདྲེས་པར་མཁྱེན་པའི་རྣམ་དཔྱོད་ཀྱིས། ཐམས་ཅད་མཁྱེན་ 
པའི་གནས་ལ་བདག་གིར་མཛད་པ་ནི་འཆད་རྩོམ་གྱི་བསྟན་པའི་ཕྱག་རྗེས་འདི་ཉིད་ཀྱིས་མཚོན་
ནུས་པ་ཡིན་ནོ། །བརྩེ་བའི་ཐུགས་རྗེ་ཡང༌། སྐུ་ཚེ་སྔོན་མ་རྣམས་སུ་ལེགས་པར་གོམས་པའི་དབང་
གིས་སྐུ་ཆུང་ངུ་ནས་རྒྱལ་སྲས་བྱང་ཆུབ་སེམས་དཔའི་རྣམ་ཐར་སྒྲིབ་མེད་དུ་གསལ་བས། གཞན་
གྱི་ལོག་སྒྲུབ་སོགས་ལ་བཟོད་པའི་གོ་ཆ་རྡོ་རྗེ་ལྟར་བརླིང་ཞིང༌། ལྷག་པར་བདག་བས་གཞན་གཅེས་
ཀྱི་བྱང་ཆུབ་ཀྱི་སེམས་རིན་པོ་ཆེ་ལ་ཐུགས་དམ་རྩལ་འདོན་དུ་མཛད་པས་གནོད་ལན་དུ་ཕན་གྱིས་
འཇལ་བའི་རྣམ་ཐར་ཀུན་ལ་གསལ་བ་དང་། ཁྱད་པར་དུའང་ཟང་ཟིང་མེད་པའི་བརྩེ་བའི་ཐུགས་
རྗེ་ཆུ་བོའི་རྒྱུན་ལྟ་བུས་ཉིན་མཚན་བར་མེད་དུ་ཆོས་ཀྱི་སྦྱིན་པ་རང་སྐལ་དང་འཚམ་པར་བསྩལ་ 
ཅིང་རིས་མེད་པའི་གདུལ་བྱ་རྒྱ་མཚོ་སྐྱོང་བར་མཛད་པ་འདིས་མཚོན་ནོ། །
ནུས་པའི་ཁྱད་པར་ཡང་། གཏེར་ཆེན་པདྨ་གླིང་པའི་གཏེར་ལུང་དུ། ལྕགས་རྟ་ལོ་ལ་མཐའ་ 
དམག་དབུས་སུ་བརྡོལ༔ ང་ཡི་སྤྲུལ་པ་དགེ་སློང་བློ་གྲོས་མིང ཁམས་ཕྱོགས་གསེར་ལྡན་འབབ་ 
པའི་འགྲམ་ནས་འབྱུང༔ སྨོན་ལམ་དབང་གིས་དུས་ཀྱི་འཁྲུགས་པ་བཟློག ལྕགས་ལུག་ལོ་ལ་སྐྱིད་ 
པའི་ཉི་མ་ཤར༔ ཞེས་དང་། གཏེར་གསར་ལུང་བྱང་ལས། ཁྱད་པར་འཕགས་པའི་སྐྱེས་བུ་ནི དགེ་ 
སློང་ཀུན་དགའི་སྤྲུལ་པ་སྟེ བློ་གྲོས་རྒྱ་མཚོ་ལྟ་བུ་ཡི༔ ཤེས་བྱ་མཐའ་ཡས་ཅན་དུ་འགྱུར༔ འབུམ་ 
ཕྲག་ལྔ་ཡི་འགྲོ་བ་འདྲེན༔ གང་མཇལ་ཐར་པའི་ལམ་དུ་བྱེད༔ མཐའ་མི་དབུས་སུ་མི་ཉེ་བའི 
བརྟུལ་ཞུགས་སྤྱོད་པ་རྒྱུན་དུ་སྐྱོདཿ༔ སྐུ་ཚེ་མཐར་ཕྱིན་འགྲོ་དོན་མཛད ཅེས་བསླུ་མེད་རྡོ་རྗེའི་ 
བདེན་ཚིག་གིས་བསྔགས་འབྲས་མངོན་དུ་གྱུར་ཏེ། རྗེ་ཉིད་དགུང་གྲངས་གྱ་བདུན་གྱི་བར་བཞུགས་
རིང་བོད་ཁམས་མཐའ་དབུས་སུ་མཐའ་མི་ཀླ་ཀློའི་རྒྱུ་འགྲུལ་མི་གཅིག་ཀྱང་མ་བྱུང་བ་ནི། རྗེ་བླ་ 
མ་འདི་ཉིད་ཀྱི་ནུས་པའི་མཐུའི་མངོན་རྟགས་དངོས་སུ་གསལ་བ་དེའོ། །བསྟན་འགྲོར་སྨན་པའི་
292

༄༅། །ཟབ་གཏེར་ཆོས་ཀྱི་མཛོད་ཁང་།
མཛད་ཕྲིན་ནི། སྔོན་སངས་རྒྱས་འོད་སྲུང་གི་དུས་རྒྱལ་པོ་ཀྲྀ་ཀྲྀའི་རྨི་ལམ་དུ་བྱུང་བ་ལྟར། ད་ལྟའི་ 
ཤཱཀྱའི་བསྟན་པ་འདི་ལ་ཉན་ཐོས་སྡེ་བ་བཅོ་བརྒྱད་སོགས་གྲུབ་མཐའ་སྣ་ཚོགས་སུ་གྱེས་ཀྱང་ཀུན་ 
ལ་རྣམ་གྲོལ་གྱི་ལམ་ཉམས་པ་མེད་པར་གནས་པར་གསུངས་པ་དང་མཐུན་པར་སྡེ་པ་བཅོ་བརྒྱད་
བཀའ་བསྡུ་བར་མཛད་པ་དེ་བཞིན་དུ། བསིལ་ལྡན་གྱི་ལྗོངས་འདིར་ཡོངས་སུ་གྲགས་པའི་སྒྲུབ་
བརྒྱུད་ཆེན་པོ་བརྒྱད་རྗེས་འབྲང་དང་བཅས་པའི་ལུགས་སྲོལ་མཐའ་དག་གི་ཆུ་བོ་ཐམས་ཅད་
གཅིག་ཏུ་བསྐྱིལ་ནས། ཕྱི་མའི་མཐར་ཡང་ཉམས་པ་མེད་པར་བཀའ་གཙིགས་ཕྱག་རྒྱའི་རེ་ཁས་ 
བཏབ་སྟེ་ངེས་གྲོལ་གྱི་ཆུ་གཏེར་ཆེན་པོ་བསྐྱིལ་བར་མཛད་པའི་ངོ་མཚར་དང་ཕྱག་བཞེས་ཀྱི་ཆེ་
བ་འདི་འདྲ། སྔོན་ཆད་གསར་རྙིང་གཉིས་ཀའི་ནང་ན་བྱུང་མིན་བློ་དང་ལྡན་ཞིང་གཟུ་བོར་གནས་པ་ 
རྣམས་ཀྱིས་དཔྱོད་ཅིག
ཁྱད་པར་དུ་ཡང་སྔགས་ནང་པ་བླ་མེད་ཀྱི་རྒྱུད་སྡེ་རྣམས་ནི་ཟབ་ཅིང་གཉན་ལ། མཁའ་འགྲོ་ 
དང་ཆོས་སྲུང་རྣམས་ཀྱི་སྙིང་ཁྲག་གི་དྭངས་མ་ལྟ་བུར་གྱུར་པས། གང་ཟག་ཕལ་གྱིས་འདི་ལྟ་བུའི་
བསྡུ་སྒྲིག་ལྟ་ཅི། ཆོས་ཚན་རེ་གཉིས་ཀྱི་འཆད་ཉན་དང་ཟིན་ཐུན་ཙམ་ལའང་ཆོས་སྲུང་གི་འཁུ་
ལྡོག་དང་ལྷ་ཡི་བཀའ་ཆད་སོགས་བྱུང་ཚུལ་གྱི་ལོ་རྒྱུས་ཆེས་མང་ནའང་། རྗེ་བླ་མ་ཉིད་ནི་གསང་ 
བདག་རྡོ་རྗེ་ཆོས་ཉིད་ངེས་གསང་བཀའ་ཡི་སྡུད་པོར་བསམ་བཞིན་སྐྱེ་བ་བཞེས་ཏེ་དངོས་སུ་བྱོན་
པའི་ཕྱིར། གསར་རྙིང་གི་རྒྱུད་སྡེ་རབ་འབྱམས་སྤྱི་དང་། ཁྱད་པར་སྔ་འགྱུར་ཡོ་ག་སྡེ་གསུམ་
བཀའ་གཏེར་གྱི་ཆུ་བོ་ཇི་སྙེད་གཅིག་གི་འཆད་སྤེལ་དང་བསྡུ་སྒྲིག་ལ་རྩོལ་བ་སྐུ་ཚེ་རིལ་བོར་གནང་
བ་ལ་བར་ཆད་ཀྱི་མཚན་མ་ཆ་ཙམ་ཡང་མ་བྱུང་བ་དང་། དེར་མ་ཟད་ལུང་དོན་གྱི་བདེན་ཚིག་
བསླུ་བ་མེད་པའི་འབྲས་རྟགས་སྔ་འགྱུར་ཐུན་མིན་ཤིན་ཏུ་ཟབ་པའི་རྒྱུན་དཀོན་རྣམས་ཀྱི་དཔེ་རྙིང་
སོགས་མཁའ་འགྲོ་དང་གཏེར་སྲུང་རྣམས་ཀྱིས་དངོས་སུ་ཕུལ་བ་དང་། བརྒྱུད་པ་ཤིན་ཏུ་དཀོན་
པ་རྣམས་ཀྱང་གཏེར་ཆེན་རྣམ་གཉིས་ལ་བཀའ་བབས་རྣམ་པ་བདུན་གྱི་གསང་མཛོད་གསར་དུ་
བྱོན་པ་དང་དུས་འགྲིགས་པས་བྱིན་རླབས་ཉེ་བརྒྱུད་དང་རིང་བརྒྱུད་ཀྱི་ཚུལ་དུ་རྩོལ་བ་མེད་པར་
མངའ་བརྙེས་པ་དང༌། སྔོན་མེད་མདོ་སྒྱུ་སེམས་གསུམ་སོགས་ཀྱི་གྲུབ་མཐའི་རྐང་སློང་ནུས་ངེས་ 
ཀྱི་ཟབ་གཏེར་གུ་རུ་རིན་པོ་ཆེས་དུས་དང་སྣོད་ལྡན་ལ་ཆེད་དུ་དགོངས་པ་རྣམས་ཀྱི་གསང་མཛོད་
293

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཀྱང་གསར་དུ་ངོམ་པ་དང་། དེ་དག་གི་མདོ་བྱང་སོགས་སུ་ཡིད་ཆེས་པའི་ལུང་དང་གཏན་ཚིགས་
མང་པོས་དན་རྟགས་དངོས་སུ་བྱས་པ་ཡིན་པས་སྐལ་བཟང་རྣམས་ཀྱི་ཡིད་ཆེས་ཀྱི་གནས་སུ་གྲུབ་པ་ 
ཡིན་ནོ། ། རྒྱལ་བའི་ཆོས་འཛོད་ཟབ་ཅིང་རྒྱ་ཆེ་བའི། །བཀའ་ཡི་སྡུད་པོར་རྡོ་རྗེའི་ལུང་བསྟན་ 
བཞིན། །བརྒྱུད་གསུམ་རིག་འཛིན་ལྷ་དང་མཁའ་འགྲོ་ཡིས། །གསང་བའི་ལྡེ་མིག་ཁྱོད་གཅིག་ཁོ་ 
ནར་བསྩལ། །མཁྱེན་བཟང་ཐུགས་མཚོར་མ་ཆུད་ཤེས་བྱའི་གཟུགས། །ཀུན་མཁྱེན་མཛོད་དུ་ཡོད་ 
མེད་སོམ་ཉིའི་རྒྱ། །སྔོན་མེད་མཛོད་ལྔའི་ལེགས་བཤད་འཕྲུལ་གྱི་མཚོན། །འཇམ་དཔལ་ཕྱག་གི་ 
རལ་གྲིས་དེང་འདིར་བཅད། །བརྩེ་ཆེན་ཐུགས་རྗེའི་ཆུ་གཏེར་གཏིང་ཟབ་པ། །མཐུ་སྟོབས་གདེངས་ 
ཀ་ཅན་གྱིས་ཡོངས་བརྟེན་ཅིང་། །ལེགས་མཛད་ཕྲིན་ལས་ཕན་བདེའི་རླབས་ཕྲེང་ཅན། །སྲས་བཅས་ 
རྒྱལ་དང་ཐུན་མོང་ཉིད་དུ་བྱས། །མཆོག་གསང་ཟབ་མོ་ཀུན་གསལ་ཡངས་པའི་མཐའ། །བློ་མཆོག་ 
མཁའ་ལྡིང་དབང་པོས་བགྲོད་མིན་ན། །བློ་ཆུང་ཕྱེ་ལེབ་རྩལ་གྱིས་ཇི་ལྟར་གཞལ། །དེ་སླད་ཕྱོགས་ 
རེར་བགྲང་བའི་བློ་འདི་ནོངས། །མགོན་པོ་མཆོག་དེའི་གཟུགས་སྐུ་དབྱིངས་བསྡུས་ཀྱང༌། །གསུང་ 
གི་རྡོ་རྗེ་མཛོད་ལྔའི་སྐུར་བཞེངས་པ། །ཕྱི་མའི་མཐར་ཡང་ཉམས་མེད་མངོན་སུམ་བཞུགས། །དེ་ 
སླད་སྐལ་བཟང་མཆེད་རྣམས་དགྱེས་པར་མཛོད། །ཅེས་པ་ནི་བར་སྐབས་ཀྱི་ཚིགས་སུ་བཅད་
པའོ། །
བཞི་པ་དེ་ལ་གཞན་གྱི་ལོག་རྟོག་གི་སྐྱོན་བསལ་བ་ནི། སྤྱིར་ཡང་། བདག་ཉིད་ཆེན་པོ་ཙོང་ཁ་ 
པས། བསྟན་པ་ཐམས་ཅད་འགལ་མེད་རྟོགས་པ་དང་། །གསུང་རབ་མ་ལུས་གདམས་པར་འཆར་ 
བ་དང༌། །རྒྱལ་བའི་དགོངས་པ་མཐར་ཐུག་ལོན་པ་སྟེ། །ཉེས་སྤྱོད་ཆེན་པོའི་གཡང་ས་ལས་ཀྱང་ 
བསྲུང་། །ཞེས་དང༌། ཀུན་མཁྱེན་བླ་མས་ཀྱང་། ཡང་དག་པའི་ཐོས་པའི་དོན་ལ་དཔྱོད་པ་ན། 
ཆོས་དང་གང་ཟག་ལ་སྐུར་བ་འདེབས་པ་ནི་ནམ་ཡང་མི་བྱ་སྟེ། སྒྲིབ་པ་ཤིན་ཏུ་ལྕི་བའི་ཕྱིར་རོ། །
ཞེས་གསུངས་པས། བསྟན་པ་ཐམས་ཅད་འགལ་མེད་དང་གསུང་རབ་མཐའ་དག་གདམས་པར་ 
ཤར་བའི་ཚུལ་གྱིས་རང་བཞན་ཉེས་སྤྱོད་ཆོས་སྤང་གི་གཡང་ལས་བསྲུང་བ་འདི་ཅིས་ཀྱང་གལ་ཆེ་ 
བས། དེའི་ཚུལ་ཡང་ཕྱག་ན་རྡོ་རྗེས་མཛད་པའི་བདེ་མཆོག་སྟོད་འགྲེལ་ལས། འདིར་མ་འོངས་ 
པའི་དུས་ན་བྱིས་པའི་སྐྱེ་བོ་ཚིག་འབྲུ་ལ་རབ་ཏུ་རྟོན་པ་ལ་བརྟེན་པ་རྣམས་ཀྱིས་འདི་སྐད་བདག་
294

༄༅། །ཟབ་གཏེར་ཆོས་ཀྱི་མཛོད་ཁང་
གིས་ཐོས་པ་ཞེས་པ་ལ་སོགས་པ་གང་བྲལ་བའི་རྒྱུད་ཀྱི་རྒྱལ་པོ་ནི་བཅོམ་ལྡན་འདས་ཀྱིས་གསུངས་ 
པ་མ་ཡིན་ནོ། །ཞེས་གང་ཞིག་སྨྲ་བར་འགྱུར་བ་དེ་ནི་མ་ཡིན་ཏེ། གང་གི་ཕྱིར། བཅོམ་ལྡན་འདས་ 
ཀྱིས་གཞན་དུ་རྟོན་པ་བཞི་གསུངས་པའི་ཕྱིར་རོ། །འདི་ལྟ་སྟེ། དོན་ལ་རྟོན་པར་བྱ་ཡི་ཚིག་འབྲུ་ལ་ 
རྟོན་པ་མ་ཡིན་པ་དང་། ཡེ་ཤེས་ལ་རྟོན་པར་བྱ་ཡི་རྣམ་ཤེས་ལ་རྟོན་པར་བྱ་བ་མ་ཡིན་པ་དང་། ངེས་ 
པའི་དོན་ལ་རྟོན་པར་བྱ་ཡི་དྲངས་པའི་དོན་ལ་རྟོན་པ་མ་ཡིན་པ་དང་། ཆོས་ལ་རྟོན་པར་བྱ་ཡི་
གང་ཟག་ལ་རྟོན་པར་བྱ་བ་མ་ཡིན་པའོ། །བཅོམ་ལྡན་འདས་ཀྱིས་གསུངས་པ་འདི་ཡི་ཕྱིར་ཚིག་
འབྲུ་ལ་རབ་ཏུ་རྟོན་པ་ནི་ཐེག་པ་གང་དུ་ཡང་བཅོམ་ལྡན་འདས་ཀྱིས་མ་གསུངས་སོ། །ཞེས་གསུངས་པ་ 
བཞིན། རྒྱལ་བས་ལེགས་པར་གསུངས་པའི་དམ་པའི་ཆོས་མདོ་དང་རྒྱུད་སྡེའི་དགོངས་པ་མཐའ་ 
དྲུག་དང་ཚུལ་བཞིའི་སྒོ་ནས་སྟོན་པར་མཛད་པ་རྣམས་གནས་སྐབས་སུ་གདུལ་བྱའི་བློ་རིམ་དང་ 
མཐུན་པར་དཀྲི་བའི་ཁྱད་པར་དང་ལམ་མྱུར་བུལ་ཙམ་མེད་པ་མ་ཡིན་ཡང༌། མཐར་ཐུག་གི་ 
དགོངས་པའི་སྐྱེལ་སོ་ངེས་དོན་སྙིང་པོའི་ཀློང་དུ་རོ་གཅིག་པར་འགྱུར་བས།
དེ་ལྟ་བུའི་ཚུལ་ལ་ངེས་ཤེས་སྐྱེད་དགོས་ཏེ། ཟླ་བ་མར་མེའི་མདོ་ལས། འཇིག་རྟེན་ཁམས་ནི་ 
སྟོང་དག་ཏུ། །ངས་ནི་མདོ་སྡེ་གང་བཤད་པ། །སྣ་ཚོགས་ཚིག་འབྲུ་དོན་གཅིག་སྟེ། །ཐམས་ཅད་ 
བརྗོད་པར་ཡོངས་མི་ནུས། །ཚིག་གཅིག་གོམས་པར་བྱས་པས་ན། །དེ་དག་ཐམས་ཅད་གོམས་པར་ 
འགྱུར། །ཞེས་དང༌། སློབ་དཔོན་ཨཱརྱ་དེ་ཝས། དངོས་གཅིག་དངོས་པོ་ཀུན་གྱི་རང་བཞིན་ཏེ། ། 
དངོས་ཀུན་དངོས་པོ་གཅིག་གི་རང་བཞིན་ཉིད། །གང་གི་དངོས་གཅིག་དེ་བཞིན་ཉིད་མཐོང་བ། 
དེ་ཡིས་དངོས་པོ་ཀུན་གྱི་དེ་ཉིད་མཐོང༌། །ཞེས་དང༌། སློབ་དཔོན་སེང་གེ་བཟང་པོས་མཛད་པའི་ 
ཤེར་ཊཱིཀ་ལས། ཆོས་གཅིག་ཆོས་ཀུན་ཉིད་ཀྱི་ངོ་བོ་ཉིད། །གང་གི་ཆོས་གཅིག་དེ་བཞིན་ཉིད་ 
རྟོགས་པས། །དེ་ཡིས་ཆོས་ཀུན་དེ་བཞིན་ཉིད་དུ་རྟོགས། །ཞེས་གསུངས། དེ་ཡང་སངས་རྒྱས་ཀྱི་ 
གསུངས་རྣམ་པ་ཐམས་ཅད་པ་ནི། དོན་དམ་པར་སྒྲ་དང་ཚིག་དང་ཡི་གེ་ཀུན་ལས་འདས་ཀྱང་། 
ཀུན་རྫོབ་ཏུ་གདུལ་བྱའི་མོས་པ་དང༌། སངས་རྒྱས་ཀྱི་བྱིན་རླབས་དང༌། དུས་སུ་ཚོགས་པའི་ 
རྐྱེན་གསུམ་ནམ་འཛོམས་པ་ན་སྒྲ་སྙན་ནམ་ལྷ་ཡི་རྔ་པོ་ཆེའི་སྒྲ་བཞིན་འབྱུང་བ་ཡིན་ཏེ། གསང་ 
བ་བསམ་མི་ཁྱབ་པའི་མདོ་ལས། འཕྲུལ་འཁོར་ལས་བྱས་སིལ་སྙན་ནི། །རླུང་གིས་བསྐྱོད་པས་སྒྲ་
295

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
འབྱིན་ཅིང༌། །དེ་ལ་བརྡུང་བ་འགའ་མེད་མོད། །དེ་ལྟ་ན་ཡང་སྒྲ་འབྱུང་ལྟར། །དེ་བཞིན་སྔོན་ 
ལེགས་སྦྱངས་པའི་ཕྱིར། །སེམས་ཅན་རྣམས་ཀྱི་་སམ་པ་ཡིས། །བསྐུལ་བས་སངས་རྒྱས་གསུང་ 
འབྱུང་ངོ༌། །དེ་ལ་འདི་རྟོག་ཡོངས་མི་མངའ། །ཞེས་དང་། རྒྱུད་བླ་མ་ལས། ཇི་ལྟར་སྒྲ་སྙན་རྣམས་ 
ཀྱི་སྒྲ། །གཞན་གྱི་རྣམ་རིག་ལས་བྱུང་བ། །རྣམ་རྟོག་མེད་ཅིང་བཟོ་མེད་པ། །དེ་ལྟར་དེ་བཞིན་ 
གཤེགས་པའི་གསུངས། །གཞན་གྱི་རྣམ་རིག་ལས་བྱུང་བ། །ཕྱི་དང་ནང་དུ་གནས་མ་ཡིན། །ཞེས་ 
དང་། ཇི་ལྟར་ལྷ་ནང་ལྷ་རྣམས་ཀྱི། །རྔ་སྒྲ་རང་གི་ལས་ལས་བྱུང༌། །དེ་བཞིན་འཇིག་རྟེན་ཐུབ་པའི་ 
ཆོས། །གསུངས་པ་རང་གི་ལས་ལས་བྱུང༌། །ཞེས་དང༌། ཀླུ་སྒྲུབ་ཀྱི་བསྟོད་པར། གཙོ་བོ་ཁྱོད་ཀྱིས་ 
འགའ་ཞིག་ཏུ། །ཡི་གེ་གཅིག་ཀྱང་མ་གསུངས་ལ། །གདུལ་བྱའི་འགྲོ་བ་མ་ལུས་པ། །ཆོས་ཀྱི་ཆར་ 
གྱིས་ཚིམ་པར་མཛད། །ཅེས་གསུངས་ཤིང་། གནས་སྐབས་གདུལ་བྱའི་བློ་ལ་ལྟོས་ནས། དུས་རིམ་ 
གྱིས་འཇུག་པའི་ལམ་ཅན་དང་། དུས་ཅིག་ཅར་དུ་འཇུག་པའི་བློ་ཅན་རྣམས་ཀྱི་ངོར་ཆོས་འཁོར་ 
རིམ་གསུམ་སོགས་ཀྱང་དུས་དེ་ལྟར་དུ་སྣང་ཞིང་། རིས་ཁམས་མི་འདྲ་བ་དུ་མ་ཡོད་ན། དེ་བཞིན་
གཤེགས་པའི་གསུང་དུ་སྣང་བའི་དུས་དེའི་སྔ་ཕྱི་མེད་པར་ཆོས་ཐ་དད་དུ་གོ་ཞིང་སྟོན་པར་མཛད་
པ་ཡིན་ཏེ། མདོ་སྡེ་ཡོན་ཏན་བཀོད་པའི་རྒྱལ་པོ་ལས། ང་ཡིས་ཅི་ཡང་མ་གསུངས་པར། །སེམས་ 
ཅན་རྣམས་ལ་ཁྱབ་བདལ་སྣང་། །གང་ཚེ་རིམ་གྱིས་མངོན་འདོད་པ། །དེ་དག་ཀུན་ལ་དེ་བཞིན་ 
ཏེ༑ ༑དུས་གཅིག་ཉིད་དུ་འཇུག་པ་ལ། །ཆོས་ཀྱི་རྣམ་གྲངས་རྫོགས་པར་སྣང་། །ཡིད་བཞིན་རེ་བ་ 
རྣམ་སྐོང་བའི། །གསུང་གི་ཆེ་བ་དེ་ཉིད་དོ། །
ཞེས་དང་། ཏིང་འཛིན་རྒྱལ་པོ་ལས། འཇིག་རྟེན་ཕན་པ་ཁྱོད་ཀྱི་གསུང་གཅིག་ལ། །མོས་པ་ཐ་ 
དད་བཞིན་དུ་སྒྲ་འབྱུང་སྟེ། །རྒྱལ་བས་བདག་ལ་སྟོན་སྙམ་སོ་སོར་སེམས། །གང་གི་སླད་དུ་ཁྱོད་ 
ཀྱིས་འཛུམ་མཛད་སྟོན། །ཞེས་དང་། ཕལ་པོ་ཆེ་ལས། སངས་རྒྱས་སྐུ་ཡི་སྤུ་རྩེ་གཅིག་ལས་ཀྱང་། ། 
འགྲོ་བ་ཀུན་ལ་ཆོས་སྤྲིན་མ་ལུས་གསུངས། །ཐོས་ནས་རྒྱ་ཆེན་དགའ་བ་རབ་ཏུ་བསྐྱེད། །ཅེས་དང་། 
རྒྱལ་བའི་གསུང་དབྱངས་གཅིག་ལ་མཐའ་ཡས་པའི། །ཆོས་ཀྱི་སྒོ་མོ་སྣ་ཚོགས་ཀུན་ཀྱང་འབྱུང༌། ། 
ཞེས་དང་། མདོ་དགོངས་པ་ལུང་སྟོན་ལས། རྟོག་པ་མེད་ཅིང་འཁྲུལ་མེད་པ། །ཡིད་འོང་རྡོ་རྗེའི་ 
ཚིག་གཅིག་པུ། །གདུལ་བྱའི་བསམ་པའི་དབང་གིས་ནི། །བྱེ་བྲག་མང་པོར་འགྱུར་བ་ཡིན། །ཞེས་
296

༄༅། །ཟབ་གཏེར་ཆོས་ཀྱི་མཛོད་ཁང་
དང་། གསང་སྙིང་ལས། ཐེག་པ་མཐོ་དམན་བསམ་ཡས་ཀྱང་། །དེ་བཞིན་ཉིད་ལས་མ་གསུངས་ཏེ། ། 
གདུལ་བྱའི་ཐབས་སུ་སོ་སོར་ཐོས། །ཞེས་དང༌། རྒྱུད་བླ་མ་ལས། ཇི་ལྟར་བསིལ་དང་ཞིམ་དང་ 
འཇམ་པ་དང༌། །ཡང་པའི་ཆུ་ནི་སྤྲིན་ཆེན་ལས་ཐོན་པ། །ས་ལ་བ་ཚྭ་ལ་སོགས་གནས་འབྲེལ་བས། ། 
ཤིན་ཏུ་མང་བའི་རོ་ནི་འབྱུང་བ་ཡིན། །དེ་བཞིན་འཕགས་ལམ་ཡན་ལག་བརྒྱད་ཆུ་ཆར། །རབ་ 
ཡངས་བརྩེ་སྤྲིན་སྙིང་པོ་ལས་ཐོན་པ། །འགྲོ་བའི་རྒྱུད་ཀྱི་གནས་ཀྱི་དབྱེ་བ་ཡིས། །རྣམ་པ་མང་པོའི་ 
དོན་དང་ལྡན་པར་འགྱུར། །ཞེས་གསུངས་པ་བཞིན་ཏེ། དེའང་ཟ་མ་ཏོག་བཀོད་པའི་མདོ་ལས། 
དེའི་ཚེ་བྱང་ཆུབ་སེམས་དཔའ་ཁ་ཅིག་གིས་ནི་སྙིང་རྗེ་ཆེན་པོའི་སྒོའི་ཆོས་ཀྱི་རྣམ་གྲངས་ཐོས་ལ།
ཁ་ཅིག་གིས་ནི་མཚན་མ་མེད་པའི་ཆོས་ཀྱི་སྒོའི་རྣམ་གྲངས་ཐོས་སོ། །
ཞེས་གསུངས་པ་ལྟར་གདུལ་བྱའི་ཁམས་དབང་མོས་པའི་ཁྱད་པར་གྱིས་ཐེག་པའི་སྒོ་དང་ཆོས་
གྱི་རྣམ་གྲངས་མཐའ་ཡས་པ་ཞིག་སྣང་བས། འདི་ཙམ་ཞིག་ཞེས་ཕྱོགས་རེར་ཞེན་པའི་བློས་ཚད་ 
བཟུང་དུ་མི་བཏུབ་སྟེ། ལང་ཀར་གཤེགས་པའི་མདོ་ལས། སེམས་ཅན་རྣམས་ན་ཡོངས་དྲངས་ 
ཕྱིར། །ཐེག་པ་མཐའ་དག་ངས་བཤད་དོ། །འདི་ཞེས་དམིགས་སུ་ཡོད་མ་ཡིན། །ཞེས་དང་། འཇམ་ 
དཔལ་ལས། ཐེག་པ་སྣ་ཚོགས་ཐབས་ཚུལ་གྱིས། །འགྲོ་བའི་དོན་ལ་རྟོགས་པ་པོ། །ཞེས་གསུངས༑ 
རེས་ཐེག་པ་གཅིག་ཏུའང་གསུངས་ཏེ། ཡུམ་བར་མ་ལས། རབ་འབྱོར་ཐེག་པ་ནི་གཅིག་ཁོ་ན་སྟེ་ 
བླ་ན་མེད་པ་སངས་རྒྱས་ཀྱི་ཐེག་པའོ། །ཞེས་དང་། དམ་པའི་ཆོས་པདྨ་དཀར་པོ་ལས། དྲང་སྲོང་ 
རྣམས་གྱི་ཐེག་པ་གསུམ་བསྟན་པ། །རྣམ་འདྲེན་རྣམས་ནི་ཐབས་ལ་མཁས་པ་སྟེ། །ཐེག་པ་གཅིག་ 
སྟེ་གཉིས་སུ་ཡོད་མ་ཡིན། །བཀྲི་བའི་དོན་དུ་ཐེག་པ་གསུམ་བསྟན་ཏོ། །ཞེས་དང་། སྤྱི་མདོ་ལས། 
གསང་ཉིད་སྙིང་པོ་ངེས་པ་ནི། །ཐེག་པའི་སྒོ་ཡང་གཅིག་ལས་མེད། །ཅེས་གསུངས། གཉིས་སུའང་ 
གསུངས་ཏེ། དཀོན་མཆོག་བརྩེགས་པ་ལས། འོད་སྲུང་ཐེག་པ་ནི་གཉིས་ཏེ་ཆུང་ངུ་དང་ཆེན་པོའོ། ། 
ཞེས་དང༌། གཞན་ཡང་། ཀུན་བྱེད་རྒྱལ་པོའི་རྒྱུད་ལས། ཐེག་པ་རྣམ་པ་གཉིས་ཡིན་ཏེ། །མཚན་ 
ཉིད་རྒྱུ་ཡི་ཐེག་པ་དང༌། །འབྲས་བུ་རྡོ་རྗེ་ཐེག་པའོ། །ཞེས་གསུངས། གསུམ་དུའང་གསུངས་ཏེ། 
ཡུམ་སྙིང་པོ་མཆོག་ལས། རབ་འབྱོར་ཉན་ཐོས་ཀྱི་ཐེག་པ་དང་། རང་སངས་རྒྱས་ཀྱི་ཐེག་པ་དང་། 
བྱང་ཆུབ་སེམས་དཔའི་ཐེག་པ་སྟེ། ཞེས་དང༌། རྡོ་རྗེ་སྙིང་འགྲེལ་ལས། སངས་རྒྱས་པ་ལ་བཞི་པ་
297

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
དང༌། །ལྔ་པ་ཐུབ་པའི་དགོངས་པ་མིན། །ཞེས་ཉན་རང་བྱང་སེམས་ཀྱི་ཐེག་པ་གསུམ་ཁོ་ནར་ 
གསུངས་པ་དང་། བཞིར་ཡང་གསུངས་ཏེ། འཇམ་དཔལ་ལས། ཐེག་པ་གསུམ་གྱི་ངེས་འབྱུང་ལ། ། 
ཐེག་པ་གཅིག་གི་འབྲས་བུར་གནས། །ཞེས་རྒྱུའི་ཐེག་པ་གསུམ། གསང་སྔགས་ཀྱི་ཐེག་པ་དང་ 
བཞིར་གསུངས་པ་དང་། ལྔར་ཡང་གསུངས་ཏེ། ལང་ཀར་གཤེགས་པ་ལས། ལྷ་ཡི་ཐེག་དང་ཚངས་ 
པའི་ཐེག །དེ་བཞིན་དུ་ནི་ཉན་ཐོས་དང༌། །དེ་བཞིན་གཤེགས་དང་རང་རྒྱལ་གྱི། །ཐེག་པ་མཐའ་ 
དག་ངས་བཤད་དོ། །ཞེས་དང་། གཞན་ཡང་གསང་སྙིང་ལས། ཐེག་པ་བཞི་ཡིས་ངེས་འབྱུང་ལ། ། 
ཐེག་པ་གཅིག་གི་འབྲས་བུར་གནས། །ཞེས་མངོན་མཐོ་ལྷ་མི་དང༌། ངེས་ལེགས་ཉན་རང་བྱང་ 
སེམས་གསང་སྔགས་ཀྱི་ཐེག་པ་སྟེ་ལྔར་གསུངས་པ་དང་། དགུར་ཡང་གསུངས་ཏེ། དམ་ཆོས་པད་ 
དཀར་ལས། ང་ཡིས་བསྟན་པའི་ཐེག་པ་དགུ་པོ་ཡང༌། །སེམས་ཅན་རྣམས་ཀྱིས་མཐུ་དང་མོས་པར་ 
བཤད། །འདི་ལྟར་ཐབས་ཀྱི་མཆོག་གི་ཡེ་ཤེས་ལ། །རབ་ཏུ་གཟུད་པའི་ཕྱིར་ན་ངས་བཤད་དོ། ། 
ཞེས་དང་། སྤྱི་མདོ་ལས། ལང་ཀའི་བདག་པོ་གཞན་ཡང་གང༌། །དོན་དམ་ངེས་པའི་ཐེག་པ་ནི། 
གསུམ་དུ་ངེས་པར་བསྟན་པ་སྟེ། །ཀུན་འབྱུང་འདྲེན་དང་དཀའ་ཐུབ་རིག །དབང་བསྒྱུར་ཐབས་ 
ཀྱི་ཐེག་པའོ། །ཞེས་དེ་རེ་རེ་ལའང་གསུམ་གསུམ་དུ་ཕྱེ་བས་དགུར་གསུངས་པ་དང་། དཔག་ཏུ་ 
མེད་པར་ཡང་གསུངས་ཏེ། རྒྱུད་དེ་ཉིད་དང་། བདེ་མཆོག་ལས་ཀྱང་། ཇི་སྲིད་འདུ་ཤེས་ཡོད་ཀྱི་ 
བར། །ཐེག་པའི་མཐའ་ལ་ཐུག་པ་མེད། །ཅེས་གསུངས།
མདོར་ན་ལང་ཀར་གཤེགས་པ་ལས། ཇི་སྲིད་སེམས་ནི་འཇུག་པའི་བར། །ཐེག་པའི་མཐའ་ལ་ 
ཐུག་པ་མེད། །སེམས་ནི་ཞིག་པར་གྱུར་པ་ན། ཐེག་པ་མེད་ཅིང་བགྲོད་པའང་མེད། །ཅེས་དང་། 
འཁོར་ལོ་སྡོམ་པ་གསང་བ་བསམ་གྱིས་མི་ཁྱབ་པའི་རྒྱུད་ལས། ང་ཡིས་འདུལ་བའི་སེམས་ཅན་ལ། ། 
མོས་པའི་མཐའ་ལ་ཐུག་པ་མེད། །དེ་ཕྱིར་ཐེག་པ་ཐུག་མེད་པས། །དེ་ཉིད་ལྟ་བ་བསམ་མི་ཁྱབ། ། 
ཅེས་དང་། ཐེག་པ་གསུམ་དང་བཅོ་བརྒྱད་དང༌། །ཇི་སྲིད་འདུ་ཤེས་ཡོད་གྱི་བར། །ལྟ་བའི་དབྱེ་ 
བ་རྒྱས་པའོ། །ཞེས་གསུངས། དེ་ཐམས་ཅད་ཀྱི་མཐར་ཐུག་གི་དགོངས་པའི་སྐྱེལ་སོ་བླ་ན་མེད་ 
པའི་ཐེག་པར་འདུ་སྟེ། གསང་སྙིང་ལས། ས་རྣམས་ཁྱད་པར་བཀོད་པ་ཡང་། །གསང་བའི་སྙིང་ 
པོར་འགྲོ་བའི་ལམ། །ཡེ་ཤེས་ངོ་མཚར་རབ་འབྱམས་ཀྱི། །དོན་དུ་མི་འགྱུར་ཡོང་མ་གསུངས། །
298

༄༅། །ཟབ་གཏེར་ཆོས་ཀྱི་མཛོད་ཁང་།
ཞེས་དང་། བླ་མེད་མཆོག་གི་དམ་ཚིག་ཏུ། །འདུལ་བའི་དབང་གིས་ཚུལ་ཁྲིམས་དང༌། །ཇི་སྙེད་ 
སྡོམ་པ་བསམ་ཡས་ལ། །མ་ལུས་ཀུན་འདུས་རྣམ་པར་དག །ཅེས་དང་། རྒྱས་པ་ལས། མཉམ་ཉིད་ 
དོན་རྟོགས་རང་རིག་རྒྱལ་པོ་ནི། །རྒྱ་མཚོ་ཆེན་པོར་ཆུ་ཀླུང་ཀུན་འབབས་ལྟར། །བླ་མེད་དོན་ 
རྟོགས་ཐབས་ཆེན་འདི་དག་ཏུ། །རྣམ་ཐར་ཐེག་པ་མ་ལུས་བསམ་ཡས་འདུ། །ཞེས་དང༌། ནམ་ 
མཁའ་ཆེ་ལས། རྒྱ་མཚོ་ཆེན་པོར་ཆུ་ཀླུང་ཀུན་འབབ་ཅིང༌། །རྒྱ་མཚོའི་ཀློང་དུ་རོ་གཅིག་གནས་ 
པ་ལྟར། །ཆོས་རྣམས་རྫོགས་པ་ཆེན་པོར་འདུས་གསལ་ཞིང་། །མ་བཅོས་ལྷུན་གྱིས་གྲུབ་པའི་ངང་ 
དུ་གནས། །ཞེས་གསུངས།
སྡེ་སྣོད་དང་རྒྱུད་སྡེའི་གྲངས་ཀྱི་ཚད་ཀྱང་། མཛོད་ལས། ཆོས་ཀྱི་ཕུང་པོ་བརྒྱད་ཁྲི་དག །གང་ 
དག་ཐུབ་པས་གསུངས་དེ་དག །ཅེས་དང་། སྤྱོད་པ་རྣམས་ཀྱི་གཉེན་པོར་ནི། །ཆོས་ཀྱི་ཕུང་པོ་ 
མཐུན་པར་གསུངས། །ཞེས་དང༌། གསང་སྙིང་ལས། ཉོན་མོངས་པ་སྟོང་ཕྲག་བརྒྱད་ཅུ་རྩ་བཞིའི་ 
གཉེན་པོར་ཆོས་སྟོང་ཕྲག་བརྒྱད་ཅུ་རྩ་བཞི་གསུངས་སོ་གསུང་ངོ་གསུང་བར་འགྱུར་རོ། །ཞེས་དང༌། 
མི་ཟད་པའི་གཏེར་བསྟན་པ་ལས། འདོད་ཆགས་ཞེ་སྡང་གཏི་མུག་དང༌། །དུག་གསུམ་ཆ་མཉམ་ 
སྤྱོད་པ་དག །ཉི་ཁྲི་ཆིག་སྟོང་གཉེན་པོར་ནི། །ཆོས་ཀྱི་ཕུང་པོ་དེ་སྙེད་གསུངས། །ཞེས་དང་། ཡོན་ 
ཏན་བཀོད་པའི་རྒྱུད་ལས། ཕྱི་ཡི་སྡེ་སྣོད་གསུམ་དག་ནི། །འདོད་ཆགས་ཞེ་སྡང་གཏི་མུག་དག ། 
སོ་སོའི་གཉེན་པོར་བསྟན་པ་སྟེ། །བླ་མེད་མཉམ་པའི་གསང་སྔགས་ནི། །ཉོན་མོངས་ཀུན་གྱི་གཉེན་ 
པོར་བསྟན། །ཀུན་ཀྱང་བརྒྱད་ཁྲི་བཞི་སྟོང་ཉིད། །རྒྱལ་བ་རྣམས་ཀྱི་ཆོས་ཕུང་པོ། །ཉོན་མོངས་ 
གཉེན་པོར་བསྟན་པ་ཡིན། །ཞེས་གསུངས། ཆོས་ཀྱི་ཕུང་པོའི་ཚད་ལ་བཞེད་པ་མི་འདྲ་བ་འགའ་ 
ཞིག་སྣང་ཡང་ཐེག་པ་ཆེན་པོ་དབང་བཙན་པར་བྱས་ན། སྒྲོན་གསལ་ལས། གྲོ་ག་རིམ་པ་གཅིག་
པ་དང་ཤིང་ཏ་ལའི་འདབ་མ་རྣམས་སུ་ཕག་ཟེའི་རྩེ་མོས་བྲིས་པའི་ཚད་ཀྱི་ཡི་གེ་རྣམས་ཀྱིས་གང་ 
བར་བྱས་ཏེ། གང་བར་བྱས་པའི་གྲོ་གའི་ཁུར་རམ་ཏ་ལའི་འདབ་མའི་ཁུར་ཇི་སྲིད་གླང་རྒོད་ཀྱི་ 
ཐེག་པ་དེ་ནི་ཆོས་ཀྱི་ཕུང་པོ་གཅིག་གོ །དེ་ལྟ་བུ་བརྒྱད་ཁྲི་བཞི་སྟོང་ནི་ཉན་ཐོས་ཀྱི་སྡེ་སྣོད་ཀྱི་ཚད་ 
དོ༑ ༑ཐེག་པ་ཆེན་པོ་ལ་དགུ་ཁྲི། སྔགས་ཀྱི་ཐེག་པ་ལ་སྟོང་ཕྲག་བརྒྱད་ཡོད་དོ། །ཞེས་དང་། ཤེས་ 
རབ་ཀྱི་ཕ་རོལ་ཏུ་ཕྱིན་པའི་འགྲེལ་པ་ཚིག་གསལ་ལས། ཐེག་པ་ཆེན་པོ་བླ་ན་མེད་པའི་དབང་དུ་
299

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
བྱས་ཏེ། དབང་པོའི་གླང་པོ་ཆེ་རབ་བརྟན་གྱིས་འཁུར་བར་འོས་པའི་སྣག་ཚས་ཆོས་ཀྱི་ཕུང་པོ་ 
གཅིག་འབྲི་བར་ནུས་སོ། །ཞེས་གསུངས་ཏེ། དེ་ལྟར་བྱས་ན་མདོ་གང་དག་ལས། འཕགས་པ་ལྷས་ 
བྱིན་གྱིས་གླང་པོ་ཆེ་ལྔ་སྟོང་གིས་འཁུར་བ་བྱ་བའི་གླེགས་བམ་རྣམས་ཁ་ཏོན་དུ་རྗོད་པར་བྱེད་དོ་ 
ཞེས་གསུངས་པ་འདིའང་རིགས་པར་འགྱུར་རོ། །བྱེ་བྲག་ཏུ། སྔ་འགྱུར་གྱི་རྒྱུད་གཞུང་རྣམས་ལས་ 
རྫོགས་པ་ཆེན་པོའི་རྒྱུད་ལ་འབུམ་ཕྲག་དྲུག་ཅུ་རྩ་བཞིར་གསུངས་པ་དང་། བདེ་མཆོག་སྡོམ་འབྱུང་ 
ལས། རྣལ་འབྱོར་རྒྱུད་རྣམས་ཀྱི་ནི་ཚད། །བྱེ་བ་ཕྲག་ནི་དྲུག་ངེས་ཏེ། །དེ་བཞིན་རྣལ་འབྱོར་མ་ 
རྒྱུད་གྲངས། །བྱེ་བ་ཕྲག་ནི་བཅུ་དྲུག་གྲགས། །ཐེག་ཆེན་ལས་གཞན་མདོ་སྡེ་རྣམས། །དུང་ཕྱུར་ 
ཕྲག་བརྒྱད་གསུངས་པ་ཡིན། །དེ་བཞིན་ཕ་རོལ་ཕྱིན་པའི་ཚུལ། །ས་ཡ་དང་ནི་དུང་ཕྱུར་ལྔ། །ཞེས་ 
དང་། གསང་སྔགས་ཕྱི་པ་ལའང་། ལྷ་དང་ལྷ་མིན་རྣམས་ལ་ཕན་གདགས་ཕྱིར། །གསང་སྔགས་ 
རིགས་སྔགས་རྣམ་པ་སྣ་ཚོགས་དག །བྱེ་བ་ཕྲག་གསུམ་དང་ནི་འབུམ་ཕྲག་ལྔ། །རིག་འཛིན་སྡེ་སྣོད་ 
དུ་ནི་རྒྱལ་བས་གསུངས། །ཞེས་དང་།
ཡེ་ཤེས་རྡོ་རྗེ་ཀུན་ལས་བཏུས་པ་ལས། བྱ་བའི་རྒྱུད་སྟོང་ཕྲག་བཞི། སྤྱོད་པའི་རྒྱུད་སྟོང་ཕྲག་ 
བརྒྱད། རྟོག་པའི་རྒྱུད་སྟོང་ཕྲག་བཞི། གཉིས་ཀའི་རྒྱུད་སྟོང་ཕྲག་དྲུག རྣལ་འབྱོར་ཆེན་པོའི་རྒྱུད་ 
སྟོང་ཕྲག་བཅུ་གཉིས་ཏེ། རྒྱས་པར་ཕྱེ་ན་གྲངས་མེད་དོ། །ཞེས་འབྱུང་། དབྱེ་བ་དེ་དག་ཀྱང་རྒྱུད་ 
ཀྱི་རྐང་གྲངས་ཡིན་གྱི་བློ་ཀ་སོགས་ཀྱི་གྲངས་ནི་མ་ཡིན་ཏེ་ཧྥོ་ཀའི་གྲངས་ནི། བདེ་མཆོག་ནམ་མཁའ་ 
དང་མཉམ་པ་ལ་འབུམ་དང་། དགྱེས་རྡོར་ལ་འབུམ་ཕྲག་ལྔ་དང༌། དུས་ཀྱི་འཁོར་ལོ་ལ་སྟོང་ 
ཕྲག་བཅུ་གཉིས་དང་། སངས་རྒྱས་མཉམ་སྦྱོར་ལ་ཁྲི་བརྒྱད་སྟོང་། དེ་ཉིད་བསྡུས་པ་ལ་སྟོང་ཕྲག་ 
བརྒྱད། གཤིན་རྗེ་གཤེད་དམར་པོ་ལ་འབུམ་ཕྲག་གསུམ་དང་། དོན་ཞགས་ལ་སྟོང་ཕྲག་བརྒྱད་
ལ་་སོགས་པ་ཡོད་པར་གསུངས་སོ། །མདོ་རྒྱུད་དེ་རྣམས་ཕལ་ཆེར་ནི་ལྷ་ཀླུ་གནོད་སྦྱིན་ལ་སོགས་ 
པའི་གནས་ཐ་དད་པར། ཕྱག་ན་རྡོ་རྗེ་ལ་སོགས་པའི་དབང་ཐོབ་པའི་བྱང་ཆུབ་སེམས་དཔའ་ཆེན་ 
པོ་རྣམས་དང་། རིག་པ་འཛིན་པ་དང་། གྲུབ་པ་ཐོབ་པ་དང་།རིགས་སྔགས་འཆང་བ་དང༌། མཁའ་ 
འགྲོ་མ་ལ་སོགས་པས་བཟུང་ནས་དར་ཞིང་སྤྱོད་པ་ཡིན་ལ། དེ་ལས་ཉུང་ཤས་ཤིག་ཨོ་རྒྱན་དང་ 
རྒྱ་གར་དང་ཤམ་བྷ་ལ་ལ་སོགས་པའི་ཡུལ་དང་ཡུལ་ཕྲན་རྣམས་སུ་བབ་པ་ལས། ཅུང་ཟད་ཙམ་
300

༄༅། །ཟབ་གཏེར་ཆོས་ཀྱི་མཛོད་ཁང་།
ཞིག་སྔ་ཕྱིར་བྱོན་པའི་ལོ་པཎ་ཆེན་པོ་རྣམས་གྱི་བཀའ་དྲིན་ལས་གངས་ཅན་གྱི་ལྗོངས་འདིར་སྣང་
བ་ཡིན་ལ། དེ་ལས་ཀྱང་བསྟན་པ་འཕེལ་འགྲིབ་སོགས་ཀྱི་རྐྱེན་ལས་ནུབ་པའང་མང་ཞིང་ད་ལྟ་
ཡོད་པ་ལའང་འདི་ཙམ་ཞིག་ཅེས་སུས་ཀྱང་ཁ་ཚོན་གཅོད་པར་མི་ནུས་ན། རྒྱ་གར་དང་ཨོ་རྒྱན་ 
སོགས་ཡུལ་ཁམས་རྒྱ་ཆེ་བས་བོད་ལོ་རྐང་འཁྱམས་རེ་ཉུག་ཙམ་ཕྱིན་པས་མཐའ་ག་ལ་ཆོད། གཙུག་
ལག་ཁང་ཆུང་རེའི་ནང་དུ་མ་ཆུད་པའམ་མ་རྙེད་པ་རྒྱུ་མཚན་དུ་བྱས་ཏེ་གཞན་རྣམས་ཆོས་མིན་
བཀའ་མིན་དུ་ཇི་ལྟར་འགྲུབ། སྔོན་གྱི་འཁོན་རྙིང་སོགས་ཀྱི་རྒྱུ་ལས་རྒྱ་གར་ན་མེད་པར་བོད་
ཀྱིས་བརྩམས་པར་བསྒྲགས་པའི་རྒྱུད་སོགས་མང་ཞིག་ཕྱིས་རྒྱ་དཔེ་བྱུང་ནས་བསྒྱུར་བ་དང་། རྒྱ་
གཞུང་ཚད་མ་དུ་མར་ལུང་དྲངས་པ་སོགས་ཀྱིས་བརྫུན་རྐུབ་བུད་པའང་ཆེས་མང་བའི་ཕྱིར་རོ། །
སངས་རྒྱས་ཀྱིས་ཆོས་བསྟན་པ་དེ་དག་ཀྱང་། སྟོན་པས་གདུལ་བྱ་རང་རང་གི་མོས་པ་དང་འཚམ་
པར་སོ་སོའི་བརྡ་དང་ཐ་སྙད་དང་སྐད་དང་ཡིག་རིགས་སོགས་སྣ་ཚོགས་པས་གོ་བར་མཛད་ཅིང་། 
སྡུད་པ་པོ་རྣམས་ཀྱིས་ཀྱང་ཡུལ་ཐ་དད་པ་སོ་སོའི་སྐད་དང་ཡི་གེར་བསྡུས་པ་ཡིན་པས་ལེགས་སྦྱར་
ལྟ་བུའི་སྐད་གཅིག་ཏུ་རིས་སུ་ཆད་པ་ནི་མ་ཡིན་ཏེ། ཕལ་པོ་ཆེ་ལས།འཇིག་རྟེན་ཀུན་གྱི་མོས་པ་ 
སྣ་ཚོགས་དང༌། །བསམ་པ་ཇི་བཞིན་སྦྱོར་བ་རྣམ་དཔྱོད་པས། །དེ་དག་ཇི་བཞིན་རྒྱལ་བས་ཆོས་ 
སྟོན་ཏེ། །རང་བྱུང་མོས་པ་མཁྱེན་པའི་སྟོབས་སྟོན་ཏོ། །
ཞེས་དང༌། ལྷ་ཡི་སྐད་དང་ཀླུ་དང་གནོད་སྦྱིན་སྐད། །གྲུལ་བུམ་དག་དང་མི་ཡི་སྐད་རྣམས་ 
དང་། །འགྲོ་བ་ཀུན་གྱི་སྒྲ་རྣམས་ཇི་ཙམ་པར། །ཐམས་ཅད་སྐད་དུ་བདག་གིས་ཆོས་བསྟན་ །
ཞེས་དང། དུས་འཁོར་རྩ་རྒྱུད་ལས། རང་རང་སྐད་ཀྱི་ཁྱད་པར་རྣམས་ཀྱིས་ནི། །སྲིད་གསུམ་མ་ 
ལུས་ལམ་ལ་ལེགས་བཀོད་ནས། །ཀུན་མཁྱེན་གསུངས་འདི་ཞི་བདེའི་འབྲས་བུ་སྟེར། །ལྷ་ཡི་སྐད་ 
ལས་དེ་དག་གང་དུ་འགྱུར། །ཞེས་དང༌། བསྡུས་རྒྱུད་ལས། དུད་འགྲོ་ཡི་དྭགས་ལྷ་མིན་རྣམས་ 
དང་ལྟོ་འཕྱེ་ལྷ་མི་འཕགས་པ་བོད་ལ་སོགས་རྣམས་ལ། །བྱུང་དང་འབྱུང་འགྱུར་ད་ལྟར་བྱུང་བ་ 
རྣམ་པ་གསུམ་དང་རྟག་ཏུ་བདེན་པའི་ཆོས་གསུངས་ཤིང་། །རང་རང་སྐད་གཞན་རྣམས་ཀྱིས་སྲིད་ 
གསུམ་མ་ཚང་མེད་པ་ལམ་ལ་ཡང་དག་འགོད་བྱེད་པ། །འདི་ནི་བདེ་ཉམས་འབྲས་བུ་སྟེར་བ་ཐམས་ 
ཅད་མཁྱེན་པའི་གསུངས་ཏེ་ལྷ་ཡི་སྐད་ཀྱིས་མིན། །ཞེས་དང་། དྲི་མེད་འོད་ལས། ཀུན་མཁྱེན་
301

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ལམ་དོན་གཉེར་བ་རྣམས་ལ་སྒྲ་དང་སྒྲ་མིན་རྣམ་དཔྱད་ཆེན་པོ་མེད། །སྣ་ཚོགས་ཡུལ་སྐད་ངན་ 
པ་ཡིས་ཀྱང་ཆེན་པོ་རྣམས་ཀྱི་ལམ་ལ་རྟག་ཏུ་འཇུག །སེམས་ཅན་རྣམས་ཀྱི་མོས་པའི་སེམས་ཀྱི་ 
དབང་གིས་ཐམས་ཅད་མཁྱེན་པའི་གསུང་མཆོག་ལ། །བརྡ་སྤྲོད་པ་ལ་ཀླུས་བཀོད་སྒྲ་བརྩེགས་རྩོད་ 
པ་དོན་གཉེར་རྣམས་ཀྱིས་དེ་ལས་གཞན། །སྒྲ་ཉམས་པ་དང་ཡུལ་གྱི་སྐད་ལས་ཀྱང་། །རྣལ་འབྱོར་ 
ལྡན་པས་དོན་ནི་འཛིན་བྱེད་དེ། །ཆུ་ལ་འོ་མ་ངེས་པར་ཞུགས་པ་དེ། །ངང་པས་རབ་ཏུ་ཕྱུང་སྟེ་ 
འཐུང་བར་བྱེད། །དོན་དམ་དེ་ཉིད་ཡུལ་ལ་རྟག་ཏུ་ནི། །ཆེན་པོ་དག་རྣམས་ཚིག་ལ་རྟོན་པ་མིན། ། 
ཡུལ་གྱི་སྐད་རྣམས་ཀྱིས་ནི་དོན་ཤེས་ན། །བསྟན་བཅོས་སྒྲ་དག་གིས་ནི་ཅི་ཞིག་བྱ། །གང་ཞིག་ཟུར་ 
ཆགས་སྒྲ་དང་སྒྲར་གྱུར་པ། །བརྗོད་པ་དེ་ཉིད་ཡེ་ཤེས་མ་ཡིན་ཞིང་། །གང་ཞིག་འགྲོ་བ་དག་ལས་ 
ཉི་ཚེ་བ། །དེ་ནི་ཐམས་ཅད་མཁྱེན་པའི་གསུངས་མ་ཡིན། །ཞེས་དང་། དེ་ཉིད་ལས། བཅོམ་ལྡན་ 
འདས་ཡོངས་སུ་མྱང་ན་ལས་འདས་པར་གྱུར་པ་ན། སྡུད་པར་བྱེད་པ་པོ་དག་ཐེག་པ་གསུམ་གླེགས་
བམ་དུ་བྲིས་ཏེ། དེ་བཞིན་གཤེགས་པའི་ངེས་པའི་སྡེ་སྣོད་གསུམ་མ་ག་དྷཱའི་སྐད་ཀྱིས་སོ། །མདོ་སྡེ་ 
ནི་སིནྡྷུའི་སྐད་ཀྱིས་སོ། །ཕ་རོལ་ཏུ་ཕྱིན་པའི་ཚུལ་དང་སྔགས་ཀྱི་ཚུལ་ནི་ལེགས་སྦྱར་ཀྱི་སྐད་ཀྱིས་ 
སོ༑ ༑རྒྱུད་དང་རྒྱུད་གཞན་ནི་ལེགས་སྦྱར་དང་། ཟུར་ཆག་དང་། ལེགས་སྦྱར་མ་ཡིན་པ་རི་ཁྲོད་ 
པ་ལ་སོགས་པ་ཀླ་ཀློའི་སྐད་ཀྱིས་ཏེ་དེ་ལྟ་བུ་ལ་སོགས་པ་ཐམས་ཅད་མཁྱེན་པས་བསྟན་པའི་ཆོས་ 
རྣམས་སྡུད་པར་བྱེད་པ་པོ་དག་གིས་བྲིས་སོ། །
དེ་བཞིན་དུ་བོད་ཀྱི་ཡུལ་དུ་ཐེག་པ་གསུམ་བོད་ཀྱི་སྐད་ཀྱིས་བྲིས་ཏེ། ཞེས་སོགས་རྒྱ་ཆེར་གསུངས་ 
པ་དང་། སྒྲོན་གསལ་དུ། ཀོ་ཊ་ཀྵ་ལ་སོགས་པའི་སྒྲ། །དེ་བཞིན་གཤེགས་པའི་བརྡར་གྱུར་པ། ། 
འཇིག་རྟེན་བསྟན་བཅོས་ལས་མ་གྲགས། །ཞེས་དང༌། ཕྱག་ཆེན་ཐིག་ལེ་ལས། རྣལ་འབྱོར་རྣལ་ 
འབྱོར་མ་རྒྱུད་ཤེས། །བླ་མས་མཛད་པའི་བསྟན་བཅོས་གང༌། །དེ་ལ་སྒྲ་དང་སྒྲ་ངན་དུ། །ལྷ་ཡི་ 
དབང་ཕྱུག་བརྟག་མི་བྱ། །སྙན་དངགས་ཟློས་གར་བསྟན་བཅོས་ལ། །སྒྲ་དང་སྒྲ་མིན་བརྟག་བྱ་ཡི། ། 
སྔགས་ཀྱི་བསྟན་བཅོས་གཏན་ལ་ཕབ། །ཅི་ཡི་ཕྱིར་ན་བརྟག་པར་བྱ། །རྟོག་པར་བྱེད་པས་གཏི་ 
མུག་བྱེད། །རྩ་བའི་དོན་ནི་ཟད་པར་འོང་། །དེ་ཕྱིར་སྒྲ་དང་རྟོག་གེ་ཤེས། །དེ་ལ་དེ་ཉིད་བཤད་མི་ 
བྱ༑ ༑ཞེས་གསུངས་པས། གསར་རྙིང་གི་རྒྱུད་ཀྱི་ཚིག་རིས་དང་འགྱུར་དང་བརྡ་ཁྱད་འདྲ་མིན་ཙམ་
302

༄༅། །ཟབ་གཏེར་ཆོས་ཀྱི་མཛོད་ཁང་
ལ་དཔྱད་པར་བྱ་བ་མ་ཡིན་པས་དོན་ལ་རྟོན་པ་ཉིད་གཙོ་བོར་བཟུང་དགོས་ཤིང་། བཟླ་བྱའི་སྔགས་ 
ཀྱང་སངས་རྒྱས་ཀྱིས་གསུངས་པ་ཡིན་ན་ལེགས་སྦྱར་གྱི་སྐད་ཁོ་ནར་མ་ངེས་ཏེ། ལྷ་ཀླུ་མི་སོགས་ 
ཡུལ་སོ་སོའི་སྐད་དུ་བྱིན་གྱིས་བརླབ་ནུས་པའི་ཕྱིར་དང་། དགོས་པ་འགའ་ཞིག་གི་ཕྱིར་བོད་དང་
ཞང་ཞུང་སོགས་ཀྱི་སྐད་དུ་ཆེད་ཀྱིས་བསྒྱུར་བའང་ཡོད་དེ་གསར་རྙིང་གཉིས་ཀར་ཁྱད་མེད་དོ། ། 
ཁྱད་པར་དུའང་ཐབས་མཁས་ལ་ཐུགས་རྗེ་ཆེན་པོ་དང་ལྡན་པའི་ཡང་དག་པར་རྫོགས་པའི་སངས་
རྒྱས་རྣམས་དང་། རྒྱལ་སྲས་རིགས་གསུམ་སེམས་དཔའ་སོགས་ས་བཅུའི་དབང་ཕྱུག་ཆེན་པོ་རྣམས་ 
དང་། ལྷུན་གྲུབ་རིག་འཛིན་གྱི་ས་ལ་བཞུགས་པ་དབང་བཅུའི་གོ་འཕང་དང་འདུལ་བཞིའི་ཕྲིན་
ལས་ཟབ་མོར་མངའ་དབང་འབྱོར་པ་རྣམས་ཀྱིས་ནི། ཐུགས་ཀུན་བརྗོད་ཀྱི་ཆོ་འཕྲུལ་གྱིས་དག་ 
དང་མ་དག་པའི་གདུལ་བྱ་རྒྱ་མཚོ་མཐའ་ཡས་པའི་ཁམས་དབང་བསམ་པ་དང༌། དེ་གདུལ་བའི་ 
དུས་དང་། འདུལ་བྱེད་ཀྱི་ཐབས་དང་། ཇི་ལྟར་འཇུག་པའི་ཕྲིན་ལས་སོགས་མཁྱེན་པའི་སྐད་ 
ཅིག་མ་གཅིག་གིས་མ་འདྲེས་པར་གཟིགས་ནས། སྐུ་རྫུ་འཕྲུལ་གྱི་ཆོ་འཕྲུལ་གྱིས་དེ་དག་གང་གིས་ 
འདུལ་བ་ལ་ཆ་ལུགས་དང་རིགས་དང་སྡེ་ཚན་དང་མིང་སོགས་མཐུན་པར།
སྐུ་བརྫུས་ཏེ་འཁྲུངས་པ་དང༌། མངལ་ནས་སྐྱེས་པ་དང་། ཐོག་བབས་ཀྱི་ཚུལ་དུ་བྱོན་པ་དང་། 
ཞི་བ་དང་ཁྲོ་བོ་དང་ཕྲ་མེན་ལ་སོགས་པའི་སྐུའི་རྣམ་འགྱུར་མཐའ་ཡས་པ་བསྟན་ནས། དུས་སྐད་ 
ཅིག་མ་རེ་རེའི་ཁོངས་སུ་ཡང་སངས་རྒྱས་ཀྱི་ཞིང་ཁམས་རྒྱ་མཚོའི་རྡུལ་གྱི་གྲངས་སྙེད་ཀྱི་གདུལ་
བྱ་རྣམས། ལ་ལ་ཚར་གཅོད་པ་དང་། ལ་ལ་རྗེས་སུ་འཛིན་པ་དང་། ལ་ལར་ཆོས་སྟོན་པ་དང་། 
ལ་ལར་རྩེད་མོ་རྩེ་བ་སོགས་ཐབས་ལ་མཁས་པས་གང་ལ་གང་འདུལ་གྱི་མཛད་པའི་ཕྲིན་ལས་ཚད་ 
མེད་པ་ལ་འཇུག་པ་དང་། གསུང་རྗེས་བསྟན་གྱི་ཆོ་འཕྲུལ་གྱིས། གོང་དུ་སྨོས་པ་བཞིན་གདུལ་བྱ་ 
རང་རང་གི་ཁམས་དབང་མོས་པ་དང་འཚམ་པར། འཇིག་རྟེན་དང་འཇིག་རྟེན་ལས་འདས་པའི་
ཐེག་པའི་རྣམ་གྲངས་བསམ་གྱིས་མི་ཁྱབ་ཅིང་བརྗོད་པའི་ཡུལ་ལས་འདས་པ་ཞིག་སོ་སོ་རང་རང་
གི་སྐད་དང་བརྡ་དང་ཐ་སྙད་ཀྱིས་གསལ་པོར་གོ་བར་མཛད་པས། གདུལ་བྱ་དེ་དག་ཀྱང་གནས་ 
སྐབས་སུ་ལམ་གྱི་རྟེན་དང་། ལམ་གྱི་སྒྲུབ་པ་དང༌། ལམ་གྱི་འབྲས་བུ་ལ་སྦྱར་ནས་མཐར་ཐུག་ 
གསང་མཆོག་རྒྱལ་པོའི་ཐེག་པར་ཡོངས་སུ་སྨིན་ཅིང་གྲོལ་བར་མཛད་པ་སྟེ། དེ་དག་གི་ཚུལ་
303

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཡང་། འཇམ་དཔལ་སྒྱུ་འཕྲུལ་དྲྭ་བ་ལས། སངས་རྒྱས་ཀུན་གྱི་སྤྲུལ་པའི་སྐུ། །བྱེ་བ་དཔག་མེད་ 
འགྱེད་པ་པོ། །སྐད་ཅིག་ཐམས་ཅད་ཅད་མངོན་པར་རྟོགས། །སེམས་ཀྱི་སྐད་ཅིག་དོན་ཀུན་རིག ། 
ཐེག་པ་སྣ་ཚོགས་ཐབས་ཚུལ་གྱིས། །འགྲོ་བའི་དོན་ལ་རྟོག་པ་པོ། །ཞེས་དང༌། སྒྱུ་འཕྲུལ་གསང་ 
སྙིང་ལས། ཕྱོགས་བཅུ་དུས་བཞི་བསམ་ཡས་སུ། །འདུལ་བའི་དོན་རྣམས་སོ་སོར་སྟོན། །ཐེག་པ་ 
མཐོ་དམན་ཐམས་ཅད་དང་། །ཕྱིན་ཅི་ལོག་རྣམས་བསམ་ཡས་དང་། །ཞི་ཁྲོའི་ཚོགས་ཆེན་ཐམས་ 
ཅད་ལ། །སོ་སོར་མཐུན་བྱས་ཀུན་ཏུ་སྣང༌། །ཞེས་དང༌། སངས་རྒྱས་མཉམ་སྦྱོར་ལས། ས་གསུམ་ 
ཐམས་ཅད་ཀུན་ཏུ་ནི། །སེམས་དཔའ་ཆེན་པོ་སྟོན་བྱེད་པ། །རེས་འགའ་བྱང་ཆུབ་རེས་འགའ་ 
ལྷུམས། །རེས་འགའ་ཞི་ལ་རེས་འགའ་དྲག །རེས་འགའ་གདོན་ཆེན་བགེགས་མཛད་དེ། །དེ་ལ་ 
སོགས་པ་བསམ་ཡས་མཆོག །རི་དང་སྐྱེ་བོ་ཐམས་ཅད་དོ། །ཞེས་དང་། རྡོ་རྗེ་དྲྭ་བའི་རྒྱུད་ལས། 
གང་དང་གང་གི་གཟུགས་ཀྱིས་ནི། །ལུས་ཅན་རྣམས་ནི་འདུལ་འགྱུར་བ། །དེ་དང་དེ་ནི་རྣམ་སྟོན་ 
ཏེ༑ ༑སྣ་ཚོགས་ནོར་བུ་ཇི་བཞིན་ནོ། །འདུལ་བའི་ཐབས་ནི་གང་གང་གིས། །སེམས་ཅན་རྣམས་ནི་ 
འདུལ་འགྱུར་བ། །རྣམ་པ་དེ་དང་དེ་དག་གིས། །ཆོས་རྣམས་སྟོན་པར་མཛད་པ་ཡིན། ། 
ཞེས་དང༌། ཕལ་ཆེན་བཟང་པོ་དཔལ་གྱི་ལེའུ་ལས། རྡོ་རྗེ་མཁྲེགས་པ་རིན་ཆེན་མཆོག་ཡོད་པ། ། 
དེ་ཡི་མཐུ་ཡིས་རྒྱ་མཚོར་རིན་ཆེན་རྣམས། །མི་ཟད་མི་འགྲིབ་འཕེལ་བར་མི་འགྱུར་ཏེ། །དེ་བཞིན་ 
ཡོན་ཏན་མཐའ་ཡས་ཡོན་ཏན་ཏུ། །གང་ན་སངས་རྒྱུས་མེད་པའི་ཞིང་གྱུར་པ། །དེ་ནི་བྱང་ཆུབ་ 
རྣམ་པར་སངས་རྒྱས་སྟོན། །ཕྱོགས་རྣམས་གང་ན་ཆོས་ཀྱང་མེད་གྱུར་པ། །ཕྱོགས་དེར་ཆོས་ཀྱི་ 
གཏེར་ནི་སྟོན་པར་བྱེད། །དེ་དག་རྟོག་མེད་རྣམ་པར་མི་རྟོག་ཅིང་། །དེ་དག་ལྷུན་གྱིས་གྲུབ་པར་ 
ཕྱོགས་ཀུན་ཏུ། །ཟླ་བ་ལྟ་བུར་སྣར་བར་རབ་སྟོན་ཅིང༌། །ཐབས་སྟོང་དག་གིས་སེམས་ཅན་འདུལ་ 
བར་བྱེད། །དེ་དག་སྐད་ཅིག་རེ་ལ་ཕྱོགས་བཅུ་ཡི། །འཇིག་རྟེན་ཀུན་ཏུ་སངས་རྒྱས་བྱང་ཆུབ་སྟོན། ། 
འཁོར་ལོ་བསྐོར་དང་མྱ་ངན་འདས་ཞི་དང༌། །རིང་བསྲེལ་རབ་ཏུ་རྒྱས་པའང་དཔའ་བོ་སྟོན། ། 
མཁས་པ་དེ་དག་ཉན་ཐོས་རང་རྒྱལ་བ། །སངས་རྒྱས་བཀོད་པ་རྣམ་འཕྲུལ་མཐའ་ཡས་པ། །བསྐལ་པ་ 
བསམ་མི་ཁྱབ་པར་སྟོན་བྱེད་ཅིང༌། །ཐེག་གསུམ་སྒོ་ནས་སེམས་ཅན་འདུལ་བར་བྱེད། །མོས་པ་ 
ཀུན་གྱི་བསྒྲུབ་པ་ཤིས་པ་རྣམས། །ཁྱེའུ་བུ་མོ་བུད་མེད་ལུས་རྣམས་དང༌། །ལྷ་མི་ལྷ་མིན་ཀླུ་དང་
304

༄༅། །ཟབ་གཏེར་ཆོས་ཀྱི་མཛོད་ཁང་།
གནོད་སྦྱིན་དང༌།།གྲུལ་བུམ་ལྟོ་འཕྱེ་ཆེན་པོའི་གཟུགས་རྣམས་སྟོན། །རྒྱ་མཚོའི་ཕྱག་རྒྱའི་ཏིང་ངེ་ 
འཛིན་གྱི་སྒོས། །དཔའ་བོ་དེ་དག་འགྲོ་བའི་གཟུགས་སྤྱོད་དང༌། །རྟགས་དང་སྤྱོད་དང་སྒྲ་སྐད་ 
འཇུག་པ་དང་། །ཇི་སྙེད་ཐམས་ཅད་མ་ལུས་སྟོན་པར་བྱེད། །
ཅེས་པ་ནས། དེ་དག་ཀུན་བརྗོད་རྫུ་འཕྲུལ་རྗེས་བསྟན་པས། །གཟུགས་ཀྱི་བྱིན་རླབས་སྟོབས་ 
ཀྱིས་ཐམས་ཅད་དུ། །དེ་བཞིན་གཤེགས་པའི་རྫུ་འཕྲུལ་སྟོན་བྱེད་ཅིང་། །རྫུ་འཕྲུལ་རྣམ་པར་འཕྲུལ་ 
བས་སེམས་ཅན་འདུལ། །དེ་དག་ཐབས་ཚུལ་རྣམ་པ་སྣ་ཚོགས་ཀྱིས། །འཇིག་རྟེན་རྒྱུ་ཞིང་འགྲོ་ 
བའི་དོན་རྣམས་བྱེད། །འཇིག་རྟེན་མི་ཆགས་ཆུ་ལ་པདྨ་བཞིན། །དགའ་ཞིང་དད་པར་བྱེད་ལ་ 
རྣམ་པར་རྒྱུ། །དེ་དག་སྙན་དངགས་མཁན་རྒྱལ་སྙན་དངགས་སྦྱོར། །གར་མཁན་རྔ་མཁན་གྱད་ 
དང་རོལ་མོ་མཁན། །བཞག་མཛེས་རྒྱན་ཕྲེང་ཐོགས་ཤིང་གར་བྱེད་དང། །སྒྱུ་མ་མཁན་པོ་གཟུགས་ 
མང་ཀུན་ཏུ་སྟོན། །གྲོང་པ་གྲོང་དཔོན་ཁ་ལོ་སྒྱུར་པར་འགྱུར། །དེ་བཞིན་དེད་དཔོན་ཚོང་དཔོན་ 
ཁྱིམ་བདག་འགྱུར། །རྒྱལ་པོ་བློན་པོ་མདུན་འདོན་ཕོ་ཉ་དང༌། །སྨན་པ་འཇིག་རྟེན་བསྟན་བཅོས་ 
ཆོ་ག་མཁན། །དེ་དག་དགོན་པར་ལྗོན་ཤིང་ཆེན་པོར་འགྱུར། །སྨན་དང་རིན་ཆེན་མི་ཟད་གཏེར་ 
རྣམས་དང་། །ཡིད་བཞིན་ནོར་བུ་འདོད་འབྱིན་སྡོང་པོ་དང༌། །ལམ་གོལ་དོང་བ་རྣམས་ལ་ལམ་ 
སྟོན་འགྱུར། །འཇིག་རྟེན་ཀུན་ནས་མི་རིང་ཤེས་གྱུར་ཀྱང༌། །སེམས་ཅན་ལས་ཀྱི་ཚུལ་རྣམས་མི་ 
ཤེས་པ། །དེ་དག་ཀུན་ལ་རྨོས་ཆོས་ཚོང་ཐབས་དང༌། །སྣ་ཚོགས་བཟོ་རྣམས་འཇིག་རྟེན་རྗོད་པར་ 
བྱེད། །འཚེ་མེད་གནོད་པ་མེད་པའི་སྦྱོར་བ་གང་། །སེམས་ཅན་བདེ་བྱེད་མཁས་པས་རབ་བསྔགས་ 
པ༑ ༑རིགས་སྟོབས་སྨན་དང་བསྟན་བཅོས་སྣ་ཚོགས་ཀུན། །དྲང་སྲོང་དེ་དག་རྣམས་ཀྱིས་རབ་ཏུ་ 
བརྗོད། །གང་ལ་ལྟར་བཅས་འཇིག་རྟེན་མོས་འགྱུར་བ། །དྲང་སྲོང་སྤྱོད་མཆོག་དམ་པ་གང་ཡིན་ 
དང༌། །བརྟུལ་ཞུགས་དཀའ་སྤྱད་དཀའ་ཐུབ་མཆོག་ཀུན་ཀྱང་། །མཁས་པ་དེ་དག་རྣམས་ཀྱིས་ 
རབ་ཏུ་བརྗོད། །དེ་དག་སྤྱོད་ཅན་ཀུན་ཏུ་མུ་སྟེགས་ཅན། །གདུང་བ་གཽ་ཏ་མ་དང་མི་སྨྲར་སྤྱོད། ། 
གཅེར་བུ་གོས་མེད་ལྷུར་ལེན་དགེ་སྦྱོང་ལ། །མུ་སྟེགས་ཅན་གྱི་སློབ་དཔོན་མཁས་པར་སྟོན། །དེ་ 
དག་ཀུན་ཏུ་འཚོ་བའི་ཆོས་འཛིན་དང་། །བླ་ན་ཡོད་དང་བླ་ན་མེད་རྣམས་དང་། །རལ་པ་རིང་ 
དང་གཞོན་ནུའི་བརྟུལ་ཞུགས་ཅན། །དེ་དག་ཏུ་ཡང་སློབ་དཔོན་བགྱུར་བ་ཡིན། །ཉི་མའི་རྗེས་ལྟ་
305

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
དཀའ་ཐུབ་ལྔ་ལྡན་དང༌། །ཁྱི་དང་བ་ལང་བརྟུལ་ཞུགས་རི་དྭགས་སྤྱོད། །གླེའུ་ཅན་དང་མུ་སྟེགས་ 
སུམ་ཅུ་པ། །དེ་དག་ཏུ་ཡང་དེ་དག་སློབ་དཔོན་འགྱུར། །ལྷ་ཡི་ཤེས་ལ་འཇུག་པ་དགའ་རྣམས་ 
དང་། །མུ་སྟེགས་ཉེ་རེག་ཡུལ་དུ་རྒྱུ་རྣམས་སུ། །རྩ་བ་འབྲས་བུ་ཆུ་སྤྱོད་གྱུར་ནས་ཀྱང་། །བསམ་ 
ཡས་ཆོས་ལ་དེ་དག་དམ་པ་མཆོག །ཙོག་པུར་འདུག་དང་གཅིག་པུར་རྒྱུ་བ་དང་། །ཚེར་མ་རྩྭ་ 
དང་ཐལ་བར་ཉལ་བ་དང་། །གང་དག་གཏུན་ཤིང་མལ་ཅན་གནས་པ་དང་། །དེ་དག་ཏུ་ཡང་དེ་ 
དག་སློབ་དཔོན་འགྱུར། ། ཕྱི་རོལ་མུ་སྟེགས་ཅན་རྣམས་ཇི་སྙེད་པ། །དེ་དག་བསམ་པ་མོས་པ་ 
རྟོགས་བྱས་ཤིང་། །བསྙེན་དཀའ་མི་བཟད་དྲག་ཤུལ་དཀའ་ཐུབ་ཀྱིས། །མུ་སྟེགས་ཅན་གྱི་སྡུག་ 
བསྔལ་སྤང་བར་འདུལ། །འཇིག་རྟེན་ལྟ་བས་འཁྲུགས་པ་ཤེས་བྱས་ནས། །ལྟ་བ་ངན་པར་གནས་ 
པའི་མུ་སྟེགས་ཅན། །ཀུན་ལ་ཕྲ་བའི་གཞི་དང་ཐབས་ཚུལ་གྱིས། །དེ་དག་རྣམས་ལ་བདེན་པ་སྟོན་ 
པར་བྱེད། །ལ་ལར་འགྲོ་ལྡིང་བ་ཡི་སྔགས་ཀྱི་གཞི། །ཤིན་ཏུ་གསང་བའི་གཞི་ཡིས་བདེན་པ་སྟོན། ། 
ལ་ཡི་
ལ་ལ་དག་ལ་གསལ་ཞིང་དྲང་ཚིག་གིས། །ལ་ལ་དག་ལ་ལྷ་ཡི་གསང་ཚིག་གིས། །ལ་ལ་དག་ 
གེ་དབྱེ་ཚིག་དང་། །དོན་ལ་རྣམ་ངེས་རྡོ་རྗེའི་ཚིག་རྣམས་དང༌། །རྒོལ་བ་འདུལ་བ་ཤེས་པའི་ཚིག་ 
རྣམས་དང༌། །བསྟན་བཅོས་ཐུབ་མེད་ཐར་པའི་ཚིག་རྣམས་ཀྱིས། །ལ་ལ་དག་ལ་མི་སྐད་ཚིག་ 
རྣམས་དང༌། །ཀུན་ལ་འཇུག་པའི་ཚིག་ངེས་ཚིག་རྣམས་ཀྱིས། །ལ་ལ་དག་ལ་ལྷ་ཚིག་ངེས་ཚིག་ 
དང་། །ཀླུ་ཡི་ངེས་ཚིག་གནོད་སྦྱིན་ངེས་ཚིག་གིས། །ལ་ལར་སྲིན་པོ་འབྱུང་པོ་ཤ་ཟ་དང༌། །དྲི་ཟ་ 
གྲུལ་བུམ་ལྟོ་འཕྱེ་ཆེ་ཚིག་དང་། །མི་ཅི་ལྷ་མིན་མཁའ་ལྡིང་ཚིག་རྣམས་ཀྱིས། །བདེན་པ་བསྟན་ 
ཅིང་ཐར་པར་འདྲེན་པར་བྱེད། །དེ་དག་བདེན་དང་ངེས་ཚིག་ཚུལ་ཤེས་ཏེ། །ཇི་ལྟར་རྒྱལ་བའི་ 
ཆོས་རྣམས་མ་ལུས་པའི། །ཆོས་ཉིད་བསམ་ཡས་ཚིག་ལམ་ཤེས་པས་སྟོན། །དེ་དག་ཏིང་འཛིན་ 
རྣམ་འཕྲུལ་དེ་འདྲའོ། །ཞེས་པའི་བར་གྱིས་རྒྱ་ཆེར་བསྟན་པ་དང་།
མདོ་གཞན་ལས་ཀྱང་། བདུ་ད་ཀྱི་ལས་རྣམས་ཐུགས་ཆུད་ཀྱང་། །བདུད་ཀྱི་རྗེས་སུ་འཇུག་མཛད་ 
པ༑ ༑ཐབས་ཀྱི་ཕ་རོལ་ཕྱིན་བརྙེས་པས། །དེ་རྣམས་བྱང་ཆུབ་ཀུན་སྟོན་མཛད། །ཡན་ལག་གང་ 
དང་གང་གིས་ནི། །སེམས་ཅན་ཆོས་ལ་དགར་གྱུར་པར། །བྱ་བ་ཐམས་ཅད་སྟོན་པ་ནི། །ཐབས་ 
ཆེན་ལེགས་པར་བསླབ་པ་ཡིན། །དེ་ཡི་བསླབ་པ་མཐའ་ཡས་ཤིང་། །སྤྱོད་ཡུལ་ཡང་ནི་མཐའ་ཡས་
306

༄༄༅། །ཟབ་གཏེར་ཆོས་ཀྱི་མཛོད་ཁང་།
ལ༑ ༑ཡེ་ཤེས་ཕུན་ཚོགས་མཐའ་ཡས་པས། །སེམས་ཅན་མཐའ་ཡས་གྲོལ་མཛད་པའོ། །དེ་ཡི 
མངོན་མཐའ་བསྐལ་པའམ། །བྱེ་བའམ་ནི་བྱེ་བ་བརྒྱར། །སངས་རྒྱས་རྣམས་ཀྱིས་གསུངས་ན་ཡང་། ། 
ཚིག་གིས་ལེགས་པར་བརྗོད་མི་ནུས། །གང་ཞིག་ཤེས་རབ་དམན་པ་ཡི། །སེམས་ཅན་དམན་པ་མ་ 
གཏོགས་པ། །མཁས་པས་ཆོས་འདི་ཐོས་ན་ནི། །སུ་ཞིག་བྱང་ཆུབ་འཚོལ་མི་བྱེད། །ཅེས་དང་། 
འཇིག་རྟེན་མཐུན་འཇུག་གི་ལེའུ་ལས། བརྒྱ་བྱིན་ཚངས་པའི་ཆ་བྱད་དང༌། །ལ་ལར་བདུད་ཀྱི་ཆ་ 
བྱད་ཀྱིས། །འཇིག་རྟེན་ན་ནི་དོན་མཛད་དེ། །སེམས་ཅན་རྣམས་ཀྱིས་ག་ལ་རྟོགས། །ཞེས་དང་།
བྱང་ཆུབ་སེམས་དཔའ་རྡོ་རྗེ་ཆོས་ཀྱིས་མཛད་པའི་བདེ་འདུས་ཀྱི་ཐུགས་རྗེ་དཔྱང་ཐག་གནས་ཀྱི་
ལུང་ལས། ཐུགས་རྗེའི་འཇུག་པ་སྣ་ཚོགས་པས། །ཇི་ལྟར་འོས་པས་འདུལ་མཛད་དེ། །ཕྱི་རོལ་ 
བྱེད་པའི་སྡེ་རྣམས་ལ། །དེ་དང་དེར་སྣང་སྟོན་པས་གསུངས། །ཞེས་དང༌། རྒྱལ་ཚབ་ས་བཅུའི་ 
དབང་ཕྱུག་གིས་ཀྱང་། འཇིག་རྟེན་ཞི་བའི་ལམ་དུ་འཇུག་པ་དང༌། །རབ་ཏུ་སྨིན་དང་ལུང་སྟོན་ 
རྒྱུ་ཡི་གཟུགས། །གང་ཡིན་དེ་ལ་འདིར་ནི་རྟག་གནས་ཏེ། །ནམ་མཁའི་ཁམས་སུ་གཟུགས་ཀྱི་ 
ཁམས་བཞིན་ནོ། །ཞེས་དང་། གདུ་ལ་བྱའི་ཁམས་དང་འདུལ་བའི་ཐབས་དང་ནི། །གདུལ་བྱའི་ 
ཁམས་ཀྱི་འདུལ་བའི་བྱ་བ་དང་། །དེ་ཡི་ཡུལ་དུ་དུས་སུ་གཤེགས་པ་ལ། །ཁྱབ་བདག་རྟག་ཏུ་ལྷུན་ 
གྱིས་གྲུབ་པར་འཇུག །
ཅེས་དང་། བྱང་ཆུབ་སེམས་དཔའི་ཚུལ་འདི་ནི། །རྗེས་ཐོབ་དེ་བཞིན་གཤེགས་རྣམས་དང༌། ། 
སེམས་ཅན་ཡོངས་སུ་སྒྲོལ་བ་ལ། །འཇིག་རྟེན་ན་ནི་མཉམ་པ་ཉིད། །ཅེས་དང་། སློབ་དཔོན་སངས་ 
རྒྱས་གསང་བས་མཛད་པའི་སྒྱུ་འཕྲུལ་ལམ་གྱི་རིམ་པ་ལས། ལྷུན་གྲུབ་རིག་འཛིན་སར་བཞུགས་ 
ནས། །ཞིང་ཁམས་ཐུག་པ་མེད་པ་དག །འདུལ་ཕྱིར་སྤྲུལ་སྐུ་མཛད་པའང་སྟོན། །སྲིད་གསུམ་འགྲོ་ 
བ་བསམ་ཡས་སུ། །ཐུགས་རྗེས་སྤྲུལ་པ་བསམ་མི་ཁྱབ། །དོན་དང་མཐུན་པ་འབའ་ཞིག་སྟོན། །མི་ 
མཐུན་ཞགས་པས་འཁོར་བ་གཅོད། །ལ་ལར་ལྷུམས་ཞུགས་བལྟམས་པ་དང༌། །ལ་ལར་རབ་བྱུང་ 
དཀའ་ཐུབ་མཛད། །ལ་ལར་ཁབ་དང་རྒྱལ་སྲིད་དང༌། །ཆོས་སྟོན་མྱ་ངན་འདའ་སོགས་སྟོན། ། 
རེས་འགའ་ཞི་ལ་རེས་འགའ་དྲག །གཡེམ་ལ་གཡེམ་སྟོན་སྡང་ལ་སྡང༌། །དྲེགས་ལ་རི་དང་མུན་ལ་ 
མུན། །རླུང་ལའང་དེ་བཞིན་མཐུན་མི་མཐུན། །རྒྱ་མཚོ་ལྟ་བུ་ཐབས་སྤྱོད་དང་། །ཕྲིན་ལས་དེ་
307

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
བཞིན་པ་ཡིས་དཀྲོལ། །གསང་བའི་ཏནྟྲ་སྟོན་པ་དང༌། །དེ་བཞིན་བསྡུ་བའང་མཛད་པ་དང་། ། 
དམན་ལུས་བསོད་ནམས་ལྡན་གནས་སུ། །སྣ་ཚོགས་ལུས་ཅན་རིགས་ལ་བསྐོར། །མངོན་ཤེས་དྲུག་ 
ལྡན་ཚད་མེད་དཔགས། །ཀུན་མཁྱེན་ཡེ་ཤེས་མངའ་བའི་ཕྱིར། །ཡུལ་ལ་ཚད་མེད་རྒྱལ་བ་ཉིད། ། 
ཇི་ལྟར་མེ་ལོང་ལྟ་བུའི་ཚུལ། །མི་མཐུན་མཚན་མ་གཞོམ་པའི་ཕྱིར། །རྡོ་རྗེ་ལྟ་བུའི་ཏིང་འཛིན་ 
གྱིས། །བདག་རྟོག་མཚན་མ་ཀུན་བཅོམ་ནས། །རྡོ་རྗེའི་དབྱིངས་སུ་ཐིམ་པར་བྱེད། །ཅེས་གསུངས།
དེ་ཙམ་དུའང་མ་ཟད་ཨོ་རྒྱན་སངས་རྒྱས་གཉིས་པ་ནི་ངེས་པའི་དོན་དྲང་པོར་འཆད་པའི་དབང་ 
དུ་བྱས་ན་དུས་གསུམ་གྱི་སངས་རྒྱས་བཅོམ་ལྡན་འདས་རྣམས་ཀྱི་སྐུ་རྣམ་པ་ཐམས་ཅད་པ་འབྲས་
བུ་གསང་སྔགས་རྡོ་རྗེ་ཐེག་པའི་ཆོས་ཀྱི་འཁོར་ལོ་ནམ་བསྐོར་བ་ན། དེའི་ཚེ་འཆད་པའི་སྐྱེས་བུ་
དང་དཀྱིལ་འཁོར་གྱི་གཙོ་བོར་སྣང་བར་མཛད་པའི་རིགས་ཐམས་ཅད་ཀྱི་ཁྱབ་བདག་རྡོ་རྗེ་འཆང་
ཆེན་པོ་ཉིད་ཡིན་ལ། དེའི་སྐུ་གསུང་ཐུགས་ཀྱི་སྒྱུ་འཕྲུལ་གྱི་བཀོད་པ་ནི་བསམ་གྱིས་མི་ཁྱབ་ཅིང་ 
མཐའ་ཡས་པས་ན་ཕྱོགས་གཅིག་ཏུ་ཚད་བཟུང་དུ་མེད་པའི་རྣམ་པར་ཐར་པའི་སྒོ་ཡང་མི་འདྲ་
བ་དཔག་ཏུ་མེད་པ་ཡིན་ཏེ།
པདྨ་བཀའ་ཡི་ཐང་ཡིག་ལས། བདེན་པ་རང་བྱུང་སངས་རྒྱས་སྐུ་ལྔ་འཆང༔ སྣ་ཚོགས་ཐབས་ 
ཀྱིས་སེམས་ཅན་བདེ་ལ་བཀོདཿ གདུལ་བྱའི་བསམ་པ་ཡོངས་སུ་རྫོགས་མཛད་པའི༔ སྐྱེ་འཆི་མི་ 
མངའ་རྡོ་རྗེའི་སྐུ་ལ་འདུདཿ ཅེས་རྣམ་ཐར་མདོར་བསྟན་གྱིས་མཆོད་བརྗོད་མཛད་པ་དང་། རྣམ་ 
ཐར་སྟོང་ཕྲག་བཅུ་དང་བརྒྱ་ཕྲག་དགུ མ་འོངས་དམ་ལྡན་དོན་དུ་བཀོད་ནས་སྦས༔ ཞེས་ 
གསུངས་པ་ལྟར་ལས། རེ་ཞིག་འཛམ་གླིང་འདིའི་དབང་དུ་བྱས་ནའང་འཕགས་བོད་ཀྱི་ལོ་རྒྱུས་ 
དང་། བཀའ་གཏེར་གྱི་ཆོས་འབྱུང་ཐང་ཡིག་རྣམས་སུ་སྐུ་མངལ་ལས་སྐྱེས་པ་དང༌། བརྫུས་ཏེ་ 
འཁྲུངས་པ་དང་། ཐོག་བབས་ཀྱི་ཚུལ་དུ་བྱོན་པ་དང་། བོད་ཀྱི་ཡུལ་འདིར་ཡང་བཞུགས་ཡུན་ 
རིང་ཐུང་དང་མཛད་པ་རྒྱས་བསྡུས་ཀྱི་ཁྱད་པར། སྲིན་པོ་འདུལ་དུ་བྱོན་པའི་གནས་དུས་སོགས་
ཀྱང་འདྲ་མིན་དུ་མ་འབྱུང་བ་ནི་གདུལ་བྱའི་དབང་གིས་ཡིན་པས་ཐམས་ཅད་འགལ་བར་མི་བསམ་ 
སྟེ༑ ཏིང་འཛིན་རྒྱལ་པོ་ལས། སྐྲ་གཅིག་ཁྱོན་ལ་སངས་རྒྱས་མང་པོ་ནི། །གངྒཱའི་ཀླུང་གི་བྱེ་མ་ཅི་ 
ཡོད་སྙེད། །རྒྱལ་བ་དེ་དག་ཞིང་ཡང་དེ་སྙེད་དེ། །དེ་དག་མཚན་ཉིད་མི་འདྲ་སྐལ་མི་མཉམ། །སྐྲ་
308

༄༅། །ཟབ་གཏེར་ཆོས་ཀྱི་མཛོད་ཁང་།
ཡི་ཁྱོན་ལ་འགྲོ་བ་ལྔ་རྣམས་ཏེ། །སེམས་ཅན་དམྱལ་དང་དུད་འགྲོར་འགྲོ་བ་དང༌། །གཤིན་རྗེའི་ 
འཇིག་རྟེན་ལྷ་དང་མི་རྣམས་ཞུགས། །འདྲེས་པར་གྱུར་ཅིང་གནོད་པར་འགྱུར་བའང་མེད། །དེ་ཡི་ 
གནས་སུ་མཚོ་དང་རྒྱ་མཚོར་བཅས། །ཆུ་ཀླུང་དེ་བཞིན་མཚེའུ་དང་ལྟེང་ཀ་རྣམས། །འདྲེས་པ་ 
མེད་ཅིང་གནོད་པར་མི་འགྱུར་ཏེ། །དེ་ལྟར་རྒྱལ་བའི་ཆོས་ནི་བསམ་མི་ཁྱབ། །དེ་ཡི་གནས་སུ་རི་ 
བོ་དུ་མ་སྟེ། །འཁོར་ཡུག་དང་ནི་ལྷུན་པོ་རབ་ལྷུན་དང་། བཏང་བཟུང་དང་ནི་བཏང་བཟུང་ཆེན་ 
པོ་དང་། །འབིགས་བྱེད་བྱ་རྒོད་ཕུང་པོ་གངས་ཀྱི་རི། །གནས་དེར་སེམས་ཅན་དམྱལ་བ་མི་བཟད་ 
པ༑ ༑ཚ་དང་རབ་ཏུ་ཚ་བ་ཉམས་མི་དགའ། །དེ་ན་སེམས་ཅན་དམྱལ་སྐྱེས་ཚོར་བ་ཡི། །སྡུག་ 
བསྔལ་དེ་དག་རྗེས་སུ་མྱོང་བར་བྱེད། །དེ་ཡི་གནས་ན་ལྷ་ཡི་གཞལ་མེད་ཁང་། །དེ་དག་དཔག་ 
ཚད་བཅུ་གཉིས་དབྱངས་དགའ་བ། །ལྷ་རྣམས་སྟོང་ཕྲག་མང་པོ་དེ་དག་ཀྱང་། །ལྷ་ཡི་དགའ་བ་ 
ཤིན་ཏུ་བདེ་བ་མྱོང་། །དེ་ཡི་གནས་སུ་སངས་རྒྱས་རྣམས་སྐྱེ་ཞིང༌། །འཇིག་རྟེན་རིག་པའི་བསྟན་ 
པ་འབར་བ་སྣང༌། །གང་གིས་རྣམ་དག་སྤྱོད་པ་མ་སྦྱངས་པ། །ཡེ་ཤེས་བྲལ་བ་དག་གིས་དེ་མི་ 
མཐོང་། །དེ་ཡི་གནས་ཉིད་ན་ཡང་ཆོས་ནུབ་ཅིང་། །འདྲེན་པ་མྱ་ངན་འདས་པའི་སྒྲ་ཡང་ཐོས། ། 
དེ་ཡི་གནས་ཉིད་ལ་ཡང་ལ་ལ་ཡིས། འདྲེན་པ་བཞུགས་ཏེ་ཆོས་ཀྱང་སྟོན་ཅེས་ཐོས། །དེ་ཡི་གནས་ 
ཉིད་ན་ཡང་ལ་ལ་དག །ཚེ་ཚད་ལོ་ནི་བསམ་ཡས་བཞུགས་སྙམ་འཛིན། །དེ་ཡི་གནས་ནའང་འཆི་ 
བའི་དུས་བྱེད་ཅིང་། །རིང་དུ་མི་འཚོ་ཞེས་ནི་སྒྲ་ཡང་ཐོས། །གནས་དེར་ལ་ལ་འདི་སྙམ་འདུ་ཤེས་ 
ཏེ༑ ༑ཡིད་ཀྱི་འདུ་ཤེས་དང་ནི་འཛིན་པ་ཡིས། །བདེ་གཤེགས་མཐོང་མཆོད་སངས་རྒྱས་མཉེས་ 
བྱས་སྙམ། །སྐྱེས་པ་མེད་ཅིང་མཆོད་པ་བྱས་པའང་མེད། །མི་དག་བདག་གི་ཁྱིམ་ན་རྨི་ལམ་ 
བཞིན། །འདོད་པའི་ཡོན་ཏན་དག་ལ་དགའ་མྱོང་ནས། །ཕྱིར་སད་ནས་ཀྱང་དེ་ཡིས་གདོད་མ་ 
མཐོང་། །དེ་ནི་རྨི་ལམ་ཡིན་པར་དེ་ཡིས་ཤེས། །དེ་བཞིན་མཐོང་ཐོས་རིག་དང་བྱེ་བྲག་ཕྱེད། །འདི་ 
དག་ཐམས་ཅད་མི་བདེན་རྨི་ལམ་བཞིན། །གང་གིས་ཏིང་འཛིན་འདི་ཡང་ཐོབ་གྱུར་པ། །དེས་ནི་ 
ཆོས་ཀྱི་རང་བཞིན་འདི་དག་ཤེས། །ཞེས་དང༌། ཕལ་ཆེན་བཟང་པོ་དཔལ་གྱི་ལེའུ་ལས། རྣམ་ 
ཐར་བརྒྱད་ཀྱི་དབང་ལ་གནས་པ་ཡི། །ཉན་ཐོས་གཅིག་ཏུ་གྱུར་ནས་མང་པོར་འགྱུར། །མང་པོར་ 
གྱུར་ནས་ཕྱིར་ཡང་གཅིག་གྱུར་ཏེ། །མཁའ་ལ་བསམ་གཏན་འཆའ་ཞིང་འབར་བར་བྱེད། །སྨད་
309

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ནས་མེ་འབར་སྟོད་ནས་ཆུ་ཡི་རྒྱུན།།སྟོད་ནས་མེ་འབར་སྨད་ནས་ཆུ་ཡི་རྒྱུན། །འགྲོ་དང་འགྲེང་ 
དང་ཉལ་དང་འདུག་པ་དང་། །ལུས་འཕྲུལ་སྐད་ཅིག་གཅིག་ལ་བསམ་མི་ཁྱབ། །དེ་ནི་སྙིང་རྗེ་ཆེ་ 
དང་མི་ལྡན་ཞིང་། །བྱང་ཆུབ་མི་འཚོལ་འཇིག་རྟེན་ཡལ་འདོར་ཡང༌། །ལུས་ཀྱི་རྣམ་འཕྲུལ་བསམ་ 
ཡས་སྟོན་བྱེད་ན། །འཇིག་རྟེན་ཕན་འདོད་ཅི་ཕྱིར་སྟོན་མི་བྱེད། །
ཅེས་པ་ནས། རིག་སྔགས་ཚུལ་མཁས་སྒྱུ་མའི་མཁན་པོ་ནི། །སྣ་ཚོགས་གཟུགས་མང་མཐའ་ཡས་ 
སྟོན་པར་བྱེད། །ཉིན་མཚན་ཡུད་དང་ཟླ་བ་ལོ་བརྒྱ་དང་། །ཁྱིམ་བཟང་རྒྱས་པ་ཤིན་ཏུ་མཛེས་པ་ 
སྟོན། །འདོད་ཆགས་སྡང་ལྡན་སྒྱུ་མའི་མཁན་པོ་ཡང་། །སྒྱུ་མའི་འཕྲུལ་གྱིས་འཇིག་རྟེན་མགུ་བྱེད་ 
ན༑ ༑བསམ་གཏན་མངོན་ཤེས་རྣམ་ཐར་རབ་བསླབས་པ། །སྤྱོད་ཚུལ་མཁས་རྣམས་ཇི་ལྟར་མགུ་ 
མི་བྱེད། །ཅེས་དང༌། དེ་ལྟར་སྤྲིན་བཀོད་བསམ་གྱིས་མི་ཁྱབ་དང༌། །གློག་འབྱིན་འབྲུག་སྒྲོགས་ 
དགོད་པའི་ཆར་འབེབས་ཀྱང་། །གནས་རྣམས་མི་གཡོ་རྣམ་པར་རྟོག་པ་མེད། །ཀླུ་ཡི་རྣམ་འཕྲུལ་ 
དེ་ལྟར་བསམ་མི་ཁྱབ། །རྒྱ་མཚོའི་ཆུ་ན་གནས་པ་དེ་ལྟར་ཡང་། །ཀླུ་ཡི་རྣམ་འཕྲུལ་བསམ་ཡས་ 
སྟོན་བྱེད་ན། །ཆོས་ཀྱི་རྒྱ་མཚོར་ཞུགས་པའི་ཡོན་ཏན་ཕྱུག །རྣམ་འཕྲུལ་བསམ་ལས་ཅི་ཕྱིར་སྟོན་ 
མི་བྱེད། །བག་ཙམ་སྨོས་པའི་དཔེ་ཚུལ་འདི་དག་གིས། །སྐྱེས་ཆེན་དེ་དག་རྣམས་ཀྱི་བརྗོད་པ་ 
བྱས། །དཔའ་བོ་དེ་དག་དཔེ་རྣམས་ཀུན་དང་བྲལ། །དེ་དག་དེ་འདྲའི་རྣམ་ཐར་དབང་བསྒྱུར་རོ། ། 
ཞེས་པའི་བར་གྱིས་རྒྱ་ཆེར་བསྟན་པ་དང་། གུ་རུ་ཉིད་ཀྱི་རྡོ་རྗེའི་གསུངས་ལས་ཀྱང་། མདོར་ན་ 
གདུལ་བྱའི་གང་ཟག་དང འདུལ་བྱེད་སྟོན་པ་འདུལ་ཐབས་སོགསཿ འདོད་དགུར་བསྒྱུར་བའི་ 
ཆོ་འཕྲུལ་གྱིས༔ འགྲོ་འདུལ་ཕྲིན་ལས་བསམ་མི་ཁྱབ༔ ཅེས་ཞལ་གྱིས་བཞེས་པ་སྟེ། དཔེར་ན་རྒྱ་ 
ཆེ་རོལ་པ་དང་། ལུང་གི་གཞི་ལས་ཐུབ་དབང་མངོན་པར་སངས་རྒྱས་ནས་ཞག་བདུན་ཕྲག་བདུན་ལ་ 
ཆོས་མ་གསུངས་པ་དང་། སངས་རྒྱས་ཕལ་པོ་ཆེ་དང༌། ས་བཅུ་པའི་མདོ་ལས་ཞག་བདུན་ཕྲག་ 
གཉིས་པ་ལ་གཞན་འཕྲུལ་དབང་བྱེད་ཀྱི་གནས་སུ་མདོ་སྡེ་ས་བཅུ་པ་གསུངས་པར་བསྟན་པ་གཉིས་
མི་འགལ་བ་ནི་རྟེན་ཅིང་འབྲེལ་བར་འབྱུང་བ་དང་། གདུལ་བྱའི་དབང་གིས་ཡིན་ནོ་ཞེས་སློབ་དཔོན་
དབྱིག་གཉེན་དང་ཉི་མ་གྲུབ་གཉིས་ཀྱིས་ས་བཅུ་པའི་འགྲེལ་པ་དང་འགྲེལ་བཤད་ལས་གསུངས་ 
པས་མཚོན་ཏེ། ཞིབ་པར་ཐེག་པ་ཆེ་ཆུང་གི་མདོ་སྡེ་སྐྱེས་རབས་སོགས་སུ་བལྟས་པས་ཤེས་པར་
310

༄༅། །ཟབ་གཏེར་ཆོས་ཀྱི་མཛོད་ཁང་།
འགྱུར་ཏེ། ཉིད་ཀྱི་རྡོ་རྗེའི་གསུངས་ལས། ཤཱཀྱ་ཐུབ་པའི་རྒྱལ་ཚབ་ང་ཡིན་པས༔ ཆོས་ལུགས་པདྨ་ 
ང་ཡི་ལུགས་ལྟར་གྱིས༔ ང་ཡི་རྣམ་ཐར་མདོ་སྡེ་རྣམས་སུ་ལྟོས
ཞེས་གདམས་པར་མཛད་པ་ཡིན་ལ། དོན་འདི་ནི་འཕགས་པའི་སྤྱོད་ཡུལ་ལས་ཕལ་གྱིས་བསམ་ 
བྱ་མ་ཡིན་ཞིང་། གལ་ཏེ་བསམས་ན་བྱིས་པ་རྣམ་པར་འཁྱམས་པར་འགྱུར་བས་ན་བསམ་མི་ཁྱབ་ 
པའི་སྒྲས་བསྟན་པ་སྟེ། རྒྱུ་མཚན་དེས་ན་ཨོ་རྒྱན་དུས་གསུམ་མཁྱེན་པས་ཀྱང༌། གང་འདུལ་སྒྱུ་ 
འཕྲུལ་དྲྭ་བའི་བཀོད་པ་ཆོས་ཀྱི་དབྱིངས་དང་ནམ་མཁའི་མཐའ་ཀླས་པར་སྲིད་པ་ཇི་སྲིད་པར་
སྟོན་པར་མཛད་པ་ལས། བྱེ་བྲག་མི་མཇེད་ཀྱི་ཞིང་ད་ལྟའི་སངས་རྒྱས་ཤཱཀྱ་ཐུབ་པའི་བསྟན་པ་ 
འདི་ལའང་། གུ་རུ་སྤྲུལ་པའི་མཚན་བརྒྱད། ཐོད་ཕྲེང་སྡེ་ལྔ། འཕྲུལ་ཚན་ཉེར་ལྔ་སོགས་རྣམ་ 
འཕྲུལ་ཚད་མེད་ཡོངས་ལ་གྲགས་པ་ལྟར་ལས། ཕྱོགས་གཅིག་གདུལ་བྱའི་སྣང་ངོར། གཏེར་ཆེན་ 
གུ་རུ་ཆོས་ཀྱི་དབང་ཕྱུག་གི་གཏེར་བྱོན་བཀའ་རྩིས་ལས། རྡོ་རྗེ་གདན་ལ་མཉམ་བཞག་གནས་ 
པའི་ཚེ སྤྱན་རས་གཟིགས་ཀྱིས་རབ་བསྐུལ་བོད་མཆིས་ཀྱང༔ བོན་གྱིས་དབང་བསྒྱུར་དམ་ཆོས་ 
སྤེལ་དཀའ་ནས༔ གཤེན་ལྷ་འོད་དཀར་ཞེས་བྱར་སྐུར་སྤྲུལ་ཏེ བོད་རྒྱལ་ཐོ་ཐོ་རི་ལ་བཀའ་ 
རྟགས་བསྩལ༔ ཆོས་ཕྱོགས་མོས་བསྒྱུར་དགེ་སྡིག་ངོ་ཤེས་ཤིངཿ གཤེན་རབ་རྣམས་ཀྱང་དཀར་ 
ཆོས་བོན་བློར་བསྒྱུར༔ ཞེས་ཐོག་མར་བོད་དུ་ཆོས་ཀྱི་དབུ་བརྙེས་ཚུལ་དང༌། ཁྱད་པར་གཏེར་ 
ཆེན་ཀློང་གསལ་སྙིང་པོའི་གཏེར་བྱོན་བཀའ་ཡི་ཐང་ཡིག་ལས། དེ་ནས་ཞང་ཞུང་གི་ཡུལ་དུ་བྱོན་ 
པར་དགོངས་ནས་གཟིགས་པ་ནཿ བོན་གྱིས་འདུལ་བ་ཁོ་ནར་གཟིགས་ཏེ༔ དེར་སོང་སྟེ་རང་ 
མདངས་ཀྱི་འཁོར་དང་བཅས་པས་འདི་སྐད་དོ༔ ཀྱེ་རིགས་ཀྱི་བུ་རྣམས་ཤེས་པར་གྱིས་ཤིག༔ 
ཡི་ཡབ་ནི་དྲན་པ་ཡེ་ཤེས་ཀྱི་ནམ་མཁའ་འོ༔ མ་ནི་ཡུམ་འོད་ལྡན་འབར་མ་ཡིན་ནོ༔ གཅེན་ནི་ཚེ་ 
དབང་རིག་འཛིན་ཡིན་ནོ༔ ང་བོན་ཉིད་མི་འགྱུར་པའི་དབྱིངས་ལས་རང་བྱུང་ངོ་ 
ཞེས་རྟག་པ་དང་ཆད་པའི་མཐའ་ལ་མི་གནས་པའི་བོན་གྱི་གདམས་པ་གྲངས་ལས་འདས་པའི་སྒོ་
ཕྱེས་ཏེ༔ ཚོམ་བུ་འབུམ་ཕྲག་བཅོ་བརྒྱད་གྲོལ་ལོ འབྱུང་འགྱུར་གྱི་གྲངས་ལ་མཐའ་དང་མུ་མེད་ 
དོ༔ ཞེས་གསུངས་པ་ལྟར་སྐུ་ཡི་བཀོད་པ་གཅིག་དེ་ལྟར་སྟོན་པར་མཛད་པ་ནི་གདུལ་དཀའི་འགྲོ་ 
བ་རྗེས་སུ་འཛིན་པའི་ཐབས་མཁས་ཀྱི་ཕྲིན་ལས་འཇུག་པའི་སྒོ་ངོ་མཚར་རྨད་དུ་བྱུང་བའི་གསང་བ་
311

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས
ཟབ་མོ་སྟེ། འཇིག་རྟེན་མཐུན་འཇུག་གི་མདོ་ལས། གལ་ཏེ་འཇིག་རྟེན་རྣམ་འདྲེན་རྣམས། །འཇིག་ 
རྟེན་མཐུན་པར་མི་འཇུག་ན། །སངས་རྒྱས་ཆོས་ཉིད་གང་ཡིན་དང༌། །སངས་རྒྱས་སུས་ཀྱང་ཤེས་ 
མི་འགྱུར། །འཇིག་རྟེན་ཀུན་ལ་ཕན་བཞེད་པ། །སྐྱོབ་པ་རྫུ་འཕྲུལ་ལྡན་པ་པོ། །རང་བྱུང་སྡིག་པ་མི་ 
མངའ་བ། །དེ་དག་གཡོ་བ་བསམ་མི་ཁྱབ། །བདེ་བར་གཤེགས་པ་རྣམས་ཀྱི་སྐུ། །འཁྲིག་པ་ལས་ནི་ 
བྱུང་མིན་ལ། །ཡབ་དང་ཡུམ་ཡང་སྟོན་མཛད་པ། །འདི་ནི་འཇིག་རྟེན་མཐུན་འཇུག་ཡིན། །དེ་ 
བཞིན་གཤེགས་པ་ཆོས་སྐུ་སྟེ། །གཅིག་ཅི་འདྲ་བར་དེ་བཞིན་ཀུན། །འོན་ཀྱང་ཐ་དད་སྟོན་མཛད་ 
པ༑ ༑འདི་ནི་འཇིག་རྟེན་མཐུན་འཇུག་ཡིན། །མི་སྐྱེ་བ་ལ་གཅིག་པའམ། །མང་པོ་ཡོད་པ་མ་ཡིན་ 
ཡང༌། །སྣ་ཚོགས་རིམ་པ་སྟོན་མཛད་པ། །འདི་ནི་འཇིག་རྟེན་མཐུན་འཇུག་ཡིན། །དེ་དག་ཐ་དད་ 
སྐུ་མེད་ཀྱང་། །སངས་རྒྱས་ཞིང་རྣམས་དཔག་མེད་དུ། །སྐུ་ལུས་དག་ནི་སྤྲུལ་མཛད་པ། །འདི་ནི་ 
འཇིག་རྟེན་མཐུན་འཇུག་ཡིན། །སྟོང་གསུམ་བྱེ་བ་བརྒྱ་བགྲང་བ། །སངས་རྒྱས་ཞིང་དུ་བརྗོད་བྱ་ 
བ༑ ༑དེར་ནི་སྐྱེ་བ་སྟོན་མཛད་པ། །འདི་ནི་འཇིག་རྟེན་མཐུན་འཇུག་ཡིན། །གང་དུ་སེམས་ཅན་ 
འདུལ་ཡོད་པར། །སྣང་བ་དེར་ནི་འདྲེན་པ་རྣམས། །དེ་དག་སྤྱོད་པ་སྟོན་མཛད་པ། །འདི་ནི་ 
འཇིག་རྟེན་མཐུན་འཇུག་ཡིན། །རྫོགས་པའི་སངས་རྒྱས་གཅིག་ཡིན་ཀྱང་། །སེམས་ཅན་ཡོངས་སུ་ 
སྨིན་བྱའི་ཕྱིར། །འབྱུང་བ་དག་ནི་བསམ་མི་ཁྱབ། །འདི་ནི་འཇིག་རྟེན་མཐུན་འཇུག་ཡིན། ། 
ཞེས་གསུངས་པ་དང་། ཕལ་ཆེན་ལས། རྡུལ་རྣམས་རེ་རེའི་སྟེང་ནས་ཀྱང་། །ཆོས་ཀྱི་དབྱིངས་ 
ཀྱི་ཕྱོགས་ཚུལ་གྱིས། །སངས་རྒྱས་ཞིང་རྣམས་ཀུན་བཀང་ཞིང༌། །སངས་རྒྱས་རྣམ་འཕྲུལ་སྟོན་པར་ 
བྱེད། །ཅེས་དང་། ཡང་དག་སངས་རྒྱས་དོན་གཅིག་སྟེ། །འདྲེན་པ་ཐམས་ཅད་དོན་གཅིག་ཀྱང་། ། 
ཚད་མེད་གཞན་དང་གཞན་དག་ཏུ། །ཕྱོགས་བཅུ་ཀུན་ནས་རབ་ཏུ་སྣང་། །ཞེས་གསུངས། ཚུལ་ 
ཇི་ལྟ་བུ་སྙམ་ན། དཔེར་ན་བདག་ཅག་གི་སྟོན་པའང་དགོས་པའི་དབང་གིས་དྲི་ཟ་རབ་དགའ་ 
འདུལ་ཕྱིར་དྲི་ཟ་པི་ཝཾ་ལེན་པར་སྤྲུལ་པ་དང་། རྒྱལ་པོ་ཀ་པི་ལ་འདུལ་བའི་ཕྱིར་དུ་འཁོར་ལོས་ 
སྒྱུར་བའི་ཚུལ་བསྟན་པ་དང་། གནོད་སྦྱིན་འབྲོག་གནས་འདུལ་བའི་ཕྱིར་དེ་ལས་ཀྱང་འཇིགས་ 
པའི་ ་སྐུར་བསྟན་པ་སོགས་མདོ་ལས་གསུངས་པ་དང་། མདོ་ཟ་མ་ཏོག་ལས། འཕགས་པ་སྤྱན་རས་ 
གཟིགས་ཉིད་ཕྱི་རོལ་པ་འདུལ་བའི་ཕྱིར། སརྦ་ཛྙཱ་ཞེས་པའི་ཏིང་ངེ་འཛིན་ལ་བཞུགས་ནས། མིག་
312

༄༅། །ཟབ་གཏེར་ཆོས་ཀྱི་མཛོད་ཁང་།
ལས་ཉི་ཟླ། དཔྲལ་པ་ནས་དབང་ཕྱུག ཕྲག་པ་ནས་ཚངས་པ། སྙིང་ལས་མཐུ་བོ་ཆེ། མཆེ་བ་ལས་ 
ལྷ་མོ་དབྱངས་ཅན་མ་སོགས་སྤྲུལ་པར་གསུངས་པ་དང་། མདོ་ཁ་ཅིག་ཏུ་རྗེ་བཙུན་འཇམ་དཔལ་
དབྱངས་ཀྱང་མུ་སྟེགས་བྱེད་རྣམས་འདུལ་བའི་ཕྱིར་དེ་དག་གི་སྤྱོད་པ་དང་ཆ་ལུགས་སུ་སྟོན་པར་
མཛད་པར་གསུངས་པ་བཞིན་ཏེ། དེ་ལྟར་བསྟན་ཀྱང་པདྨ་ཆུ་ལ་སྐྱེས་ཀྱང་ཆུའི་རྡུལ་ལམ་དེའི་སྐྱོན་
གྱིས་མ་གོས་པ་བཞིན་དུ་འཇིག་རྟེན་རང་མཚན་པའི་ཉེས་པའི་སྐྱོན་གྱིས་གོས་པར་མི་འགྱུར་ཏེ་སྤྲུལ་ 
པ་སྒྱུ་མ་ལྟ་བུ་ཡིན་པའི་ཕྱིར། ཕལ་ཆེན་ལས། ཇི་ལྟར་པདྨོ་ཆུས་མི་ཆགས་པ་བཞིན། །ཉི་ཟླ་ནམ་ 
མཁར་ཐོགས་པ་མེད་ལྟར་སྤྱད། །
ཅེས་དང་། ཀླུ་སྒྲུབ་ཀྱིས་མཛད་པའི་བྱང་ཆུབ་སེམས་ཀྱི་རྣམ་བཤད་ལས། སེམས་ཅན་བསྐྱབ་ 
པའི་བསམ་པ་ནི། །སྲིད་པའི་འདམ་དུ་སྐྱེ་མོད་ཀྱི། །འོན་ཀྱང་འདམ་གྱི་པདྨ་བཞིན། །སྲིད་པའི་ 
སྐྱོན་གྱིས་གོས་པ་མེད། །ཀུན་བཟང་ལ་སོགས་རྒྱལ་སྲས་རྣམས། །སྟོང་ཉིད་ཡེ་ཤེས་མེ་ཡིས་ནི། ། 
ཉོན་མོངས་བུད་ཤིང་བསྲེགས་མོད་ཀྱང༌། །འོན་ཀྱང་ཐུགས་རྗེ་བརྟན་གྱུར་པས། །གཤེགས་དང་ 
བལྟམས་དང་རོལ་པ་དང༌། །ཁབ་ནས་འབྱུང་དང་དཀའ་བ་སྤྱོད། །བྱང་ཆུབ་ཆེ་དང་བདུད་སྡེ་ 
བཅོམ། །ཆོས་ཀྱི་འཁོར་ལོ་བསྐོར་བ་དང༌། །ལྷ་ཡི་ཡུལ་དུ་འཇུག་པ་དང་། །དེ་བཞིན་མྱ་ངན་ 
འདས་པ་ཡིན། །ཐུགས་རྗེའི་དབང་གིས་འཇུག་པ་ནི། །འགྲོ་བའི་མགོན་པོས་སྟོན་པར་མཛད། ། 
ཚངས་དང་དབང་པོ་ཁྱབ་འཇུག་དང༌། །དྲག་པོ་ལ་སོགས་གཟུགས་སྤྲུལ་ནས། །རྟག་ཏུ་ཐུགས་ 
རྗེའི་རོལ་པ་ཡིས། །འགྲོ་བ་འདུལ་བའི་སྦྱོར་བ་མཛད། །ཅེས་གསུངས། འདི་ལྟར་སྟོན་པའི་འཐད་ 
པའང་། རྒྱལ་ཚབ་མ་ཕམ་པས། གཞན་གྱི་དབང་གིས་ངེས་འབྱུང་དང་། །བདག་དང་སེམས་ཅན་ 
མཚུངས་གཟིགས་དང་། །མཛད་པ་ཡོངས་སུ་མ་རྫོགས་ཕྱིར། །འཁོར་བ་སྲིད་དུ་མཛད་མི་འཆད། ། 
ཅེས་གསུངས་པའི་རྒྱུ་མཚན་གསུམ་གྱིས་ཏེ། དེ་ཡང་། མདོ་སྡེ་པད་དཀར་ལས། སྟོན་པ་འོད་མའི་ 
ཚལ་དུ་བཞུགས་པའི་དུས་སུ་སྨིན་མཚམས་ཀྱི་མཛོད་སྤུ་ལས་འོད་ཟེར་ཁ་དོག་སྣ་ལྔ་འཕྲོས་ཏེ་བྱང་
ཕྱོགས་ཁ་བ་ཅན་གྱི་རྒྱལ་ཁམས་ལ་སོང༌། དེར་གཟིགས་ཏེ་ཞལ་འཛུམ་པ་མཛད་པས། བྱང་ཆུབ་ 
སེམས་དཔའ་སྒྲིབ་པ་རྣམ་སེལ་གྱིས་རྒྱུ་རྐྱེན་ཞུས་པ་དང་། བཅོམ་ལྡན་འདས་ཀྱིས་བཀའ་སྩལ་པ།
རིགས་ཀྱི་བུ་དུས་གསུམ་སངས་རྒྱས་གང་གིའང་གདུལ་བྱར་མ་གྱུར་པའི་གནས་འདྲེ་སྲིན་དུ་མས་
313

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
གང་བའི་གནས་མཐའ་འཁོབ་ཁ་བ་ཅན་གྱི་རྒྱལ་ཁམས་དེར་མ་འོངས་པ་ན་དམ་པའི་ཆོས་ཉི་མ་
ཤར་བ་ལྟ་བུ་ཞིག་དར་ཞིང་རྒྱས་པར་འདུག སེམས་ཅན་དེ་རྣམས་ཐར་པ་བྱང་ཆུབ་ཀྱི་ལམ་ལ་ 
འགོད་པར་འགྱུར་རོ། །མཐའ་འཁོབ་ཁ་བ་ཅན་དེ་འདུལ་བའི་གཉེན་པོ་ནི་འཕགས་པ་སྤྱན་རས་ 
གཟིགས་ཡིན་ནོ། །དེ་གང་ཞེ་ན། འཕགས་པ་སྤྱན་རས་གཟིགས་དབང་ཕྱུག་དེས་སྔོན་བྱང་ཆུབ་ 
སྤྱད་པ་སྤྱོད་པའི་ཚེ། སངས་རྒྱས་སྟོང་གི་སྤྱན་སྔར་སྨོན་ལམ་བཏབ་སྟེ། བདག་གིས་དུས་གསུམ་ 
སངས་རྒྱས་གང་གིས་ཀྱང་ཞབས་ཀྱིས་མ་བཅགས་པའི་གནས་མཐའ་འཁོབ་ཁ་བ་ཅན་གྱི་རྒྱལ་ཁམས་ 
ན་ཡོད་པའི་སེམས་ཅན་གདུལ་དཀའ་བ་དེ་རྣམས་ཐར་པ་བྱང་ཆུབ་ཀྱི་ལམ་ལ་འགོད་པར་གྱུར་ 
ཅིག མཐའ་འཁོབ་དེ་ཡང་བདག་གིས་གདུལ་བའི་ཞིང་དུ་གྱུར་ཅིག 
ཅེས་སྨོན་ལམ་བཏབ་པར་གསུངས་པ་བཞིན། འཕགས་པ་སྤྱན་རས་གཟིགས་ཉིད་རང་གི་ཐུགས་
བསྐྱེད་སྨོན་ལམ་བཙན་པོའི་གཞན་དབང་གིས་ཁ་བ་ཅན་གྱི་རྒྱལ་ཁམས་ཀྱི་མི་དང་མི་མིན་གདུལ་ 
བར་དཀའ་བ་མཐའ་དག་འདུལ་བའི་ཕྱིར་ཨོ་རྒྱན་དུས་གསུམ་མཁྱེན་པ་ཉིད་ཀྱི་སྐུར་བཞེངས་པ་ 
ཡིན་ཏེ། རྡོ་རྗེའི་གསུངས་ལས། འོད་དཔག་མེད་ནི་བྱང་སེམས་ཚུལ་བཟུང་བའི འཕགས་པ་ 
ཐུགས་རྗེ་ཆེན་པོའི་ཐུགས་ཀ་ནས༔ པདྨ་བདག་ཉིད་ཧྲཱིཿཡིག་ཚུལ་དུ་སྤྲུལ༔ དེ་ཡང་བྱེ་བ་ས་ཡ་ 
གྲངས་མེད་པ༔ འཇིག་རྟེན་ཀུན་ཏུ་ཆར་བབས་ཚུལ་དུ་འོང༔ རྒྱལ་བའི་མཛད་པ་བསམ་གྱིས་མི་ 
ཁྱབ་པ༔ ཚད་བཟུང་རིས་སུ་བཅད་པར་སུ་ཡིས་ནུས༔ ཞེས་པ་ལྟར་ཡོངས་ལ་གྲགས་ཤིང་གྲུབ་ 
པའི་ཕྱིར་དང་། དེ་བཞིན་གཤེགས་པའི་སྙིང་པོ་བསྟན་པའི་མདོ་ལས། དེ་བཞིན་གཤེགས་པ་ 
རྣམས་བྱུང་ཡང་རུང་། མ་བྱུང་ཡང་རུང་སྟེ་སེམས་ཅན་འདི་དག་ནི་རྟག་ཏུ་དེ་བཞིན་གཤེགས་ 
པའི་སྙིང་པོ་ཅན་ནོ། །ཞེས་དང་། ཕལ་ཆེན་ལས། གང་ལ་དེ་བཞིན་གཤེགས་པའི་ཡེ་ཤེས་མཐའ་ 
དག་རྗེས་སུ་མ་ཞུགས་པའི་སེམས་ཅན་དེ་ནི་སེམས་ཅན་གྱི་རིས་ན་འགའ་ཡང་མེད་དོ། །ཞེས་ 
དང༌། བརྟག་གཉིས་ལས། སེམས་ཅན་རྣམས་ནི་སངས་རྒྱས་ཉིད། །འོན་ཀྱང་གློ་བུར་དྲི་མས་ 
བསྒྲིབས། །དེ་བསལ་ན་ནི་སངས་རྒྱས་དངོས། །ཞེས་དང༌། མདོ་སྡེ་ཀུན་བཏུས་ལས། དེ་བཞིན་ 
ཉིད་ནི་ཐམས་ཅད་ལ། །ཁྱད་པར་མེད་ཕྱིར་དག་གྱུར་པས། །དེ་བཞིན་གཤེགས་ཉིད་དེ་ཡི་ཕྱིར། ། 
འགྲོ་ཀུན་སངས་རྒྱས་སྙིང་པོ་ཅན། །ཞེས་གསུངས་པས་གདུལ་བྱ་བོན་གྱི་རིགས་ཅན་དེ་རྣམས་
314

༄༅། །ཟབ་གཏེར་ཆོས་ཀྱི་མཛོད་ཁང་།
ཀྱང་རང་བཞིན་དག་པའི་ཆོས་ཉིད་དེ་བཞིན་གཤེགས་པའི་སྙིང་པོ་ཅན་དུ་བདག་དང་སེམས་ཅན་ 
མཚུངས་པར་གཟིགས་པས་ཕྲིན་ལས་འཇུག་པ་དོན་ཡོད་པར་མཁྱེན་པའི་ཕྱིར་དང་། ཐབས་ཚུལ་ 
མཚན་སྐུའི་བཀོད་པ་དེ་ལྟར་བསྟན་པས་རྗེས་སུ་མ་བཟུང་ན་གདུལ་བྱ་བོད་ཀྱི་འགྲོ་བ་མཐའ་དག་
འདུལ་བའི་མཛད་པ་ཡོངས་སུ་མ་རྫོགས་པར་འགྱུར་བའི་ཕྱིར་རོ། ། 
དེས་ན་སྔོན་གྱི་དུས་སུ་ཐུགས་ཇི་ལྟ་བསྐྱེད་པ་དང་སྨོན་ལམ་ཇི་ལྟར་བཏབ་པ་བཞིན། གང་
འདུལ་གདུལ་བྱའི་སྐལ་བ་དང་འཚམ་པར་ཞིང་སྐུའི་བཀོད་པ་དེ་དང་འཚམ་པར་སྟོན་པ་ཆོས་ཉིད་ 
དེ༑ ཕལ་ཆེན་ལས། སངས་རྒྱུས་ཐམས་ཅད་སྐུ་གཅིག་སྟེ། །དེ་བཞིན་གཤེགས་པ་ཆོས་ཀྱི་སྐུ། །ཤེས་
རབ་ཐུགས་ཀྱང་གཅིག་པ་སྟེ། །མི་འཇིགས་སྟོབས་ཀྱང་དེ་བཞིན་ནོ། །སྔོན་ཆད་བྱང་ཆུབ་ཞུགས་ 
པའི་ཚེ། །ཇི་ལྟར་ཡོངས་སུ་བསྔོ་མཛད་པ། །འཁོར་དུ་ཆོས་རྣམས་སྟོན་པ་དང༌། །དེ་དག་ཞིང་ 
ཡང་དེ་བཞིན་འགྱུར། །ཞེས་དང་། བྱམས་མགོན་གྱིས། རྒྱལ་སྲས་བརྩོན་འགྲུས་མཆོག་ལ་བརྟེན་ 
པ་དེ། །སེམས་ཅན་ཚོགས་རབ་སྨིན་པར་བྱེད་པ་ན། །ཕ་རོལ་སེམས་དགེ་གཅིག་གི་ཕྱིར་ཡང་ནི། ། 
བསྐལ་པ་བྱེ་བ་སྟོང་དུའང་སྐྱོ་མི་འགྱུར། །ཞེས་དང༌། དེ་ནི་མཆོག་ཚོགས་ནང་དུ་ཏིང་ངེ་འཛིན། ། 
དཔག་མེད་རྣམ་པར་རོལ་པ་ཀུན་སྟོན་ཅིང༌། །བཟོ་དང་སྐྱེ་བ་མཆོག་གི་སྤྲུལ་པ་ཡིས། །སེམས་ 
ཅན་ཀུན་གྱི་དོན་དུ་དུས་ཀུན་གནས། །ཞེས་དང་། བཟང་པོ་དཔལ་གྱི་ལེའུ་ལས། དབང་པོ་ལྷ་ཡི་ 
བུ་མོ་དགུ་བཅུ་གཉིས། །དབང་པོའི་སྤྲུལ་པས་ཀུན་ཀྱང་དགའ་བར་འགྱུར། །གཅིག་ཀྱང་བདག་ 
དང་བརྒྱ་བྱིན་རྩེ་བར་ཤེས། །གཅིག་ལྟར་ལྷ་མོ་ཀུན་ཀྱང་དེ་བཞིན་ནོ། །ལྷ་མོ་ཀུན་དང་དགའ་བར་ 
གནས་སྣང་ཡང༌། །ཆོས་བཟང་འདུ་གནས་ན་ཡང་དེ་བཞིན་འདུག །ལྷ་རྣམས་ཀུན་ལ་ཆོས་རབ་ 
སྟོན་སྣང་ཞིང་། །བརྒྱ་བྱིན་སྐད་ཅིག་གཅིག་ལ་རྣམ་པར་འཕྲུལ། །བརྒྱ་བྱིན་ཆགས་སྡང་གཏི་མུག་ 
ལྡན་པ་ཡང་། །སྤྲུལ་པས་རང་གི་འཁོར་རྣམས་དགའ་བྱེད་ན། །འགྲོ་དོན་མི་སྐྱོ་སྤྱོད་རྣམས་ཅི་ཡི་ 
ཕྱིར། །རྫུ་འཕྲུལ་མཐུ་ཡིས་ཇི་ལྟར་མགུ་མི་བྱེད། །ཅེས་གསུངས་པ་བཞིན་ནོ། །དེར་མ་ཟད་གུ་རུ་ 
ཉིད་ལ། རྟག་པ་རྒྱུན་གྱི་ཐུགས་རྗེ་ཆུ་བོའི་གཞུང་ལྟ་བུ། རང་བཞིན་ཤུགས་ཀྱི་ཐུགས་རྗེ་ཉི་མའི་ 
འོད་ཟེར་ལྟ་བུ། བསྐུལ་ཞིང་གསོལ་བའི་ཐུགས་རྗེ་སྡུག་འཕང་ལ་ཕམ་ཕབ་སྟེར་བ་ལྟ་བུ། ཡུལ་དང་ 
ཕྲད་པའི་ཐུགས་རྗེ་མཛེ་བོ་རྐང་ཆད་ལ་ལྷག་པར་སྟེར་བ་ལྟ་བུ་སྟེ་ཐུགས་རྗེའི་ཁྱད་པར་བཞི་དང་
315

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ལྡན་པའི་ཕྱིར། སྤྱིར་སེམས་ཅན་ཐམས་ཅད་ཐུགས་རྗེའི་ཡུལ་ཡིན་ཀྱང་ཁྱད་པར་དུ་མི་བསྲུན་གདུལ་
དཀའ་ཉོན་མོངས་པའི་རིགས་ལ་ཐུགས་རྗེ་ལྷག་པར་འཇུག་པ་ཆོས་ཉིད་ཡིན་པས་ན། མཁན་སློབ་ 
ཆོས་རྒྱལ་སྤྲུལ་པའི་ལོ་པཎ་རྣམས་གདན་འཛོམས་པའི་སྐབས། འཚེ་བ་ཆོས་སུ་སྨྲ་བ་གདོན་གཟུགས་ 
བོན་ནག་པོའི་ཕྱོགས་རྣམས་ལུང་རིགས་དང་ནུས་མཐུས་ཚར་བཅད་ནས། ལུགས་སྲོལ་ངན་པ་དེ་ 
སུས་ཀྱང་སྤྱོད་དུ་མེད་པར་བཀས་བཅད་ནས། སླར་ཡང་ཐབས་ཚུལ་འདི་ལྟ་བུས་རྗེས་སུ་བཟུང་
སྟེ༑ གོང་དུ་སྨོས་པ་ལྟར་ཆོས་སྐུ་དྲི་མེད་རིན་པོ་ཆེའི་གཏེར་ལྟ་བུ་དེ་གདུལ་བྱ་བོན་གྱི་རིགས་རྣམས་ 
ལའང་དབྱེ་བསལ་མེད་པར་ཡོད་པ་ཉིད་ཐབས་ཚུལ་དུ་མའི་སྒོ་ནས་བསྟན་ཏེ། སྐལ་བ་དང་ལྡན་ 
པ་བོན་གྱི་རིག་འཛིན་དཔག་ཏུ་མེད་པ་ཉིད་མཐར་འབྲས་སངས་རྒྱས་ཀྱི་ས་ལ་བཀོད་པར་མཛད་ 
པ་ནི། ཉིད་ཀྱི་རྡོ་རྗེའི་གསུངས་ལས། རྗེ་བློན་ཐར་པའི་ལམ་ལ་བཀོད༔ གདོན་གཟུགས་བོན་གྱི་ 
བསྟན་པ་བསྣུབས༔ ཆོས་སྐུ་དྲི་མེད་རིན་ཆེན་བསྟན༔ སྐལ་ལྡན་སངས་རྒྱས་ས་ལ་བཀོད༔ ཅེས་ 
འབྱུང་བ་བཞིན་ནོ། །
རྒྱུ་མཚན་དེའི་ཕྱིར་གུ་རུ་རིན་པོ་ཆེས་མ་འོངས་པའི་གདུལ་བྱ་འདུལ་བའི་དོན་དུ་ཆོས་བོན་ 
རྫས་གཏེར་སོགས་གནས་སྐབས་དང་མཐར་ཐུག་གི་ཕན་བདེ་བསྐྱེད་བྱེད་དཔག་ཏུ་མེད་པ་སྦ་བར་
མཛད་པ། ཕྱིས་དུས་ལ་བབས་པའི་ཚེ་སྤྲུལ་པའི་ལོ་པཎ་ས་ཆེན་པོ་ལ་བཞུགས་པ་རྣམས་གང་འདུལ་ 
གདུལ་བྱའི་མགོན་དུ་བཞེངས་ཏེ་ཟབ་གཏེར་རྣམས་རིམ་པར་འབྱིན་པར་མཛད་པ་ལས། རྩོད་ 
བྲལ་གྱི་གཏེར་ཆེན། གུ་རུ་ཆོས་དབང་། རྡོ་རྗེ་གླིང་པ། ར་ཤག་ཆོས་འབར། ཀུ་ས་སྨན་པ། ཁྱུང་པོ་ 
དཔལ་དགེ། བོན་པོ་བྲག་ཚལ། བོན་པོ་ལྷ་འབུམ། དབོན་གསས་ཁྱུང་ཐོག གཡག་ཕྱར་སྔོན་པོ། 
བྱང་པ་རིག་འཛིན་རྒོད་ཀྱི་ལྡེམ་འཕྲུ་ཅན་སོགས་དུ་མས་ཟབ་མོའི་ཆོས་གཏེར་ནམ་མཁའ་མཛོད་
ཀྱི་སྒོ་འཕར་འབྱེད་པར་མཛད་པའི་ཞར་ལ། བོན་དང་སྨན་རྩིས་སོགས་མཐའ་ཡས་པ་བཞེས་ཏེ་ 
དེ་དང་དེས་གདུལ་དུ་རུང་བའི་འགྲོ་བ་མཐའ་ཡས་པའི་དོན་མཛད་པ་དང་། བོན་གྱི་རིག་འཛིན་ 
ཆེན་པོ་ཀུན་གྲོལ་ལས་འཕྲོ་གླིང་པ། སངས་རྒྱས་གླིང་པ། སྤྲུལ་སྐུ་བློ་ལྡན་ཉི་མ་སོགས་རྩོད་བྲལ་དུ་ 
མའི་གཏེར་ཁ་ནས་ཀྱང་བོན་ཆོས་ངོ་མཚར་ཅན་དུ་མ་བྱོན་པ་སོགས་ཨོ་རྒྱན་དུས་གསུམ་མཁྱེན་ 
པའི་ཐུགས་རྗེའི་འོད་ཟེར་གདུལ་བྱའི་ཞིང་ལ་མཉམ་པོར་འཇུག་པ་ནི་ཤིན་ཏུ་ངོ་མཚར་བའི་རྣམ་
316

༄༅། །ཟབ་གཏེར་ཆོས་ཀྱི་མཛོད་ཁང་།
ཐར་ཟབ་མོ་སྟེ། སངས་རྒྱས་ཕལ་པོ་ཆེ་ལས། སེམས་གཅིག་རྒྱུད་ལ་རྒྱལ་བའི་ཡོན་ཏན་གྱི། །བདེ་ 
གཤེགས་ཤིན་ཏུ་རྒྱ་ཆེན་སུས་དྲན་པ། །དེ་ལ་ངན་སོང་ཀུན་གྱི་འཇིགས་པ་མེད། །ཅེས་དང༌། འགྲོ་ 
བ་འདི་ན་རྩེ་དགའ་གང་བདེ་བ། །དེ་དག་ཐམས་ཅད་རྒྱལ་བའི་མཐུ་ཡིས་བྱུང༌། །བསོད་ནམས་ 
མཉམ་མེད་རྒྱལ་བ་འབྱུང་ལ་ལྟོས། །ཞེས་གསུངས་ཤིང་། ཁྱད་པར་དུ། རྒྱལ་སྲས་ཞི་བ་ལྷས། གང་ 
ལ་གནོད་པ་བྱས་ཀྱང་བདེར་འབྲེལ་བ།།བདེ་བའི་འབྱུང་གནས་དེ་ལ་ཕྱག་འཚལ་ལོ། །ཞེས་ 
གསུངས་པ་ལྟར། སངས་རྒྱས་དང་བྱང་ཆུབ་སེམས་དཔའ་རྣམས་ཀྱི་ཐུགས་རྗེའི་སྟོབས་དང་སྨོན་ 
ལམ་དང་ཡེ་ཤེས་བསམ་མི་ཁྱབ་པའི་མཐུས་གང་འབྲེལ་བདེ་ནས་བདེ་བར་འདྲེན་པ་ཆོས་ཉིད་ཀྱི་ 
ཕྱིར་ན། རྡོ་རྗེའི་གསུང་ལས། ད་ལྟའི་ནང་བློན་ནག་པོ་འདི་རྣམས་ཀྱང༔ རྗེ་ཡི་ཐུགས་དཀྲུགས་ 
བདག་གི་དམ་ལས་ཉམས༔ ད་དུང་ངན་སོང་གསུམ་དུ་ངེས་པར་འགྲོ༔ འོན་ཀྱང་ང་ཡི་ཞལ་ 
མཐོང་གསུང་ཐོས་པསཿ ཐ་མ་ལས་ངན་དག་ནས་བདག་གི་གདུལ་བྱར་སྐྱེ༔ ཐུགས་ངལ་མ་མཛད་ 
ལྷ་སྲས་བོད་ཀྱི་རྗེ༔ ཞེས་གདམས་པར་མཛད་པ་བཞིན་ནོ། །
དེ་ལས་ལོ་ཆེན་བཻ་རོའི་རྣམ་འཕྲུལ་རྩོད་བྲལ་གཏེར་སྟོན་རྒྱལ་པོ་ལྔ་ཡི་ནང་ཚན་ཨོ་རྒྱན་རྡོ་ 
རྗེ་གླིང་པའམ་བོན་རྣམས་བོན་ཞིག་གཡུང་དྲུང་གླིང་པ་ཞེས་ཉི་ཟླ་ལྟར་ཡོངས་སུ་གྲགས་པ་དེ་ཉིད་ 
ཀྱིས་ལྷོ་སྤ་གྲོ་སྟག་ཚང་ནས་སྤྱན་དྲངས་པའི་ཟབ་གཏེར་ལས་བྱོན་པའི་དྲན་པ་ཡབ་སྲས་དྲིལ་ 
སྒྲུབ་ཀྱི་ཆ་ཤས་ཙམ། ཀུན་མཁྱེན་བླ་མ་ཡབ་སྲས་ཀྱིས་རིན་པོ་ཆེ་གཏེར་གྱི་མཛོད་ཆེན་པོར་འཇོག་ 
གནང་བ་འདི་ལའང་། ཡང་དག་པའི་སྒྲུབ་བྱེད་ཀྱི་ཚད་མ་ཡོད་དེ། རྒྱལ་ཚབ་བྱམས་པ་མགོན་ 
པོས་ཐེག་ཆེན་བཀར་སྒྲུབ་ལས། སྔར་ལུང་མ་བསྟན་ལྷན་ཅིག་བྱུང༌། །སྤྱོད་ཡུལ་མ་ཡིན་གྲུབ་པ་ 
དང་། །ཡོད་དང་མེད་དང་ཡོད་མེད་དང་། །གཉེན་པོ་དང་ནི་སྒྲ་གཞན་ཕྱིར། །ཞེས་གསུངས་པའི་ 
གཏན་ཚིགས་རྣམས་འདི་ལའང་ཚང་བའི་ཕྱིར། དེ་གང་སྙམ་ན། སངས་རྒྱས་རྣམས་ནི་མངོན་ 
སུམ་སྤྱན། །བསྟན་པ་དག་ཀྱང་བསྲུང་བར་མཛད། །དུས་ལའང་ཡེ་ཤེས་མི་བསྒྲིབས་པས། ། དེ་ 
ཕྱིར་བཏང་སྙོམས་མི་རུང་ངོ་། །ཞེས་གསུངས་པས། ཚུལ་འདི་ཐབས་ལ་བསླུ་བའི་བདུད་ཆོས་མ་ 
ཡིན་ལ་ཆོས་ལྟར་བཅོས་ནས་གདུལ་བྱ་ལོག་ལམ་དུ་དཀྲི་བ་ཞིག་ཡིན་ན་དེ་ལྟར་གསལ་པོར་ལུང་
བསྟན་རིགས་པ་ལ་དེ་ལྟར་མ་བསྟན་པའི་ཕྱིར་དང༌། ཐང་ཡིག་རྣམས་ལས། བཻ་རོ་ཙཱ་ནས་བོན་
317

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཆོས་འདྲེས་མར་བསྒྱུར༔ བོན་འགྱུར་ནང་དུ་གན་ཇག་ཐང་རྟ་བྲིསཿ ཞེས་སོགས་དང༌། བཀའ་ 
རྩིས་ལས། བསྟན་པ་མི་ནུབ་མཐའ་བཙན་བྱ་བའི་ཕྱིར༔ རྒྱལ་པོའི་བླ་གཏེར་བརྒྱ་དང་རྩ་བརྒྱད་ 
སྦས༔ ཐུན་མོང་གཏེར་ཕྲན་བྱེ་བ་རྩ་གཅིག་སྦས ཟབ་གཏེར་རྟེན་གཏེར་བརྒྱ་དང་ཉེར་ལྔ་སྦསཿ 
ཡུལ་གཏེར་ཆུ་གཏེར་ནོར་གཏེར་རྟེན་གཏེར་དང་༔ ཆོས་གཏེར་བོན་གཏེར་སྨན་རྩིས་བཟོ་རིགས་ 
སོགས༔ གང་ལ་གང་འཐད་ཡིད་ལ་གང་འཐད་པ༔ རི་བྲག་གཙུག་ལག་ཁང་དང་མཆོད་རྟེན་ 
དང ས་མཚན་ཤིང་ཆེན་ཕ་ཝོང་རྒྱལ་ཁབ་བརྩིགས༔ ས་ཕུག་ལ་སོགས་ཀུན་ཁྱབ་གཏེར་གྱིས་ 
བཀང ཞེས་ཐུན་མོང་དུ་བསྟན་པ་དང་། བྱེ་བྲག་ཏུ། བོན་རེས་འདྲེ་རེ་འཆོས་བྱེད་ཆེས་མང་ ་གི 
བོན་གཅིག་འདྲེ་ཀུན་འཆོས་ཐབས་འདི་ན་མཆིས༔ དེ་གང་ཞེ་ན་ཁ་སྙོམས་གཟེར་ཏིག་སྐོར མཐར་ 
ཐུག་ཡིན་ནོ་སྙིང་གི་དཀྱིལ་དུ་ཆོངས
ཞེས་གསུངས་པས་མཚོན། སྔོན་གྱི་དུས་སུ་མཁན་སློབ་ཆོས་གསུམ་ཞལ་འཛོམས་སངས་རྒྱས་ 
ཀྱི་བསྟན་པ་ཉི་མ་བཞིན་དུ་གསལ་བར་མཛད་པའི་སྐབས་སུ། མ་འོངས་ཕྱི་རབས་ཀྱི་གདུལ་བྱ་
ལ་དགོངས་ཏེ་ཟབ་མོའི་ཆོས་གཏེར་མཐའ་ཡས་པ་སྦ་བར་མཛད་པའི་སྐབས་སུ་བོན་གཏེར་ཚད་
ལྡན་རྣམས་ཀྱང་དེ་དང་ལྷན་ཅིག་དུས་མཉམ་དུ་སྦས་པ་དང༌། ཕྱིས་དུས་ལ་བབས་པའི་ཚེ་ནའང་
གཏེར་འབྱིན་སྤྲུལ་པའི་སྐུ་ཆེན་པོ་རྣམས་ཀྱིས་ཆོས་བོན་གྱི་གཏེར་རྣམས་མཉམ་པོར་སྤྱན་དྲངས་ 
ནས་སྐལ་ལྡན་སོ་སོ་ལ་སྤེལ་བའི་ཕྱིར་དང༌། སངས་རྒྱས་ཕལ་པོ་ཆེ་ལས། སངས་རྒྱས་ཡེ་ཤེས་ 
བསམ་གྱིས་མི་ཁྱབ་ལྟོས། །འགྲོ་བ་ཀུན་གྱི་བསམ་པ་རབ་ཏུ་མཁྱེན། །ཐབས་ཀྱི་རྣམ་པ་སྣ་ཚོགས་ 
སྒོ་དག་ནས། །སྡུག་བསྔལ་ཀུན་ལས་སེམས་ཅན་རབ་ཏུ་འགྲོལ། །ཞེས་དང༌། སེམས་ཅན་རྒྱ་མཚོ་ 
འབྱུང་བ་བསམ་མི་ཁྱབ། །སངས་རྒྱས་ཡུལ་ལ་འཇུག་པ་ཤིན་ཏུ་ཟབ། །སྲིད་པའི་གནས་ཅན་དད་ 
པ་ཆུང་བ་ཡིས། །སངས་རྒྱས་བྱང་ཆུབ་ཤེས་པར་མི་ནུས་སོ། །ཞེས་དང༌། འཇམ་དཔལ་རྣམ་པར་ 
འཕྲུལ་བ་ལས། ལྷའི་བུ། སངས་རྒྱས་ཀྱི་མཛད་པ་ནི་སེམས་ཅན་ཐམས་ཅད་ཀྱི་ཉོན་མོངས་འབར་ 
བ་རྣམས་སུ་བཙལ་བར་བྱའོ། །དེ་ཅིའི་ཕྱིར་ཞེ་ན། སེམས་ཅན་ཐམས་ཅད་ཉོན་མོངས་པས་གཟིར་ 
བ་མེད་ན། སངས་རྒྱས་ཀྱིས་ཀྱང་མཛད་པར་མི་འགྱུར་བའི་ཕྱིར། ནད་མེད་ན་སྨན་པ་བྱ་བ་མི་ 
བྱེད་པ་ལྟར་རོ། །ཞེས་དང༌། ཆོས་ཀྱི་དབྱིངས་ཀྱི་རང་བཞིན་དབྱེར་མེད་པར་བསྟན་པའི་ལེའུ་
318

༄༅། །ཟབ་གཏེར་ཆོས་ཀྱི་མཛོད་ཁང་།
ལས། གང་གི་ཚེ་ཉོན་མོངས་པ་ཐམས་ཅད་དང་། བདུད་ཀྱི་ལས་ཐམས་ཅད་བླ་ན་མེད་པར་ཡང་
དག་པར་རྫོགས་པའི་བྱང་ཆུབ་ལ་ཕན་པར་འགྱུར་བར་མཐོང་བ་དེ་ལྟ་བུ་ནི་ཐབས་ལ་མཁས་པ་
ཡིན་ནོ། །ཞེས་གསུངས་པས་མཚོན། འདི་ལྟ་བུའི་ཐབས་མཁས་ཀྱི་སྒོ་བསམ་གྱིས་མི་ཁྱབ་པ་ནི་སྐྱེ་
བོ་ཕལ་གྱི་སྤྱོད་ཡུལ་དུ་མ་གྱུར་ཞིང་ཁོང་དུ་མ་ཆུད་པས་བློ་ཆུང་བའི་རིགས་ཀྱིས་སྨོད་པས་ཀྱང་ 
མཆོག་ཏུ་གྲུབ་པ་དང༌། དད་པའི་སྟོབས་བསྐྱེད་པ་ལ་འཇུག་པའི་མདོ་ལས། འཇམ་དཔལ། 
ཕྱོགས་བཅུའི་འཇིག་རྟེན་གྱི་ཁམས་རབ་འབྱམས་ཐམས་ཅད་ན། མུ་སྟེགས་ཅན་གྱི་གནས་ཐམས་ 
ཅད་དང༌། འཇིག་རྟེན་པ་དང༌། འཇིག་རྟེན་ལས་འདས་པའི་ལས་བྱ་བ་ཐམས་ཅད་གང་ཅི་
འབྱུང་བ་དེ་དག་ཐམས་ཅད་ནི་དེ་བཞིན་གཤེགས་པའི་ལྷུན་གྱིས་གྲུབ་པའི་ཡེ་ཤེས་ཀྱིས་འབྱུང་ 
ངོ་༑ ༑དེ་ཅིའི་ཕྱིར་ཞེ་ན་མ་འདྲེས་པའི་ཆོས་དང་ལྡན་པའི་ཕྱིར་རོ། །
ཞེས་དང༌། རྡོ་རྗེ་གུར་ལས། གང་དུ་སྣང་ནས་ཀྱང་སེམས་ཅན་གྱི་དོན་མཛད་དོ། །ཞེས་ 
གསུངས་པས་མཚོན་ཞིབ་པར་གོང་དུ་བསྟན་པ་ལྟར། བདུད་དང་མུ་སྟེགས་སོགས་ཤིན་ཏུ་གདུལ་
དཀའ་བའི་གདུལ་བྱ་རྣམས་འདུལ་བའི་ཕྲིན་ལས་ཀྱི་འཇུག་སྒོ་ཟབ་མོ་འགའ་ཞིག་ཡོད་ན་ནི་འདིར་ 
ཡང་ཡོད་དགོས་ཤིང་། བོད་ཡུལ་གྱི་བོན་ལྟ་བུ་གཅིག་འདུལ་བའི་ཐབས་དང་ཐུགས་རྗེ་མེད་པ་
ཞིག་ན་ནི་གཞན་ལའང་ཡོད་པར་མི་འགྱུར་ཏེ་རྒྱུ་མཚན་མཚུངས་པའི་ཕྱིར་དང་། རྒྱུད་ལས། མ་ 
སྐྱེས་གྲངས་ལས་འདས་པའི་རང་བཞིན་ལ། །རྣམས་རྟོག་གྲངས་ལས་འདས་པའི་ཕྱག་རྒྱར་ཤར། ། 
མཁའ་ལ་གཟུགས་བརྙན་ཆུ་ཡི་ཆུ་བུར་ལྟར། །ཇི་ལྟར་སྣང་ཡང་སྐྱེ་བ་མེད་པར་གཅིག །ཅེས་དང་། 
སྐུ་གསུང་ཐུགས་ཀྱི་མཚན་མ་ཇི་སྙེད་པ། །སེམས་ཅན་མོས་པའི་ཁྱད་པར་སྣང་བ་ཡིས། །ནུས་མཐུ་ 
བྱིན་རླབས་སོ་སོར་སྣང་བ་ཡང༌། །མ་སྐྱེས་སེམས་ཀྱི་ངང་ལས་གཞན་མ་མཐོང༌། །ཞེས་གསུངས་ 
པ་ལྟར་གནས་སྐབས་ཀྱི་བརྡ་དང་ཐ་སྙད་ཆོ་གའི་ཕྱག་ལེན་ཕྲ་མོའི་ཁྱད་པར་ཙམ་ལས། སྦྱང་གཞི
སྦྱང་བྱ། སྦྱོང་བྱེད། སྦྱངས་འབྲས་སོགས་ཐམས་ཅད་མཐར་ཐུག་གི་དགོངས་པའི་སྐྱེལ་སོ་གཅིག་
པས་སྲིད་རྩ་བདག་འཛིན་ཉོན་མོངས་པའི་གཉེན་པོར་གཅིག་ཏུ་འབབས་པ་དང་། སྤྱི་མདོ་ལས། 
ཐམས་ཅད་བདག་ཉིད་དེར་གཅིག་པས། །ཡེ་ནས་སངས་རྒྱས་བདེ་ཆེན་ཉིད། །སྐྱེ་འགག་མེད་ 
པའི་སྙིང་པོ་ཅན། །བྱ་བྱེད་མེད་པའི་དཀྱིལ་འཁོར་གསུམ། །ཡེ་ནས་གྲུབ་ཟིན་ལྷུན་གྱིས་གྲུབ། །
319

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཅེས་གསུངས་པ་ལྟར། དོན་དམ་པར་དབྱིངས་དང་ཡེ་ཤེས་གཉིས་སུ་མེད་པའི་སྲས་བདེ་བ་ཆེན་ 
པོ་བྱང་ཆུབ་སེམས་ཀྱི་དཀྱིལ་འཁོར་དུ་ཆོས་ཐམས་ཅད་ཡེ་ནས་སངས་རྒྱས་པའི་རང་བཞིན་ཉིད།
ཀུན་རྫོབ་རྟགས་ཀྱི་ཕྱག་རྒྱར་ཤར་བ་ལ། དྲན་པ་ཡབ་སྲས་གསུམ་ལྟ་བུའི་སྒྲ་གཞན་གྱིས་བསྟན་ནས་
གཉུག་མའི་སྒོ་གསུམ་རྡོ་རྗེ་གསུམ་དུ་སྒྲུབ་པའི་ཐབས་ཆེན་བླ་ན་མེད་པའི་དགོངས་པ་ཟབ་མོ་གདོད་
བླང་དུ་ཡོད་པའི་ཕྱིར་རོ། །
ཚུལ་དེ་ལྟར་རྟོགས་ན་བདེ་གཤེགས་རྩ་གསུམ་རྒྱལ་བའི་དཀྱིལ་འཁོར་མ་ལུས་པ་བསྒོམས་ཤིང་ 
བསྒྲུབ་པར་འགྱུར་ཏེ། བཀྲ་ཤིས་རིག་པ་ཁུ་བྱུག་གི་རྒྱུད་ལས། ཆོས་སྐུ་རོ་གཅིག་འགྲོ་དོན་བྱེད་ 
མཉམ་སྟེ། ། མོས་པའི་བློ་ལ་སོ་སོ་ཉིད་དུ་གསལ། །ཡེ་ཤེས་དབྱིངས་སུ་ཕྱག་རྒྱ་ཀུན་གཅིག་པས། ། 
བདེ་གཤེགས་གཅིག་བསྒོམ་རྒྱལ་བ་ཀུན་གྱི་དངོས། །ཞེས་སོ། །ཚུལ་དེ་ལྟར་མ་ཤེས་པར་བསྒྲུབ་ 
བྱའི་ལྷའི་བཟང་ངན་ཙམ་ལ་བློ་གདེང་འཆའ་བའང་ཡང་དག་པའི་ལྟ་བའི་གནས་ལས་གོལ་བར་ 
གསུངས་ཏེ། རྫོགས་ཆེན་བྱང་ཆུབ་སེམས་སུ་བསྟན་པའི་མདོ་ལས། ཡེ་ནས་སངས་རྒྱས་ཡིན་པ་ལ། ། 
སངས་རྒྱས་ཡིན་པར་མི་བལྟ་སྟེ། །སྒོམ་པས་སངས་རྒྱས་ལྟ་བ་ནི། །ལྟ་བ་དག་གི་གོལ་ས་ཡིན། ། 
ཞེས་སོ། །དེས་ན་ཚུལ་འདིས་སྐྱབས་འགྲོའི་བསླབ་བྱ་དང་འགལ་མིན་སོགས་ཀྱི་དོགས་པ་རྨི་ལམ་
ཙམ་དུའང་འཇུག་པའི་གནས་མེད་དེ། དཔེར་ན་དྲི་ཟ་རབ་དགའ་འདུལ་བའི་ཕྱིར་བཅོམ་ལྡན་
འདས་ཉིད་དྲི་ཟ་པི་ཝཾ་ལེན་པ་སོགས་སུ་སྤྲུལ་པའི་ཚེ་སངས་རྒྱས་ཉིད་སྐྱབས་གནས་མིན་པར་མི་ 
འགྱུར་བ་བཞིན་ནོ། །ཆོས་མཛོད་ཆེན་པོར་བསྡུ་བར་མཛད་པའི་དགོས་པའང་། ཉན་ཐོས་ཀྱི་ 
རིགས་ཅན་ཟབ་མོ་སྟོང་པ་ཉིད་ཀྱི་དོན་ལ་འཇུག་མི་ནུས་པ་རྣམས་ཀྱི་ངོར། རེ་ཞིག་གང་ཟག་གི་ 
བདག་མེད་ཙམ་བསྟན་ནས་གཟུགས་སོགས་ཡོད་པར་གསུངས་པ་དང༌། མ་ངེས་པའི་རིགས་ཅན་ 
ཐེག་དམན་ལ་ལྡོག་འདོད་ཅན་རྣམས་ཀྱི་ངོར། མཐར་ཐུག་གི་དོན་ལ་དགོངས་ནས་ཐེག་པ་གཅིག་ 
ལས་མེད་པར་གསུངས་པ་དང་། དཔལ་དུས་ཀྱི་འཁོར་ལོ་ལས་དྲང་སྲོང་ཉི་མའི་ཤིང་རྟ་སོགས་
གཞུག་པའི་ཆེད་དུ་དགོངས་ནས་སྣོད་ཀྱི་འཇིག་རྟེན་བྷ་ར་ཏ་ལ་སོགས་པའི་གཞུང་དང་མཐུན་པར་
བསྟན་པ་བཞིན། གདུལ་བྱ་བོན་གྱི་རིགས་རྣམས་ཀྱང་ཐབས་ཚུལ་འདི་ལྟ་བུས་ཐོག་མར་དྲངས་ 
ནས་རིམ་གྱིས་ཟབ་མོའི་ཆོས་མཛོད་ནམ་མཁའ་ལྟ་བུ་ལ་སྤྱོད་ནུས་པའི་སྐལ་བ་ཅན་དུ་བྱེད་པ་
320

༄༅། །ཟབ་གཏེར་ཆོས་ཀྱི་མཛོད་ཁང་
དང་། བྱང་ཆུབ་སེམས་དཔའི་སྤྱོད་ཡུལ་ཐབས་ཀྱི་ཡུལ་ལ་རྣམ་པར་འཕྲུལ་བ་བསྟན་པའི་མདོ་ 
ལས། རྒྱལ་པོ་འཁོར་ལོས་སྒྱུར་ལ་འཚེ་མེད་དེ། །དེ་ལ་བསྔོ་བའི་དམག་ཚོགས་ཡོད་མ་ཡིན། ། 
ཆོས་ཀྱི་རྒྱལ་སྲིད་ཆེན་པོ་ངས་བཟུང་ན། །དེ་ལ་མུ་སྟེགས་ཅན་གྱི་ཡུལ་མེད་དོ། །ཡིད་བཞིན་ནོར་ 
བུ་འཆིང་བུ་ཕྲད་གྱུར་པ། །བདེན་པའི་ཚུལ་དུ་ནམ་ཡང་འབྱུང་བ་མེད། །དེ་བས་སངས་རྒྱས་རིན་ 
ཆེན་མུ་སྟེགས་ཅན། །ཞིང་གཅིག་ཏུ་ནི་ནམ་ཡང་འབྱུང་མི་འགྱུར། །མུ་སྟེགས་ཅན་སྒོ་འདི་ཀུན་ 
བསམ་གཏན་དང༌། །མངོན་ཤེས་དབང་ལ་སྒྱུར་མཁས་ཡིན་ཤེས་པར་གྱིས། །ཞེས་གསུངས་པས་ 
ཟབ་མོ་སངས་རྒྱས་ཀྱི་སྤྱོད་ཡུལ་ཐབས་མཁས་ཀྱི་སྒོ་ཚད་མེད་པས། ཚུར་མཐོང་གི་བློས་གཞལ་བར་
མི་ནུས་པའི་ཕྱིར་དང་། རང་གཞན་གང་གི་གྲུབ་མཐའ་ལའང་དགོས་མེད་དུ་སྨད་ན་རྡོ་རྗེ་ཐེག་
པའི་རྩ་ལྟུང་དྲུག་པ་ཕོག་པར་གཞུང་དང་མན་ངག་ལས་གསུངས་པས། རང་སྡེ་རྣམས་ཀྱང་དེ་ལྟ་ 
བུའི་ཉེས་པའི་གཡང་ས་ཆེན་པོ་ལས་འགོག་པའི་ཕྱིར་དང༌། སོར་བཞག་ལྷ་མིའི་ཐེག་པ་ནས་རྩོལ་
མེད་ཨ་ཏི་ཡོ་གའི་བར་གྱི་རིམ་དགུའི་ཐེག་པ་རྣམས་སྔ་མ་སྔ་མས་ཕྱི་མ་ཕྱི་མའི་ལམ་སྟེགས་ཀྱི་ 
ཐེག་པར་བཀྲལ་ནས་མཐར་ཐུག་རྫོགས་པ་ཆེན་པོའི་ཀློང་དུ་ཐམས་ཅད་མ་སྤངས་ཆོས་ཉིད་ཀྱི་ 
དབྱིངས་སུ་རྫོགས་པས་གང་ལའང་སྤང་བླང་མེད་པའི་མཉམ་པ་ཆེན་པོར་ལམ་དུ་ཁྱེར་ཤེས་པའི་ 
ཕྱིར་དང་། གནས་སྐབས་སུའང་རྒྱལ་བའི་ཕྲིན་ལས་རིས་སུ་མ་ཆད་པས་གདུལ་བྱ་མཐའ་དག་ 
རྗེས་སུ་འཛིན་པའི་རྟེན་འབྲེལ་དང་། མཐར་ཐུག་བདེ་གཤེགས་སྙིང་པོའི་རང་བཞིན་ཅན་གྱི་འགྲོ་
བ་མཐའ་དག་ཕྱམ་གཅིག་ཀུན་བཟང་གདོད་མའི་གྲོལ་སར་མངའ་དབང་འབྱོར་པས་འཁོར་བ་དོང་ 
སྤྲུག་གི་མཛད་པ་མཐར་ཕྱིན་པ་སོགས་ཀྱི་དགོས་པ་ཚད་མེད་པ་དང་རྗེས་སུ་འབྲེལ་བ་ཡིན་པས་ 
བློ་དང་ལྡན་པ་རྣམས་ཀྱིས་དག་སྣང་གི་མིག་བཟང་མཆོག་ཏུ་བསྒྲུབ་པར་བྱའོ། ། 
དེ་ལྟར་བརྗོད་པའི་དགོས་པའང་། དེང་སང་གི་དུས་ན། དགོངས་གཞི་དང་དགོས་པ་ཅི་ཡིན་ 
ཞིབ་པར་མ་འཚལ་ཡང༌། མཁས་པ་དང་གྲུབ་པར་གྲགས་པ་ཁ་ཅིག་གིས་ཚུལ་འདི་ལ་དོགས་སློང་ 
གནང་རྐྱེན་གྱིས་བསོད་ཆུང་སྐལ་དམན་གྱི་འགྲོ་བ་མང་ཞིག་ཆོས་སྤོང་གི་གཡང་སར་འཕྱན་པར་
ཐོས་ནས་དེ་དག་ལ་ཕན་སེམས་ཀྱིས་བརྩེ་བས་བརྗོད་པར་ཟད་ཀྱི། རང་གི་བླ་མ་དང་ཆོས་བརྒྱུད་ 
ཡིན་པ་ཙམ་གྱི་གྲུབ་མཐའི་ཕྱོགས་ཞེན་དང་ཆགས་སྡང་གི་བསམ་པས་སྨྲས་པ་ནི་མ་ཡིན་ནོ། །དེ་
321

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ལ་ཆོས་སྤངས་པའི་ཉེས་པ་ནི་བསམ་གྱིས་མི་ཁྱབ་སྟེ། རྣམ་པར་ཐེག་པ་བསྡུས་པའི་མདོ་ལས། དེ་
ལྟར་མི་བླུན་པོ་དེ་དག་ངན་སོང་དུ་འགྲོ་བར་བདུད་ཀྱིས་བྱིན་གྱིས་བརླབ་པའི་ཕྱིར།དེ་ལའང་
སྐྱོན་འདོགས་པར་སེམས་སོ། །དེ་བཞིན་གཤེགས་པས་གནང་བའི་ཆོས་སྨྲ་བ་དེ་ལའང་སྐྱོན་འདོགས་ 
པར་སེམས་སོ། །
ཞེས་དང༌། ཚངས་པས་བྱིན་གྱིས་ཞུས་པའི་མདོ་ལས། ལེགས་པར་གསུངས་པའི་ཆོས་འདི་ 
སྟོན་པ་ན། །སྡིག་པའི་སྤྱོད་ཡུལ་ཅན་འདི་མི་འཐད་འཛིན། །དད་མེད་ཆོས་ལ་སོམ་ཉི་བསྐྱེད་ནས་ 
ནི༑ ༑བསྐལ་པ་བྱེ་བ་མང་པོར་སྨྱོན་པར་འགྱུར། །མ་དད་པ་ཡི་བསམ་པ་སྡིག་ཅན་འགྱུར། །བློ་ 
སྡང་གང་གིས་སེམས་ཀྱང་བསྲུང་མི་བྱེད། །སྙིང་པོ་ཅན་ཀུན་རྣམ་པར་སྤངས་ནས་ནི། །དད་པ་ 
མེད་པས་སྙིགས་མ་འཛིན་པར་བྱེད། །འགྱེད་པར་བྱེད་ཅིང་རྟག་ཏུ་ཁེངས་པ་སྟེ། །མ་དད་དེ་ནི་ 
གཞན་ལ་འདུད་མི་བྱེད། །ཅེས་དང༌། དེ་དག་ཆོས་མིན་ཚིག་གིས་འགལ་བར་བྱེད། །རྒྱལ་བ་ 
རྣམས་ཀྱི་བསྟན་ལ་དྲི་མ་དེས། །མུ་སྟེགས་ཅན་ལྟར་ཐེ་ཚོམ་སོམ་ཉི་བཅས། །དེས་ནི་ཆོས་ལ་ 
གླགས་གཏོང་འགལ་བྱས་ནས། །མ་དད་དེས་ནི་ཆོས་ཀྱང་སྤོང་བར་བྱེད། །ཅེས་དང༌། སྔ་མ་ལས། 
འཇམ་དཔལ་གང་ལ་ལ་དེ་བཞིན་གཤེགས་པས་གསུངས་པའི་ཆོས་ལ་ལ་ནི་བཟང་བར་འདུ་ཤེས།
ལ་ལ་ནི་ངན་པར་འདུ་ཤེས་ན་དམ་པའི་ཆོས་སྤོང་བའོ། །དམ་པའི་ཆོས་སྤངས་པས་དེ་བཞིན་ 
གཤེགས་པ་ལ་སྐུར་བ་འདེབས་པ་ཡིན་ནོ། །དགེ་འདུན་ལ་ངན་དུ་བརྗོད་པ་ཡིན་ནོ། །ཞེས་སོགས་ 
རྒྱ་ཆེར་གསུངས་པ་དང༌། རྣམ་སྣང་མངོན་བྱང་གི་རྒྱུད་ཕྱི་མ་ལས། བདག་གི་སེམས་ཀྱི་གནས་ 
གཏན་ལ་མ་ཕེབས་པར་རྣམ་པར་འཁྲུལ་ནས་འདི་སྐད་དུ། འདི་ནི་སངས་རྒྱས་ཀྱིས་གསུངས་པ་ 
མ་ཡིན་ཏེ་རང་བཟོ་ཅན་གྱིས་རང་བཟོར་བྱས་པ་ཡིན་ནོ། །ཞེས་ཟེར་བ་དག་འབྱུང་བར་འགྱུར་རོ། 
།གསང་བའི་བདག་པོ། མི་བླུན་པོ་དེ་ནི་འགྲོ་བ་གཉིས་སུ་འགྲོ་བར་རིགས་པར་བྱ་སྟེ། གཉིས་གང་ 
ཞེ་ན་འདི་ལྟ་སྟེ། སེམས་ཅན་དམྱལ་བ་དང་དུད་འགྲོའོ། །གསང་བའི་གདག་པོ་དེ་དག་ལ་དགེ་ 
བའི་རྩ་བའི་རྒྱུ་ཅུང་ཟད་ཀྱང་ཡོད་པར་ང་མི་སྨྲའོ། །ཞེས་དང་། ཕྱག་ན་རྡོ་རྗེ་མངོན་པར་དབང་ 
བསྐུར་བའི་རྒྱུད་ལས། འཇམ་དཔལ་མ་འོངས་པའི་དུས་ན་སེམས་ཅན་སྡིག་པ་ཅན་གང་དག་ཚུལ་ 
འདི་ལ་ཡིད་མི་ཆེས་པ་ཡོད་དོ། །ཞེས་པ་ནས།འདི་ནི་སངས་རྒྱས་ཀྱིས་གསུངས་པ་མ་ཡིན་ནོ། །
322

༄༅། །ཟབ་གཏེར་ཆོས་ཀྱི་མཛོད་ཁང༌།
ཞེས་ཟེར་ཏེ་དེ་དག་ནི་བདག་ཀྱང་ཕུང་ལ་གཞན་དག་ཀྱང་ཕུང་བར་བྱེད་དོ། །དེ་ལྟར་བྱེད་པའི་
སེམས་ཅན་དེ་དག་ལ་ནི་གསང་སྔགས་ཀྱི་དངོས་གྲུབ་མེད་དོ། །ཞེས་ཁོ་བོ་སྨྲའོ། །
ཞེས་སོགས་དང་། ཏིང་འཛིན་རྒྱལ་པོ་ལས། གང་གིས་འཛམ་བུའི་གླིང་འདིར་ནི། །མཆོད་ 
རྟེན་ཐམས་ཅད་བཤིག་བྱེད་པས། །གང་གིས་མདོ་སྡེ་སྤོང་བྱེད་པའི། །སྡིག་པ་དེ་ནི་ཆེས་ཁྱད་ 
འཕགས། །ཞེས་དང༌། སྟོང་ཕྲག་བརྒྱ་པ་ལས། མཚམས་མེད་པ་ལྔས་ནི་ཆོས་སྤང་བར་འགྱུར་བ་ 
འདི་ཡི་གཟུགས་བརྙན་ཙམ་དུའང་མི་སྤྱོད་དོ། །ཤཱ་རིའི་བུ། ཆོས་སྤོང་བའི་བསམ་པས་འདི་སྐད་ 
དུ༑ འདི་ལ་ཁྱེད་དང་བདག་ཅག་གིས་བསླབ་པར་མི་བྱ་སྟེ། འདི་ནི་ཆོས་མ་ཡིན་ནོ། །འདུལ་བ་ 
མ་ཡིན་ནོ། །འདི་ནི་སྟོན་པའི་བསྟན་པ་མ་ཡིན་ནོ། །འདི་ནི་དེ་བཞིན་གཤེགས་པས་གསུངས་པ་མ་ 
ཡིན་ནོ། །ཞེས་ཟེར་ཞིང་དེ་བདག་ཉིད་ཀྱང་སྤངས་ལ་གཞན་དག་ལ་ཡང་མོས་པ་མེད་པར་བྱེད་
ཅིང་བདག་གཞན་གྱི་བསམ་པ་ཉམས་པར་བྱེད་པ། བདག་གཞན་ཆུད་གསོན་པར་དགའ་བ། བདག་ 
ཉིད་ཀྱང་ཕྱིར་སྤོང་བར་འདོད་པ། གཞན་ཡང་སྤོང་དུ་འཇུག་པ། ཆོས་འཇིག་པའི་ལས་བསགས་ 
པ་དེའི་གཟུགས་བརྙན་དུའང་འགྱུར་རེ་སྐན་ཞེས་དང༌། འཇམ་དཔལ་རྩ་རྒྱུད་ལས། གང་ཞིག་ 
ཆོས་མཆོག་གཙོ་བོ་འདི། །རྒྱལ་བས་གསུངས་པའི་ཆོས་ཀྱི་མཛོད། །ས་སྟེང་མིས་ནི་སྤོང་བྱེད་པ། ། 
དེ་ནི་མནར་མེད་དམྱལ་བར་འགྲོ། །བསྐལ་པ་ཆེན་པོར་དེ་འཚེད་ཅེས། །རྣམ་པ་དུ་མར་དབྱེ་བ་ 
བསྟན། །ནམ་ཞིག་གོང་དུ་འབྱུང་བ་ནི། །མི་ཡི་ལུས་སུ་སྐྱེས་ན་ཡང་། །དབུལ་ཞིང་ནད་མང་གླེན་ 
པ་དང་། །ཀླ་ཀློ་དག་ཏུ་སྐྱེ་བར་འགྱུར། །འཇིག་རྟེན་སྨད་པར་འགྲོ་བ་སྟེ། །དེ་ནི་མཛེ་ཅན་ནད་ 
པར་འགྱུར། །ལྐུག་ཅིང་འོན་པ་ཡན་ལག་ཉམས། །བློ་ཉམས་ལོང་བ་ཉིད་དང་ནི། །རྩུབ་ཅིང་རྟག་ 
ཏུ་འཇིགས་པའི་གཟུགས། །ས་སྟེང་ཡི་དྭགས་ལྟ་བུར་སྣང༌། །གོས་ངན་སེམས་ནི་ངན་པ་དང་། ། 
སེན་མོ་དང་ནི་ལུས་ཀྱང་ངན། །སྲིན་བུ་རྣམས་ཀྱིས་ཟོས་པ་དང༌། །ཤུ་བ་གཡན་པ་ཡང་དག་ལྡན། ། 
མདོ་སྡེ་འདི་དག་སྤངས་པ་ན། །གང་དང་གང་གི་འགྲོ་བར་འགྱུར། །དེ་དང་དེར་ནི་སྐྱེ་བ་ན། །བློ་ 
ངན་རྨོངས་པར་སྐྱེ་བར་འགྱུར། །ཞེས་དང་། བརྒྱད་སྟོང་པ་ལས། རབ་འབྱོར་ཆོས་ཀྱིས་ཕོངས་ 
པར་གྱུར་པའི་ལས་བསགས་པ་དེ་ནི་ངན་སོང་ལོག་པར་ལྟུང་བ་རྣམས་སུ་སྐྱེ་ཞིང་མནར་མེད་པའི་
སེམས་ཅན་དམྱལ་བ་ཆེན་པོར་སྡུག་བསྔལ་ལོ། །དེར་ཡང་མེ་ཡིས་སྡུད་པའི་བསྐལ་པ་བྱུང་བ་དེའི་
323

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཚེ་འཇིག་རྟེན་གྱི་ཁམས་གཞན་གྱི་དམྱལ་བ་རྣམས་སུ་འདོང་ཞིང་། དེར་ཡང་མེ་ཡིས་སྡུད་པའི་ 
བསྐལ་པ་བྱུང་ན་ཡང་གཞན་གྱི་སོགས་དཔག་ཏུ་མེད་པར་གསུངས་ཤིང༌། མདོར་ན་རྒྱུད་བླ་མ་ 
ལས། ཉོན་མོངས་རྨོངས་བདག་རྣམས་ཀྱིས་འཕགས་ལ་སྐུར་བ་དང༌། །དེས་གསུངས་ཆོས་ལ་ 
བརྙས་གང་དེ་ཀུན་ཞེན་ལྟས་བྱས། །དེས་ན་ཞེན་ལྟའི་དྲི་ཅན་དེ་ལ་བློ་མི་སྦྱར། །གོས་གཙང་ཚོན་གྱིས་ 
རྣམ་འགྱུར་སྣུམ་གྱི་གོས་པ་བཞིན། །ཞེས་པ་ནས། ཇི་ལྟར་ཟབ་མོའི་ཆོས་ཉམས་དེ་བཞིན་མཁས་ 
པ་རྣམས་ཀྱི་མེ་དང་ནི། །མི་བཟད་སྦྲུལ་གདུག་གཤེད་མ་དང་ནི་ཐོག་ལའང་ཤིན་ཏུ་འཇིགས་མི་ 
བྱེད། །མེ་སྦྲུལ་དགྲ་དང་རྡོ་རྗེའི་མེ་ནི་སྲོག་དང་བྲལ་བ་ཙམ་བྱེད་དེ། །དེ་ལས་མནར་མེད་རྣམས་ 
ཀྱི་འགྲོ་བ་ཤིན་ཏུ་འཇིགས་པར་འགྲོ་མི་འགྱུར། །གང་ཞིག་ཡང་ཡང་སྡིག་གྲོགས་བསྟེན་པས་སངས་ 
རྒྱས་ངན་སེམས་ལྡན་གྱུར་དང་། །ཕ་མ་དགྲ་བཅོམ་གསོད་པར་བྱ་བ་མིན་བྱེད་མཆོག་ཚོགས་འབྱེད་ 
པའི་མི། །དེ་ཡང་ཆོས་ཉིད་ངེས་པར་བསམས་ན་མྱུར་དུ་དེ་ལས་ཐར་འགྱུར་གྱི། །གང་ཞིག་ཡིད་ 
ནི་ཆོས་ལ་སྡང་བ་དེ་ལ་ཐར་པ་ག་ལ་ཡོད། །
ཅེས་གསུངས་ཤིང་། དེ་བཞིན་དུ་སྟོན་པ་ཐུགས་རྗེ་ཅན་དངོས་ཀྱིས་མདོ་ཏིང་འཛིན་རྒྱལ་པོ་ 
དང་ཡེ་ཤེས་ཕྱག་རྒྱ་དང་ལང་ཀར་གཤེགས་པ་དང་། སྔ་འགྱུར་ཀལྤ་དུམ་བུའི་རྒྱུད་སོགས་ནས་ 
དངོས་སུ་ལུང་བསྟན་པའི་འཕགས་པའི་གང་ཟག་ཆེན་པོ་འདི་ལྟ་བུ་ལ། ངན་སེམས་དང་སྐུར་འདེབས་ 
བྱས་པའི་རྣམ་སྨིན་གྱི་འབྲས་བུའང་འཕགས་པ་སྤྱན་རས་གཟིགས་ཀྱི་མདོ་ལས། སངས་རྒྱས་སྲས་ 
པོ་དེ་དག་ལ། །མི་གང་མི་དགའ་བྱེད་པ་དེ། །ལྷ་དང་མི་ནི་སྤངས་ནས་སུ། །དེ་དག་དམྱལ་བ་ 
སྤྱོད་ཡུལ་འགྱུར། །བྱང་ཆུབ་སེམས་དཔའ་རྣམས་ལ་ནི། །མི་གང་ལ་ལ་གནོད་བྱེད་པ། །མིག་མེད་ 
པའམ་ལོང་བ་དང༌། །སྡུག་བསྔལ་དཔུང་གཉེན་མེད་པར་འགྱུར། །ཤི་འཕོས་ནས་ནི་མནར་མེད་ 
འགྲོ། །དེ་ནི་འབར་ཞིར་འཇིགས་སྐྲག་འགྱུར། །ལུས་ནི་ཆེན་པོར་གྱུར་ནས་ཀྱང་། །སྡུག་བསྔལ་ 
ཚོར་བ་མྱོང་བར་འགྱུར། །ཚེ་རབས་དེ་དང་དེ་དག་ཏུ། །དེ་ལུས་དཔག་ཚད་ཙམ་འགྱུར་ཏེ། །དེ་ 
ནི་ཕྲུམ་ལྟར་ཟླུམ་གྱུར་ལ། །ཀུན་ནས་ཡོངས་སུ་བཟའ་བར་འགྱུར། །དེ་ཚེ་ལུས་དང་མགོ་བོ་ནི། །ལྔ་ 
སྟོང་ཡོད་པར་འབྱུང་འགྱུར་ཞིང་། །མགོ་བོ་དེ་དག་རེ་རེ་ལའང་། །ལྕེ་ནི་ལྔ་བརྒྱ་ཐམ་པ་ཡོད། ། 
གཅིག་ལའང་ཐང་གཤོལ་བརྒྱ་དག་གིས། །ལྕེ་ནི་རབ་ཏུ་རྨོ་བར་འགྱུར། །མནར་མེད་དེ་ནས་ཤི་
324

།ཟབ་གཏེར་ཆོས་ཀྱི་མཛོད་ཁ
འཕོས་ནས། །དེ་ནི་ཚ་དང་རབ་ཚ་བར། །བློ་གྲོས་ངན་པ་ཚོར་བ་མྱོང་། །དེ་སྔོན་ཉེས་བྱས་འབྲས་ 
བུ་ཡིན། །ཞེས་པ་ནས། འཕགས་པ་རྣམས་ལ་སྐུར་བཏབ་པས། །མི་ཡི་ནང་ནས་ཤི་འཕོས་ནས། ། 
ངན་སོང་དག་ཏུ་མྱུར་དུ་འགྲོ། །བྱང་ཆུབ་སེམས་དཔའ་རྣམས་ལ་ནི། །མི་བསྡམས་གང་ཞིག་ 
གནོད་བྱེད་པ། །བསྐལ་པ་བྱེ་བ་སྟོང་དག་ཏུ། །ནམ་ཡང་སངས་རྒྱས་མཐོང་མི་འགྱུར། །ཞེས་དང་། 
རབ་ཏུ་ཞི་བ་རྣམ་པར་ངེས་པ་ཆོ་འཕྲུལ་གྱི་མདོ་ལས། འཇམ་དཔལ་བྱང་ཆུབ་སེམས་དཔས་བྱང་
ཆུབ་སེམས་དཔའ་ལ་ཁོང་ཁྲོ་དང་བརྙས་པའི་སེམས་ཇི་ཙམ་པ་དེ་སྙེད་ཀྱི་བསྐལ་པར་སེམས་ཅན་ 
དམྱལ་བར་གནས་པར་གོ་ཆ་བགོ་བར་བྱའོ། །ཞེས་དང་། བསྐལ་པ་དག་ནི་དུ་མར་ཡང་། །ལུས་ནི་ 
དཔག་ཚད་ལྔ་བརྒྱར་འགྱུར། །དེ་ལ་མགོ་ཡང་ལྔ་བརྒྱ་སྟེ། །མགོ་རྣམས་རེ་རེ་དག་ལ་ཡང་། །ལྔ་ 
བརྒྱའི་ལྕེ་ལས་ཉུང་མི་འགྱུར། །ལྕེ་གཅིག་ལ་ཡང་ཐང་གཤོལ་ནི། །ལྔ་བརྒྱར་ཚང་སྟེ་མི་ཉུང་བ། ། 
རབ་ཏུ་འབར་བས་རྨོ་བྱེད་དེ། །སྐུར་འདེབས་སྡིག་པའི་ལས་ཀྱིས་སོ། །
ཞེས་གསུངས། ཚུལ་དེ་ལ་དགོངས་ནས་རྒྱལ་སྲས་ཞི་བ་ལྷས་ཀྱང་། གང་ཞིག་དེ་འདྲའི་རྒྱལ་ 
སྲས་སྦྱིན་བདག་ལ། །གལ་ཏེ་ངན་སེམས་བསྐྱེད་པར་བྱེད་པ་དེ། །ངན་སེམས་བསྐྱེད་པའི་གྲངས་ 
བཞིན་བསྐལ་པར་ནི། །དམྱལ་བར་གནས་པར་འགྱུར་ཞེས་ཐུབ་པས་གསུངས། །ཞེས་གསུངས་པ་ 
ཡིན་ནོ། །རྒྱུ་མཚན་དེའི་ཕྱིར་དཀོན་མཆོག་བརྩེགས་པ་ལས།འོད་སྲུང་། ངའམ་ང་འདྲ་བས་ཆོས་ 
དང་གང་ཟག་གི་ཚོད་གཟུང་བར་བྱ་ཡི་གང་ཟག་གིས་གང་ཟག་དང་ཆོས་ཀྱི་ཚོད་གཟུང་བར་མི་ 
བྱ་སྟེ། ལྟུང་བར་འགྱུར་བའི་ཕྱིར་རོ། །ཞེས་དང་།འཇམ་དཔལ་རྣམ་པར་འཕྲུལ་བ་ལས། བདག་གི་ 
འཁྲུལ་པ་སོ་སོར་རྟོག་པ་ནི་ལེགས་པའོ། །གཞན་གྱི་འཁྲུལ་པའི་སྐྱོན་འཚོལ་བ་ནི་ལེགས་པ་མ་ཡིན་ 
པའོ། །ཞེས་གསུངས་ཤིང་། བདེ་མཆོག་ཉུང་ངུའི་རྒྱུད་ལས། མོས་པ་དུ་མའི་སེམས་ཅན་ལ། །སྤྱོད་ 
པ་སྣ་ཚོགས་སྟོན་མཛད་དེ། །སྣ་ཚོགས་ཡུལ་གྱི་གདུལ་བྱ་ལ། །ཐབས་ནི་སྣ་ཚོགས་སྟོན་པ་ཡིན། ། 
ཟབ་མོའི་ཆོས་འདི་སྟོན་པ་ན། །གལ་ཏེ་མོས་པར་མ་གྱུར་ཀྱང༌། །སྨད་པ་དག་ཏུ་མི་བྱ་སྟེ། །ཆོས་ 
ཉིད་བསམ་མི་ཁྱབ་དྲན་བྱ། །གང་གིས་འདིར་བདག་ཡུལ་མིན་པ། །གང་གིས་ཆོས་ཉིད་མི་ཤེས་ 
ཡིན། །རྫོགས་སངས་རྒྱས་དང་དེ་སྲས་དང་། །ཤེས་རབ་ཆེན་པོ་རྣམས་ཀྱིས་མཁྱེན། །ཞེས་དང༌། 
མདོ་སྡེ་རྒྱན་ལས། དོན་སྒྲ་ཇི་བཞིན་ཡོངས་རྟོག་ན། །བདག་ཉིད་སྙེམས་ཤིང་བློ་ཉམས་འགྱུར། །
325

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ལེགས་པར་གསུངས་པའང་སྤངས་པས་ན།།བརླགས་གྱུར་ཆོས་ལ་ཁོང་ཁྲོས་སྒྲིབ།ཡིད་ཀྱི་ཉེས་པ་
རང་བཞིན་གདུག་པ་སྟེ། །མི་རིགས་པ་ཡི་གཟུགས་ལའང་མི་རིགས་ན། །ཐེ་ཚོམ་ཟ་བའི་ཆོས་ལ་ 
སྨོས་ཅི་དགོས། །དེ་བས་བཏང་སྙོམས་བཞག་ལེགས་ཉེས་པ་མེད། །ཅེས་དང༌། རིན་ཆེན་ཕྲེང་བར། 
དེ་བཞིན་གཤེགས་དགོངས་གསུངས་པ་རྣམས། །ཤེས་པར་སླ་མིན་དེ་ཡི་ཕྱིར། །ཐེག་གཅིག་ཐེག་པ་ 
གསུམ་གསུངས་པས། །བཏང་སྙོམས་ཀྱིས་ནི་བདག་བསྲུང་བྱ། །བཏང་སྙོམས་ཀྱིས་ནི་སྡིག་མི་ 
འགྱུར། །སྡང་བས་སྡིག་འགྱུར་དགེ་བ་མིན། །ཞེས་དང་། ལྷག་བསམ་བསྐུལ་བ་ལས། ང་ནི་བར་མ་ 
དོར་གནས་པ་ལ་ཆོས་སྤང་བ་ཞེས་མི་སྨྲའོ། །ཞེས་གསུངས་པའི་ཚུལ་རྣམས་ཐུགས་ལ་བཅངས་ནས་ 
རང་གཞན་ཆོས་སྤང་གི་གནས་ལ་མི་སྦྱར་བར་གསོལ་བ་འདེབས་པ་ལགས་སོ། ། 
དག་སེམས་བཻཌཱུར་ས་གཞི་གཙང་མའི་ངོགས། །རབ་འབྱམས་རྩ་གསུམ་རྒྱལ་བའི་ལྷ་དབང་ 
གཟུགས། །འཆར་གང་རྟེན་འབྱུང་ཟབ་མོའི་རང་གཤིས་ལ། །བློ་དང་ལྡན་པ་སུ་ཞིག་སོམ་ཉི་བསྐྱེད། ། 
ཟབ་གསང་གདམས་པ་འཆི་མེད་རྔ་སྒྲ་ཡིས། །སྐལ་བ་མཆོག་ལྡན་རྣམ་སད་གཞོན་ནུའི་ཚོགས། | 
ཆོས་ཀྱིས་དབུལ་བའི་འཇིགས་ཀུན་སེལ་བྱེད་ཚེ། །སྐལ་མེད་སྦྱིན་སྐྱེས་འདར་བ་རང་བློའི་སྐྱོན། ། 
རྒྱལ་བ་ཉི་མའི་རིང་ལུགས་འོད་པོ་ཆེ། །རྣམ་དཔྱོད་སྐྱ་རེངས་ཕོ་ཉས་བསུས་པའི་མོད། །ལོག་ལྟའི་ 
མུན་པར་ཆུད་པ་འབྱུང་པོའི་བྱ། །མྱ་ངན་ཁུང་བུར་ཞུགས་རྣམས་སྙིང་རྗེའི་ཡུལ། །རྒྱལ་བའི་རྣམ་ 
འཕྲུལ་རྒྱལ་བ་ཁོ་ནས་མཁྱེན། །སེམས་ཅན་ལས་སྣང་བཀོད་པའང་ཚད་བཟུང་བྲལ། །དེ་དག་ 
ཚུར་མཐོང་བྱིས་བློས་གཞལ་བྱ་མིན། །ཆོས་ཉིད་བསམ་མི་ཁྱབ་ལ་ཡིད་རྟོན་མཛོད། །ཀྱི་ཧུད་ 
དམ་པའི་མགོན་རྣམས་ཞིང་གཞན་གཤེགས། །ཀྱི་ཧུད་དཔང་གྱུར་སྐྱེ་བོ་ཕལ་ཆེར་ཟད། །ཀྱི་ཧུད་ 
མུན་སྤྲུལ་དུ་མས་ཕྱོགས་ཀུན་ཁྱབ། །ཀྱི་ཧུད་ཆོས་སྤང་གཡང་ལ་འཕྱན་ཏ་རེ། །ཐུབ་བསྟན་ཉིན་ 
བྱེད་ནུབ་རིའི་རྩེ་མོར་གཞོལ། །སྡིག་སྤྱོད་ཀླ་ཀློའི་མུན་པས་ཕྱོགས་ཀུན་ཁེབ། །ཁོམ་མིན་གཡང་ལ་ 
དལ་རྟེན་འཕྱན་ཉེའི་ཚེ། །རང་གཞན་གྲུབ་མཐའི་ཆགས་སྡང་དེས་ཅི་བྱ། །དལ་འབྱོར་མི་ལུས་ 
ཐོབ་པ་ད་རེས་ཙམ། །ཟློག་མེད་འཆི་བ་ནམ་ཡོང་ཆ་ཡོད་དམ། །འཆི་ཚེ་དམ་པའི་ཆོས་ལས་ 
སྐྱབས་གཞན་སུ། །ལེགས་པར་སོམས་ལ་བརྩོན་པའི་དཔུང་སྐྱེད་འཚལ། །བྱ་བྱེད་མང་ཡང་གྲུབ་ 
འབྲས་ཆུ་ཤིང་སྙིང་། །ལྷག་བསམ་ཡོད་ཀྱང་བསྟན་ལ་ཕན་མཐུ་ཆུང་། །དལ་འབྱོར་སྟོང་ཟད་སྤྲང་
326

༄༅། །ཟབ་གཏེར་ཆོས་ཀྱི་མཛོད་ཁང་།
པོ་བདག་འདྲ་ལ། །ཐུགས་རྗེས་གཟིགས་ཤིག་བླ་མ་དཀོན་མཆོག་མཁྱེན། །སེམས་རྒྱུད་ཆོས་ཀྱིས་ 
དུལ་བར་བྱིན་གྱིས་རློབས། །གཞན་ཡང་། མང་དུ་ཐོས་པ་ཡིན་ཡང་སྨྲ་བ་ཁོ་ན་ལ་དགའ་བའི་ 
སྐྱོན་མང་པོ་ལྷག་བསམ་བསྐུལ་བའི་མདོ་ལས་གསུངས་པ། ཐོས་པས་རྒྱགས་ནས་གུས་པར་མི་འགྱུར་ 
ཏེ༑ ༑རྣམ་པར་འགྱེད་པའི་སྨྲ་བ་རྣམས་ལ་ཆགས། །བརྗེད་པར་འགྱུར་ཞིང་ཤེས་བཞིན་མེད་པར་ 
འགྱུར། །སྨྲ་ལ་དགའ་བའི་ཉེས་པ་འདི་དག་གོ །ནང་གི་སེམས་ལ་ཤིན་ཏུ་རིང་བར་འགྱུར། །ལུས་ 
དང་སེམས་ཀྱང་རབ་སྦྱངས་མ་ཡིན་འགྱུར། ཁེངས་པ་དང་ནི་མདུད་པ་མང་པོར་འགྱུར། །སྨྲ་ལ་ 
དགའ་བའི་ཉེས་པ་འདི་དག་གོ །བྱིས་པ་དམ་པའི་ཆོས་བསམ་རབ་ཏུ་ཉམས། །སེམས་ནི་མི་ 
མཉེན་ཤིན་ཏུ་རྩུབ་པར་འགྱུར། །ཞི་གནས་ལྷག་མཐོང་དག་དང་རབ་ཏུ་རིང༌། །སྨྲ་ལ་དགའ་བའི་ 
ཉེས་པ་འདི་དག་གོ །རྟག་ཏུ་བླ་མ་དག་ལ་གུས་པ་མེད། །སྦགས་པའི་གཏམ་དག་ལ་ནི་དགའ་བ་ 
སྐྱེད། །སྙིང་པོ་མེད་ལ་གནས་ཤིང་ཤེས་རབ་ཉམས། །སྨྲ་ལ་དགའ་བའི་ཉེས་པ་འདི་དག་གོ །དེ་ནི་ 
ལྷ་ཡི་ཚོགས་རྣམས་ཀྱིས་མི་བཀུར། །དེ་ཚེ་དེ་ལ་འདོད་པ་མི་བསྐྱེད་ལ། །སོ་སོ་ཡང་དག་རིག་ 
ལས་ཉམས་འགྱུར་ཏེ། །སྨྲ་ལ་དགའ་བའི་ཉེས་པ་འདི་དག་གོ །
ཞེས་དང་། བདག་ནི་སྒྲུབ་ཉམས་ད་ནི་ཅི་བྱ་ཞེས། །འཆི་བའི་དུས་ཚེ་བྱིས་པ་མྱ་ངན་བྱེད། ། 
གཏིང་རྙེད་མ་གྱུར་ཤིན་ཏུ་སྡུག་བསྔལ་འགྱུར། །སྨྲ་ལ་དགའ་བའི་ཉེས་པ་འདི་དག་གོ །རྩྭ་བསྐྱོད་ 
བཞིན་དུ་འགུལ་ཞིང་གཡོ་བ་སྟེ། །དེ་ནི་དེ་ལྟར་ཐེ་ཚོམ་འགྱུར་དུ་ངེས། །དེ་ནི་ནམ་ཡང་བློ་བརྟན་ 
མི་འགྱུར་ཏེ། །སྨྲ་ལ་དགའ་བའི་ཉེས་པ་འདི་དག་གོ །གར་ལ་བལྟ་བའི་ཁྲོད་དུ་འདུག་པ་ཞིག ། 
དཔའ་བོ་གཞན་གྱི་ཡོན་ཏན་བརྗོད་པ་བཞིན། །བདག་ཉིད་ནན་ཏན་ཉམས་པར་འགྱུར་བ་སྟེ། ། 
སྨྲ་ལ་དགའ་བའི་ཉེས་པ་འདི་དག་གོ །དེ་ནི་གཡོ་ལྡན་ཡང་ཞིང་རེ་འཆང་ཡང་། །ཕྱི་ཕྱིར་བཞིན་ 
ནི་རྣམ་པར་འགྱེད་པ་བརྩམ། །འཕགས་པའི་དམ་པའི་ཆོས་ལས་རབ་ཏུ་རིངས། །སྨྲ་ལ་དགའ་ 
བའི་ཉེས་པ་འདི་དག་གོ །མཐུ་ཆུང་བསྟི་སྟང་གིས་ནི་དགའ་འགྱུར་ཏེ། །མི་ཤེས་ལྡན་པ་གཡོ་ཞིང་ 
འགྱུར་བ་ཡིན། །སྤྲེལ་ལྟར་དེ་ཡི་སེམས་ཞི་གཡོ་བར་འགྱུར། །རང་གི་བློ་ཡིས་ཤེས་པ་དམའ་བའི་ 
ཕྱིར། །རྨོངས་པ་དེ་ནི་གཞན་གྱི་དྲིང་ལ་འཇོག །དེ་ནི་ཉོན་མོངས་ཕྱོགས་ཀྱི་དབང་དུ་འགྲོ། །སྨྲ་ལ་ 
དགའ་བའི་ཉེས་པ་འདི་དག་གོ །མིག་ཀྱང་འཁྲུལ་ཞིང་དེ་བཞིན་རྣ་བའང་འཁྲུལ། །སྣ་ཡང་འཁྲུལ་
327

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཞིང་དེ་བཞིན་ལྕེ་ཡང་འཁྲུལ། །ལུས་ཀྱང་འཁྲུལ་ཞིང་ཡིད་ཀྱང་འཁྲུལ་བར་འགྱུར། །སྨྲ་ལ་དགའ་ 
བའི་ཉེས་པ་འདི་དག་གོ །དེ་ཡི་སེམས་ནི་རྣ་བའི་རྣམ་ཤེས་ལ། །རབ་ཏུ་ཆགས་ཤིང་སྒྲས་རྒྱགས་ 
ཤེས་རབ་ཉམས། །ལོག་པར་སེམས་ཤིང་ལམ་ངན་འགྲོ་བར་འགྱུར། །སྨྲ་ལ་དགའ་བའི་ཉེས་པ་ 
འདི་དག་གོ །ཞེས་བྱ་བ་ལ་སོགས་པ་ནས། ཡུན་རིང་དུས་ནས་སྨྲ་ལ་དགའ་བས་ན། །དེས་ནི་ 
དག་ཉིད་དགའ་བ་མི་འཐོབ་བོ། །ཚིག་གང་དགའ་བ་མཐའ་ཡས་འཐོབ་འགྱུར་བ། །ཚིག་གཅིག་ 
ཙམ་ཞིག་བསོད་ནམས་མཆོག་ཡིན་ནོ། །བུ་རམ་ཤིང་ཤུན་སྙིང་པོ་ཅི་ཡང་མེད། །དགའ་བར་བྱ་ 
བའི་རོ་ནི་ནང་ན་འདུག །ཤུན་པ་ཟོས་པའི་མིས་ནི་བུ་རམ་རོ། །ཞིམ་པོ་རྙེད་པར་འགྱུར་བ་མ་ 
ཡིན་ནོ། །ཇི་ལྟར་ཤུན་པ་དེ་བཞིན་སྨྲ་བ་སྟེ། །རོ་ལྟ་བུ་ནི་འདི་ལ་དོན་སེམས་ཡིན། །དེ་ལྟ་བས་ན་སྨྲ་ 
ལ་དགའ་སྤངས་ཏེ། །རྟག་ཏུ་བག་ཡོད་བྱོས་ལ་དོན་སོམས་ཤིག །
ཅེས་པའི་བར་གྱིས་བསྟན་པ་དང་། ཏིང་འཛིན་རྒྱལ་པོ་ལས་ཀྱང་། ང་ཡིས་རབ་ཏུ་བཟང་བའི་ 
ཆོས་བཤད་ཀྱང་། །ཁྱོད་ཀྱིས་ཐོས་ནས་ཡང་དག་མ་སྤྱད་ན། །ནད་པས་སྨན་གྱི་རྐྱལ་པ་ཐོགས་པ་ 
དག །རང་གི་ནད་ནི་གསོ་བར་མི་ནུས་བཞིན། །ཞེས་དང་། སྡོང་པོ་བཀོད་པ་ལས། ཡང་དག་ 
སངས་རྒྱས་བསྟན་པ་འདི། །ཐོས་པ་ཙམ་གྱིས་མི་འགྲུབ་བོ། །དཔེར་ན་ལ་ལ་ཆུ་ཀླུང་གིས། །སྟོབས་ 
མེད་ནན་གྱིས་ཁྱེར་བ་ཞིག །བསྐོམས་ནས་ཤི་བར་འགྱུར་བ་བཞིན། །མ་བསྒོམས་ ༼བསྒོམ་འདིའི་ 
རིགས་འདི་ལྟར་ཞུས།༽ ཆོས་ཀྱང་དེ་བཞིན་ནོ། །ཇི་ལྟར་འགྲོ་བ་མང་པོ་ལ། །ཟས་དང་སྐོམ་དག་བྱིན་ 
གྱུར་ཀྱང༌། །བདག་ཉིད་བཀྲེས་ནས་ཤི་བ་ལྟར། །མ་བསྒོམས་ཆོས་ཀྱང་དེ་བཞིན་ནོ། །ཇི་ལྟར་སྨན་ 
པ་ལ་ལ་ཞིག །སྨན་རྣམས་ཐམས་ཅད་བདོག་བཞིན་དུ། །ལྟོ་བའི་ནད་ཀྱིས་ཤི་བ་བཞིན། །ཆོས་ལ་ 
མ་བསྒོམས་དེ་བཞིན་ནོ། །ཇི་ལྟར་དབྱིག་གི་མཛོད་དག་ཏུ། །རིན་ཆེན་གྲངས་མང་བགྲང་བྱེད་ 
ཀྱང་། །བདག་ཉིད་གཅིག་ཙམ་མ་ཐོབ་པ། །ཆོས་ལ་མ་བསྒོམས་དེ་བཞིན་ནོ། །ཇི་ལྟར་བདེ་བ 
ཀུན་ལྡན་པའི། །རྒྱ་པོའི་ཕོ་བྲང་འཁོར་སྐྱེས་ཀྱང༌། །ཟས་དང་སྐོམ་དག་མི་བདོག་པ། །མ་བསྒོམས་ 
ཆོས་ཀྱང་དེ་བཞིན་ནོ། །ཇི་ལྟར་དམུས་ལོང་རི་མོ་མཁན། །ཚོང་དུས་དབུས་སུ་འབྲིར་བཅུག་ཀྱང་། ། 
བདག་ཉིད་ཀྱིས་ནི་མ་མཐོང་བ། །ཆོས་ལ་མ་བསྒོམས་དེ་བཞིན་ནོ། །ཇི་ལྟར་མཚོ་ཆེན་མཉན་པ་ 
ཞིག །སྐྱེ་བོ་མང་པོ་སྒྲོལ་བྱེད་ཀྱང་། །བདག་ཉིད་དེ་ནང་འཆི་བ་ལྟར། མ་བསྒོམས་ཆོས་ཀྱང་དེ་
328

༄༅། །ཟབ་གཏེར་ཆོས་ཀྱི་མཛོད་ཁང་།
བཞིན་ནོ། །ཇི་ལྟར་ལམ་གྱི་གཞི་མདོར་ཡང༌། །ཕུན་སུམ་ཚོགས་པ་ཀུན་བརྗོད་ཅིང་། །བདག་གིས་ 
ཐོབ་པ་མི་འགྱུར་བ། །མ་བསྒོམས་ཆོས་ཀྱང་དེ་བཞིན་ནོ། །ཞེས་གསུངས་པའི་ཚུལ་སོགས་ཀྱང་ 
སྙིང་ལ་བཞག་ནས་ཐོས་དོན་ཉམས་སུ་ལེན་པས་རང་རྒྱུད་ཀྱི་ཉོན་མོངས་པའི་གཉེན་པོར་ཅི་འགྲོ་
བྱ་བ་ནི་ཅིས་ཀྱང་གལ་ཆེའོ། །
མི་མཆོག་སྐྱོབ་པ་ཤཱཀྱ་སེང་གེ་ཡིས། །རིགས་ཅན་གསུམ་གྱི་གདུལ་བྱ་རྗེས་སྐྱོང་ཕྱིར། །ཟབ་ 
རྒྱས་བདུད་རྩིའི་སྒོ་འཕར་བགྲང་ཡས་ཀྱང་། །ཀུན་གྱི་སྐྱེལ་སོ་བླ་མེད་འབྲས་བུའི་ཚུལ། །གང་ 
དང་སུ་འཕྲད་སྲིད་པ་ཐ་མ་རུ། །ངེས་པར་ལུང་བསྟན་ཟབ་མོ་འཕགས་པའི་ཡུལ། །མངོན་སུམ་ 
སྤྱོད་ཡོད་སྔོན་གོམས་དགེ་བའི་མཐུར། །ལེགས་པར་ཤེས་ནས་བརྩོན་པའི་དཔུང་བསྐྱེད་འཚལ། ། 
རྒྱལ་བའི་འཁོར་ལོ་བར་ཐའི་དགོངས་པའི་བཅུད། །སྣང་སྟོང་ཟུང་འཇུག་མཉམ་པ་ཆེན་པོའི་ཀློང་། ། 
འཁོར་འདས་ཆོས་ཀུན་ཡེ་ནས་སངས་རྒྱས་པའི། །ལྟ་བའི་གོ་ཆ་མཆོག་ཏུ་ཡངས་པ་གཅེས། །ཕུང་ 
ཁམས་སྐྱེ་མཆེད་གདོད་ནས་གདན་གསུམ་ལྷ། །འགྲོ་འོང་སྲོག་རྩོལ་གཞོམ་མེད་ནཱ་དའི་དབྱངས། །
འགྱུ་འཕྲོའི་དྲན་རྟོག་འོད་གསལ་གཉུག་མའི་བབས། །རྡོ་རྗེ་གསུམ་གྱི་རྣལ་འབྱོར་འབྲལ་མེད་ 
གལ། །ཅིར་སྣང་ཀུན་བཟང་སྤྱོད་པའི་ཕྱག་རྒྱ་ཆེ། །གང་སྤྱད་ཚོགས་ཀྱི་འཁོར་ལོའི་ལོངས་སྤྱོད་ 
མཆོག །དུག་ལྔ་རང་གྲོལ་ཡེ་ཤེས་ཆེན་པོའི་ཀློང་། །ཚེ་གཅིག་གདོད་མའི་གྲོལ་སར་སྙོགས་མཛོད་ 
ཀྱེ༑ ༑ཞེས་པ་ནི་བར་སྐབས་ཀྱི་ཚིགས་སུ་བཅད་པའོ། །
ལྔ་པ་དེ་ལྟར་བསྡུས་པའི་དགོས་ཆེད་ཕན་ཡོན་དང་བཅས་པ་བཤད་པ་ནི། སྤྱིར་དེང་སང་ལྟ་ 
བུ་དུས་ཀྱི་མཐའ་སངས་རྒྱས་ཀྱི་བསྟན་པ་མེ་ཤི་བའི་དུད་པ་ཙམ་དུ་ཉེ་བའི་སྐབས་འདིར། སངས་ 
རྒྱས་ཀྱི་བཀའ་དྲིན་རྗེས་སུ་དྲན་པ་དང་། དམ་པའི་ཆོས་ཀྱི་མཛོད་ཡོངས་སུ་སྐྱོང་བ་དང་། སེམས་ 
ཅན་ལ་སྙིང་བརྩེ་བའི་དབང་གིས། ཟང་ཟིང་མེད་པར་དམ་པའི་ཆོས་མདོ་སྡེ་ལ་སོགས་པ་ཚིགས་
སུ་བཅད་པ་གཅིག་ཙམ་ཡང་ཉན་པ་དང་བཤད་པ་དང་ཁ་ཏོན་དུ་བྱེད་པ་དང་དེའི་དོན་སེམས་ 
པ་ལྟ་ཅི། ཐ་ན་ཆོས་ཀྱི་ཕྱིར་གོམ་པ་གཅིག་འདོར་རམ། དམ་ཆོས་བསྐུལ་བའི་རྔའམ་གཎྜིའི་སྒྲ་ 
ཐོས་པའམ། ཆོས་ཀྱི་ཕྱིར་སྤུ་ཟིང་བྱེད་པ་ཙམ་ཡང་རྫོགས་པའི་བྱང་ཆུབ་ལས་ཕྱིར་མི་ལྡོག་པ་
སོགས་ཕན་ཡོན་གྱི་བསྔགས་པ་ཚད་མེད་པར་གསུངས་པ་བཞིན་ལ། དེ་ལས་ཀྱང་ཁྱད་པར་དུ་
329

༄༅། །ཨོ་རྒྱན་རྗེ་་འ འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
གྱུར་པ། གོང་དུ་སྨོས་པ་བཞིན་ལུང་གིས་བསྟན་ཅིང་རིགས་པས་གྲུབ་པའི་གསང་བདག་རྡོ་རྗེ་འཆང་
ཆེན་པོ་ཉིད་སྙིགས་མའི་གདུལ་བྱ་ལ་རྗེས་སུ་བརྩེ་བས་དགོངས་ཏེ། བསམ་བཞིན་སྲིད་པ་ཉེ་བར་ 
བཟུང་ནས་སྒྲུབ་བརྒྱུད་ཤིང་རྟ་ཆེན་པོ་བརྒྱད་རྗེས་འབྲང་དང་བཅས་པའི་ལུགས་སྲོལ་སྤྱི་དང་། བྱེ་ 
བྲག་སྔ་འགྱུར་ཡོ་ག་རྣམ་པ་གསུམ་གྱི་སྙིང་པོའི་བཅུད་ཕྱུང་བའི་གསང་མཛོད་ཆེན་པོ་འདི་ལྟ་བུའི་
བཀའ་ཡི་བསྡུ་བ་མཛད་པ་དང༌། གཞན་ལ་འཆད་སྤེལ་གླེགས་བམ་རིན་པོ་ཆེ་སྤར་དུ་བཞེངས་ 
པ་སོགས་ལྟ་ཅི་སྨོས་ ཐ་ན་དེ་ལ་རྗེས་སུ་ཡི་རང་བ་བགྱིས་པ་ཙམ་གྱི་བསོད་ནམས་ཀྱི་ཕུང་
པོའང་སྔ་མ་ལས་བརྒྱ་དང་སྟོང་ནས་དཔེ་དང་རྒྱུར་མི་བཟོད་པའི་བར་གྱིས་ཁྱད་པར་དུ་འཕགས་
པ་ཡིན་ཏེ། དེའི་རྒྱུ་མཚན་ཡང་ངེས་དོན་མཐར་ཐུག་རྡོ་རྗེ་རྩེ་མོ་ལས་གཞན་མེད་པའི་ཕྱིར། སྒྱུ་ 
འཕྲུལ་གསང་སྙིང་ལས། བསྐལ་པ་ཞིང་གི་རྡུལ་སྙེད་དུ། །ཤིན་ཏུ་སྦྱངས་ལ་རབ་གནས་ཤིང་། ། 
དཀྱིལ་འཁོར་མ་ལུས་བསྙེན་པ་ཡི། །འབྲས་བུ་གསང་ཆེན་འདི་ཡིན་ཏེ། །འཇིག་རྟེན་དྲུག་གི་ 
ཕྱོགས་བཅུ་ན། །འདས་དང་ད་ལྟར་བྱུང་བ་ཡི། །རྒྱལ་བའི་དཀྱིལ་འཁོར་མ་ལུས་པ། །བསྙེན་ནས་ 
སྐུ་ལྔ་ལྷུན་གྱིས་རྫོགས། །འབྱུང་དང་མ་འོངས་ཐམས་ཅད་ཀུན། །འདི་ཡི་ལྷུན་གྱིས་གྲུབ་པར་ 
འགྱུར། །འདི་ནི་གསང་ཆེན་ངེས་པ་ཡི། །འབྲས་བུ་ལམ་དུ་གྱུར་པ་ཡིན། །རྒྱལ་བའི་དཀྱིལ་འཁོར་ 
མ་ལུས་ལ། །འདི་ལས་གསང་བའི་ངེས་དོན་མེད། །བཙལ་ཀྱང་རྒྱལ་བས་མི་བརྙེས་སོ། །ཞེས་དང་། 
ཡེ་ཤེས་གྲུབ་པ་ལས། སྟོན་པའི་གསང་ནི་རྒྱ་མཚོ་ཀུན། །བསྡུས་ཏེ་སྙིང་པོའི་བཅུད་ཕྱུང་བ། །གསང་ 
ཉིད་ངེས་པ་འདི་ཡིན་ཏེ། །འདི་མ་སྣང་བར་གྲོལ་བ་མེད། །ཅེས་གསུངས།
དེའི་ཕྱིར་སྤྱི་མདོ་དགོངས་འདུས་ལས་ཀྱང༌། དབུ་མར་རྣམ་ཐར་གསུམ་སྒོར་དཀའ་སྤྱད་ཀྱང་། ། 
དེ་ལ་རྒྱལ་བ་མི་དགོངས་བཀུར་མི་མཛད། །སྙིང་པོའི་དོན་རིག་སྐད་ཅིག་ཙམ་གྱིས་ཀྱང་། །བྱིན་ 
རླབས་ཡོན་ཏན་རྒྱལ་བས་བཤད་མི་རྫོགས། །དཀར་པོ་མཐར་ཐུག་བསོད་ནམས་ཀུན། །སེན་མོའི་ 
སྟེང་གི་རྡུལ་དང་འདྲ། །རྡོ་རྗེ་སྙིང་པོར་གཅིག་བསྐྱེད་པ། །ས་ཡི་དཀྱིལ་འཁོར་ཆེན་པོ་ཙམ། ། 
དཀར་པོ་ཕྱོགས་ཀྱི་མཐར་ཐུག་པ། དེ་ནི་མུན་ཁང་སྒྲོན་མེ་ཙམ། །རྡོ་རྗེ་སྙིང་པོར་གཅིག་རིག་པ། ། 
དུས་མཐའི་བསྐལ་པའི་མེ་ཆེན་འདྲ། །དབུ་མར་སྣང་བའི་ནམ་མཁའ་ནི། །གང་གི་གསེང་ཁུང་ 
ནམ་མཁའ་འོ། །རྡོ་རྗེ་སྙིང་པོའི་ནམ་མཁའ་ནི། །འབྱུང་ཆེན་གཏོས་ཀྱི་ནམ་མཁའ་འདྲ། །ཞེས་
330

།ཟབ་གཏེར་ཆོས་ཀྱི་མཛོད་་ཁཁང་
དང་། ཤིན་ཏུ་གྲངས་མེད་བསྐལ་པ་རུ། །སངས་རྒྱས་རྣམས་ཀྱིས་གང་མཁྱེན་པ། །སྔགས་པ་རྣམས་ 
ཀྱི་དུས་གཅིག་ཏུ། །ཚེ་གཅིག་རྫོགས་པའི་བྱང་ཆུབ་འཐོབ། །ཅེས་སོགས་གསང་རྒྱུད་ཀུན་ནས་རྒྱ་ 
ཆེར་གསུངས་པ་བཞིན་ཏེ། མདོར་ན་ཧེ་རུ་ཀ་གལ་པོ་ལས། སྐུ་གསུང་ཐུགས་ཀྱི་རྡོ་རྗེ་ཡིས། །རྣལ་ 
འབྱོར་འདིར་གྱུར་ཕྱིན་ཆད་ནི། །ཀློག་གམ་ཡང་ན་སེམས་ཀྱང་རུང་། །དེ་ཡང་རྡོ་རྗེ་འཛིན་ 
འདྲར་འགྱུར། ཞེས་སོ། །གཞན་ཡང་དེ་བཞིན་གཤེགས་པའི་དམ་པའི་ཆོས་འཛིན་པའི་ཕན་ཡོན་ 
གྱི་བསྔགས་པ་སྙིང་པོ་བསྟན་པའི་མདོ་ལས། འདི་ལྟར་རྒྱལ་བའི་ཆོས་ཀྱི་ཉེར་གནས་ཤིང་། །ཆོས་
ཀྱིས་ངེས་པར་འབྱུང་གི་ཟང་ཟིང་མིན། །དེ་བས་གང་ཞིག་བདེ་གཤེགས་ཆོས་འཛིན་པས། །དེ་ནི་ 
སངས་རྒྱས་ཀུན་ལ་བྱས་པ་གཟོ། །ཞེས་དང༌།
བློ་གྲོས་རྒྱ་མཚོས་ཞུས་པའི་མདོ་ལས། །དེ་བཞིན་གཤེགས་པའི་དམ་པའི་ཆོས་འཛིན་པ། །དེ་ནི་ 
དེ་བཞིན་གཤེགས་པ་བྱས་གཟོ་ཡིན། །རྒྱལ་བ་རྣམས་ཀྱི་མཛོད་འཛིན་ཡིད་བརྟན་ཅིང་། །ཕྱོགས་ 
བཅུ་རྣམས་སུ་སངས་རྒྱས་མཆོད་པ་ཡིན། །སངས་རྒྱས་སྤྱན་གྱིས་གཟིགས་པའི་ཞིང་མང་པོ། །རིན་ 
ཆེན་བཀང་སྟེ་དེ་བཞིན་གཤེགས་ལ་ཕུལ། །ཟད་པའི་དུས་ནི་ཇི་ལྟར་ཆོས་འཛིན་ལྟར། །བསོད་ 
ནམས་ཕུང་པོ་དེ་ཙམ་འཕེལ་མ་ཡིན། །ཞེས་དང༌། དེ་དག་རྣམས་ཀྱི་ཡོན་ཏན་ཕན་ཡོན་རྣམས། ། 
བསྐལ་པ་རྒྱུན་མི་འཆད་པར་བརྗོད་བྱས་ཀྱང༌། །དམ་ཆོས་འཛིན་པའི་ཕན་ཡོན་འདི་དག་ནི། ། 
བརྗོད་པའི་མཐའ་མར་ཕྱིན་པར་མི་འགྱུར་རོ། །ཞེས་དང༌། ནམ་མཁའ་མཛོད་ཀྱིས་ཞུས་པའི་ 
མདོ་ལས། །ཇི་ལྟར་བསྐལ་པ་བྱེ་བ་སྟོང་བརྗོད་ཀྱང་། །སངས་རྒྱས་ཡེ་ཤེས་མཐའ་ཡོད་མ་ཡིན་ 
ལྟར། །དེ་བཞིན་གཤེགས་པའི་དམ་པའི་ཆོས་འཛིན་པའི། །བསོད་ནམས་དེ་ཡང་ཚད་ཡོད་མ་ 
ཡིན་ནོ། །ཞེས་གསུངས་པ་དང་། འཕགས་པ་སྤྱན་རས་གཟིགས་ཞེས་བྱ་བའི་མདོ་ལས་ཀྱང་། གང་ 
དག་ཕྱིན་ཆད་མདོ་སྡེ་འདི་འཛིན་པ། །དེ་དག་རྟག་ཏུ་ང་དང་མཐུན་པའི་སྲས། །སངས་རྒྱས་བྱེ་ 
བས་དེ་དག་བསྔགས་བརྗོད་ཀྱང་། །དེ་དག་བསྔགས་པ་མཐར་ནི་ཕྱིན་མི་འགྱུར། །ཞེས་དང༌། 
འཇིག་ཚེ་རྒྱལ་བ་མཆོག་གི་ཆོས་བཟུང་བས། །བདེ་དང་དགའ་ཐོབ་མཛོད་ནི་མང་པོར་འགྱུར། 
།སྔོན་གྱི་རིམ་གྲོ་བྱ་བ་འཐོབ་མྱུར་ཞིང་། །མི་ཁོམ་བརྒྱད་པོ་མ་ལུས་ཟད་པར་སྤོངས། །དཔེར་ན་ 
ནམ་མཁའ་སྐར་མས་ཡོངས་གང་ལྟར། །རྟག་ཏུ་མཚན་གྱི་གོ་ཆར་བྱས་པ་དང་། །རབ་ཏུ་ཚིག་
331

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
སྙན་ཡིད་འོང་དབྱངས་ལྡན་འགྱུར། །གང་ན་ཡིད་བདེ་མེད་ཅིང་རབ་སྡུག་པ། །རིགས་དམན་དེ་ 
ནི་དེ་ཡིས་སྤང་བར་འགྱུར། །ཕྱུག་ཅིང་ཤིན་ཏུ་བདེ་ལ་ལོངས་སྤྱོད་ལྡན། །ཞེས་པ་ནས། འཇིག་ཚེ་ 
རྒྱལ་བ་མཆོག་གི་ཆོས་བཟུང་བས། །མཆོག་ཏུ་གཟུགས་བཟང་ལྟ་ན་སྡུག་པ་དང་། །སྐྱེས་པ་བུད་ 
མེད་ལྷ་རྣམས་དགའ་བ་དང༌། །བདེ་ཞིང་མཁས་ལ་བསྔགས་ཤིང་ཤེས་རབ་ལྡན། །སྟོན་པ་སྟོབས་ 
བཅུ་མངའ་བ་ལྷ་ཡི་ལྷས། །གང་གི་མདུན་དུ་མདོ་འདི་རབ་བཤད་པ། །མི་དེའི་ལག་ཏུ་མདོ་སྡེ་ 
འདི་འདྲ་འདི། །ཕྱི་མའི་དུས་ཀྱི་ཚེ་ན་འཐོབ་པར་འགྱུར། །ཞེས་པའི་བར་གྱིས་གསུངས་པ་དང་། 
གཞན་ཡང་འཕགས་པ་དཀོན་མཆོག་བརྩེགས་པ་ཆེན་པོའི་ཆོས་ཀྱི་རྣམ་གྲངས་ལས།དེ་ལ་ཤཱ་རིའི་
བུ་ཐེག་པ་ཆེན་པོ་ལ་ཡང་དག་པར་ཞུགས་པས།
འདི་ལྟ་བུའི་མི་བཟད་པ་དང་མི་བསྔགས་པ་དང༌། དམ་པའི་ཆོས་རབ་ཏུ་འཇིག་པ་མཐོང་ནས་ 
བརྩོན་འགྲུས་ཆེན་པོའི་ཤུགས་རབ་ཏུ་བསྐྱེད་དེ། འདི་ལྟ་སྟེ། འདི་ལྟ་བུའི་མདོ་སྡེ་བྱང་ཆུབ་སེམས་ 
དཔའི་སྡེ་སྣོད་ཀྱི་ཆོས་ཀྱི་རྣམ་གྲངས་འདི་རབ་ཏུ་མཉན་པར་བྱ། གཟུང་བར་བྱ། ཡི་གེར་བྲིས་ 
ནས་བཅང་བར་བྱ། གཞན་ལ་ཡང་གོ་བར་བྱ། རྒྱ་ཆེར་ཡང་དག་པར་རབ་ཏུ་བསྟན་པར་བྱའོ། 
།དེས་ཀྱང་འདུ་ཤེས་བཞི་བསྐྱེད་པར་བྱ་སྟེ། བཞི་གང་ཞེ་ན། བདག་གི་ཕ་ཡི་ནོར་གྱི་ཕུང་པོ་འདི་ 
རབ་ཏུ་འཇིག་པར་འགྱུར་ཏེ། གང་གི་ཕྱིར་བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་
པ་ཡང་དག་པར་རྫོགས་པའི་སངས་རྒྱས་ཤཱཀྱ་ཐུབ་པ་དེས་བསྐལ་པ་བྱེ་བ་ཁྲག་ཁྲིག་བརྒྱ་སྟོང་གྲངས་ 
མེད་པ་ནས་བཟུང་སྟེ། དཀའ་བ་སྤྱད་པ་ཡིན་ན། དེའི་ཕྱིར་རབ་ཏུ་འཇིག་པར་མི་འགྱུར་བར་ 
གཟུང་བར་བྱ། ཀུན་ཆུབ་པར་བྱ། གཟུང་བར་བྱ་སྟེ། ཆུད་མི་ཟ་བར་བྱའོ། །བརྩོན་འགྲུས་བརྩམ་ 
མོ༑ ༑འདི་ལྟ་སྟེ། དཔེར་ན་ཤཱ་རིའི་བུ་སྐྱེས་བུ་ཞིག་ལ་བུ་གཅིག་ཡོད་དེ། བྱམས་སྡུག་ཡིད་དུ་འོང་ 
ཞིང་མི་མཐུན་པ་མེད་པར་སྣང་བ་དེ་དག་གཡང་ས་ཆེན་པོར་ལྟུང་བར་གྱུར་པ་དང་། དེས་དེ་ 
ལག་གིས་བཟུང་སྟེ་སེམས་ཅན་དམྱལ་བའི་གཡང་ས་འདིར་ལྟུང་བར་མ་གྱུར་ཅིག་གཅེས་འཛིན་
རབ་ཏུ་འཛིན་པ་དེ་བཞིན་དུ། ཤཱ་རིའི་བུ་གང་སྐྱེས་བུ་དམ་པ་དེ་དག་ང་ལ་དད་ཅིང་ཆོས་དཀོན་ 
མཆོག་བླ་ན་མེད་པ་འདི་ཡང་ཡོངས་སུ་མི་གཏོང་ཞིང་། མྱ་ངན་ལས་འདས་པ་ལ་ཡང་རེ་བར་
འགྱུར་བ་དེ་དག་དེའི་དུས་ན་དམ་པའི་ཆོས་ཡོངས་སུ་འཛིན་པར་འགྱུར་བས་ངས་དེ་དག་ལ་བྱང་
332

༄༅། །ཟབ་གཏེར་ཆོས་ཀྱི་མཛོད་ཁང་།
ཆུབ་མཆོག་འདི་གཏད་པར་བྱའོ། །འདི་ལྟ་སྟེ་དཔེར་ན། ཤཱ་རིའི་བུ་གཡུལ་ཆེན་པོའི་ནང་གང་སྐྱེ་ 
བོ་མང་པོ་བསྲུང་བའི་ཕྱིར་དམག་གི་མདུན་ན་འདུག་པར་འགྱུར་བའི་སེམས་ཅན་དེ་དག་ནི་ཉུང་
བར་འགྱུར་རོ། །ཡང་ཤཱ་རིའི་བུ་གང་དཔའ་བ་འོས་སུ་གྱུར་བར་བྱས་པ་གཡུལ་ལས་རྣམ་པར་རྒྱལ་བ་ 
དེ་དག་དེ་ན་གཡུལ་མི་བཟད་པ་ཆེན་པོའི་དུས་ན་སྐྱེ་བོ་མང་པོའི་ཕྱིར་དམག་གི་མདུན་ན་འདུག་པ་ 
དེ་བཞིན་དུ། ཤཱ་རིའི་བུ་དེའི་ཚེ་དམ་པའི་ཆོས་འཇིག་པར་རབ་ཏུ་ཉེ་བར་གནས་པ་ན། གང་ལྷག་ 
པའི་བསམ་པས་ཡོངས་སུ་མྱ་ངན་ལས་འདས་པ་འདོད་པ། དཔའ་བ་བརྩོན་འགྲུས་བརྟན་པར་གོ་
ཆ་སྲ་བ་བགོས་པ་དེ་དག་བརྩོན་འགྲུས་ཆེན་པོའི་སྟོབས་བསྐྱེད་དེ་བདུད་ཀྱི་དམག་ལས་རྒྱལ་ཞིང་། 
འདི་ལྟ་བུའི་ཆོས་དཀོན་མཆོག་འདི་ལས་སྙིང་པོ་ཅུང་ཟད་ཙམ་ལེན་པར་འགྱུར་རོ། །
དེ་ཅིའི་ཕྱིར་ཞེ་ན། ཤཱ་རིའི་བུ་ཚིག་བཞི་པའི་ཚིགས་སུ་བཅད་པ་གཅིག་ཙམ་ཡོངས་སུ་སྤོང་བ་ 
ལ་ཡང་རྗེས་སུ་ཡི་རང་བར་མི་བྱེད་ཅིང་རྩོད་པར་བྱེད་ལ་འདི་ནི་སངས་རྒྱས་ཀྱིས་བཤད་པའོ། ། 
ཞེས་སྐྱེ་བོ་མང་པོ་ལ་བསྒྲགས་ཤིང་ཤེས་པར་བྱེད་པ་དེ་ནི་འདས་པ་དང་། མ་འོངས་པ་དང་། ད་ 
ལྟར་གྱི་སངས་རྒྱས་བཅོམ་ལྡན་འདས་རྣམས་ཀྱིས་ལེགས་པར་བཤད་པ་ལ་རྗེས་སུ་ཡི་རང་བ་སྟེ། ཤཱ་
རིའི་བུ་དེ་ལྟ་བུའི་གང་ཟག་རྣམས་ལ་བསོད་ནམས་ཀྱི་རྣམ་པར་སྨིན་པ་ཆུང་ངོ་ཞེས་ང་མི་འཆད་ 
དེ་ནམ་མཁའ་དང་མཉམ་པའི་བསོད་ནམས་ཀྱི་ཕུང་པོ་དང་ལྡན་པར་འགྱུར་རོ། །དེ་ཅིའི་ཕྱིར་ཞེ་
ན༑ ཤཱ་རིའི་བུ་སྐྱེས་བུ་དམ་པ་དེ་ལྟ་བུ་ནི་ཤིན་ཏུ་དཀོན་ཏེ་སྐྱེས་བུ་མཆོག་ཅེས་བརྗོད་དོ། །སྐྱེས་ 
བུ་རབ་ཅེས་བརྗོད་དོ། །སྐྱེས་བུ་དཔའ་བོ་ཞེས་བརྗོད་དོ། །སྐྱེས་བུ་ཆེན་པོ་ཞེས་བརྗོད་དོ། །དེ་ནི་ 
དེ་བཞིན་གཤེགས་པའི་ཆོས་ཀྱི་ཕྱོགས་སོ། །དེ་དག་སྡེར་མི་སྨྲ་མི་འཁྲུག་གོ །དེ་དག་ལ་ནན་ཏན་ 
སྙིང་པོར་བྱེད་པ་སྟེ། ཤཱ་རིའི་བུ། འཆི་བའི་མཐའི་བར་དུ་ནན་ཏན་སྙིང་པོར་བྱའོ། །འཆི་བའི་ 
མཐའི་བར་དུ་དམ་པའི་ཆོས་ཡོངས་སུ་གཟུང་བར་བྱའོ། །འཆི་བའི་མཐའི་བར་དུ་སྟོང་པ་ཉིད་ལ་ 
མོས་པར་བྱའོ། །ཤཱ་རིའི་བུ་ཆོས་དེ་བཞི་དང་ལྡན་ན། དེའི་ཚེ་དེའི་དུས་ན། དམ་པའི་ཆོས་རབ་ཏུ་ 
འཇིག་པའི་དུས། དམ་པའི་ཆོས་ནུབ་པར་འགྱུར་བའི་དུས། ཚུལ་ཁྲིམས་འཆལ་བའི་ཕྱོགས་མང་ 
བའི་དུས། འཇིག་རྟེན་རྒྱང་འཕེན་པའི་གསང་ཚིག་ཀུན་ཏུ་ཚོལ་བ་མང་བའི་དུས། བསྐལ་པ་ 
སྙིགས་མའི་དུས།སེམས་ཅན་སྙིགས་མའི་དུས། ཚེ་སྙིགས་མའི་དུས། ཉོན་མོངས་པ་སྙིགས་མའི་
333

།ཨོ་རྒྱན་རྗེ་་འའབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
དུས། ལྟ་བ་སྙིགས་མའི་དུས། དུས་གསུམ་ལ་གནས་པར་བྱའོ། །འཐབ་མོ་ཉེ་བར་ཞི་བ་ལ་གནས་ 
པར་བྱ། སངས་རྒྱས་ཀྱི་བྱང་ཆུབ་དང་འབྲལ་བར་མི་འགྱུར་བར་བྱ་སྟེ། ཤཱ་རིའི་བུ། དུས་འདི་ 
གསུམ་ལ་རབ་ཏུ་གནས་པར་བྱའོ། །
ཞེས་གསུངས། མདོར་ན་དེ་བཞིན་གཤེགས་པའི་གསང་བ་བསྟན་པ་ལས། དམ་ཆོས་འཛིན་པའི་ 
བསོད་ནམས་ནི། །སངས་རྒྱས་ཀུན་གྱིས་ནན་ཏན་དུ། །བསྐལ་པ་བྱེ་བར་བརྗོད་མཛད་ཀྱང་། ། 
མཐར་མི་ཕྱིན་པར་འགྱུར་བ་ལགས། །ཞེས་གསུངས་ཤིང༌། ཚུལ་དེ་དག་ལ་དགོངས་ནས་རྩོད་ 
དུས་ཀྱི་ཐམས་ཅད་མཁྱེན་པ་དཔལ་གྱི་མཚན་ཅན་གྱི་ཞལ་སྔ་ནས་ཀྱང་། ཇི་སྙེད་སྦྱིན་དང་བདེ་ 
གཤེགས་མཆོད་བྱས་དང་། །ཚུལ་གནས་བཟོད་ལྡན་བརྩོན་པས་བསྒོམ་པ་ལ། །བསྐལ་བརྒྱར་བརྩོན་ 
ལས་ཐེག་ཆེན་མདོ་ཟབ་མོའི། །ཚིགས་བཅད་གཅིག་བཟུང་བསོད་ནམས་འཕགས་པར་གསུངས། ། 
བློ་གྲོས་དམན་པ་ཉོན་མོངས་སྟོང་དག་གིས། །དཀྲུགས་པའི་ཡིད་ལ་ཆོས་འཛིན་མེད་མཁྱེན་ནས། ། 
བསྟན་པའི་མཐར་ཡང་ཡི་གེའི་གཟུགས་དག་གིས། །ཐུབ་པ་བཞུགས་ཞེས་སྐྱོབ་པའི་ཞལ་གྱིས་ 
བཞེས། །མདོ་སྡེ་རིན་ཆེན་འདི་ནི་དེང་དུ་ཡང་། །ཐུབ་པའི་ཆོས་སྐུ་མཆོག་དང་དབྱེར་མེད་པར། ། 
ཉན་འཆད་ཀློག་དང་འཛིན་ལ་དགྱེས་བཞུགས་ན། །སྐལ་བཟང་གྲོགས་དག་འདི་ལ་གུས་བརྩོན་ 
རིགས། །ཕན་མཛད་ཐུགས་རྗེས་རིང་ནས་དགོངས་པ་ཅན། །མགོན་པོ་མཆོག་འདིར་རང་གི་དོན་ 
ཉིད་དུ། །བྱས་པ་གཟོ་བའི་སྙིང་སྟོབས་མི་སྐྱེད་ན། །མ་རབས་དེ་འདྲ་རྗེས་འཇུག་ཇི་ལྟར་ཡིན། ། 
མགོན་པོ་སྐྱོབ་དེས་སྤངས་རྟོགས་མཐར་བྱས་ན། །དེ་ལ་སུས་ཅི་ཕན་པ་བགྱིད་ཡོད་དེ། །རང་ 
གཞན་དོན་ཕྱིར་མདོ་སྡེ་མཆོག་དག་ལ། །ཉན་འཆད་འཛིན་བརྩོན་ཐུབ་ལ་བྱས་པ་གཟོ། །ཡོན་ 
ཏན་མཆོག་གི་ཀུན་ཏུ་གངས་ཆེན་མཚོ། །ཐུབ་པའི་ཐེག་མཆོག་བདུད་རྩིའི་གཏེར་འདྲ་བའི། ། 
མདོ་སྡེ་མཆོག་མཐོང་ཡོན་ཏན་མཐའ་ཀླས་པ། །རྡོ་རྗེའི་ལྕེས་ཀྱང་འཆད་པར་སླ་བ་མེད། ། 
ཅེས་སོགས་རྒྱ་ཆེར་གསུངས་པ་བཞིན་ཏེ། ཞིབ་པར་མདོ་མཐོང་གི་ཕན་ཡོན་སོགས་སུ་བལྟ་བར་ 
བྱའོ། ། སྨྲས་པ། བགྲང་ཡས་བསྐལ་པར་སྐྱོབ་པ་མཆོག་དེ་ཡིས། །སྐུ་སྲོག་བྱེ་བ་བཏང་ནས་ 
བཙལ་བའི་དངོས། །དམ་ཆོས་རིན་ཆེན་མཛོད་ཁང་འདི་ཁོ་ན། །བརྩེ་བས་རྗེས་འཇུག་བསོད་ 
ནམས་སྐལ་བར་གནང༌། །བསགས་པ་རྒྱ་ཆེ་ཕ་ཡི་ནོར་སྐལ་མཆོག །རྗེས་འཇུག་བུ་ཡིས་བརྩོན་
334

༄༅། །ཟབ་གཏེར་ཆོས་ཀྱི་མཛོད་ཁང་།
པས་མི་བསྲུང་ན། །སྲིད་ཞིའི་ཁོངས་ན་དེ་ལས་ཁྲེལ་ཆུང་སུ། །དེ་ལས་སྨད་འོས་དེ་ལས་བྱུར་ཆེའང་ 
གང་། །དེ་སླད་དུས་ཀྱི་མཐར་ཡང་འཕགས་རྣམས་ཀྱི། །ཐུགས་བསྐྱེད་སྨོན་པའི་རང་གཟུགས་སྨིན་ 
པའི་འབྲས། །ངེས་དོན་སྙིང་པོའི་གསང་མཛོད་ནོར་བུའི་སྒྲོམ། །མི་ཉམས་བཀའ་གཙིགས་ཕྱག་ 
རྒྱའི་རེ་ཁས་བཏབ། །ཚུལ་དེར་ཡི་རང་ཐལ་མོ་སྦྱོར་ཙམ་གྱི། །བསོད་ནམས་གཟུགས་སུ་གྲུབ་ན་ 
ཀུན་གསལ་ཁྱོན། །སྣོད་དུ་ཆུང་ན་ཚུལ་བཞིན་ཉན་པ་དང༌། །འཆད་དང་སྒོམ་སྒྲུབ་བརྩོན་རྣམས་ 
སྨོས་ཅི་འཚལ། །དེ་སླད་ཐུབ་ལ་བྱས་པ་གཟོ་འདོད་དང༌། །འགྲོ་ལ་བརྩེ་དང་རྣམ་གྲོལ་དོན་ 
གཉེར་བའི། །སེམས་ཤིག་ཡོད་ན་འདིར་ཞུགས་འདི་ལ་བརྩོན། །འདི་ལས་ཐབས་གཞན་རྒྱལ་བས་ 
མ་གསུངས་སོ། །ཐུགས་རྗེས་དགོངས་ཤིག་མི་མཆོག་སྲས་སློབ་བཅས། །ཐུགས་དམ་མ་བསྙེལ་ 
དཀར་ཕྱོགས་སྐྱོང་བའི་ཚོགས། །མཐུ་རྩལ་མ་ཆུང་དགོངས་པའི་རྩལ་བསྐྱེད་ལ། །བསྟན་མཆོག་ 
ཡུན་དུ་གནས་པར་མཛད་དུ་གསོལ། །
གཞན་ཡང་གལ་ཆེན་ཤེས་པར་བྱ་བ་ནི། སྤྱིར་གོང་དུ་སྨོས་པ་ལྟར་རྒྱལ་བ་ཐབས་ལ་མཁས་པས་ 
གདུལ་བྱ་སོ་སོའི་ཁམས་ དབང་བསམ་པ་དང་མཐུན་པར། ཆོས་སྒོ་མཐའ་ཡས་པར་བསྩལ་པ་དེ་ 
ཐམས་ཅད་ཀྱང་རྣམ་གྲོལ་གྱི་ལམ་དུ་གཅིག་ཅིང་། གནས་སྐབས་གདུལ་བྱ་སོ་སོའི་བློ་དང་འཚམ་ 
པ་ཤ་སྟག་ཡིན་པས། རང་རང་གི་སྔོན་གྱི་བག་ཆགས་དང་ལས་སྨོན་གྱི་སྐལ་བས་གང་ལ་མོས་ཤིང་ 
རང་རིགས་ཀྱི་མེ་ཏོག་གང་ལ་བབས་པའི་ལྷ་སྐལ་དུ་གྱུར་པ་གང་ཡིན་པ་དེ་ཉིད་ལ་གཙོ་བོར་གཟུང་ 
དགོས་མོད། གཞན་གསར་རྙིང་གི་ཆོས་དང་གང་ཟག་སུ་ལའང་འཕྱ་སྨོད་དང་སྒྲོ་སྐུར་མི་བྱ་བར་
ཀུན་ལ་དག་སྣང་སྦྱང་བ་ནི་རང་རྒྱུད་ལ་ཆོས་སྣང་བའི་སྒོ་མོ། བསོད་ནམས་ཚད་མེད་པའི་འཇུག་ 
ངོགས་སུ་ངེས་ལ། དེ་ལས་གཞན་དུ་གྱུར་ན། ཆོས་སྤང་གི་སྒྲིབ་པ་མི་བཟད་པས་རང་ཉིད་ཕུང་ལ་ 
སྦྱོར་བར་མ་ཟད། གཞན་རང་ལ་ལྟོས་པ་རྣམས་ལའང་དེའི་ཤན་ཕོག་པས་ཆོས་བརྒྱུད་ལའང་བཀྲ་ 
མི་ཤིས། དག་སྣང་གི་སྒོ་མོ་འགགས། ལོག་ལྟ་དང་སྐུར་འདེབས་མང་། དེའི་རྒྱུ་རྐྱེན་ལ་བརྟེན་ 
དེའི་ 
ནས་དགེ་འདུན་པ་རྣམས་ཀྱང་ཕན་ཚུན་ཐུགས་མི་མཐུན་ཞིང་འཁྲུགས་པར་འགྱུར་བ་དང་། 
དབང་གིས་སངས་རྒྱས་ཀྱི་བསྟན་པའང་ནུབ་པར་འགྱུར་བར་མདོ་སྡེ་རྣམས་ནས་གསུངས་པ་དང་། 
ཐ་ན་ཁྱིམ་པ་སོགས་གང་ཡང་མི་ཤེས་ཤིང་བསྟན་པའི་གཉེར་མེད་པ་རྣམས་ཀྱང་རང་རང་སོ་སོའི་
335

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཕྱོགས་བཟུང་ནས། ཆོས་དང་གང་ཟག་ལ་སྨོད་པ་དང༌། འཕགས་པ་ལ་ངན་སེམས་སོགས་ངེས་ 
པར་ངན་འགྲོ་མུ་མཐའ་མེད་པའི་རྒྱུ་གསོག་གིན་འདུག་པ་ནི་མངོན་གྱུར་ལྟར་ལ། སངས་རྒྱས་
ཀྱིས་ཆོས་ལ་བརྟག་པ་གསུམ་དང་། རྟོན་པ་བཞི་སོགས་གསུངས་པ་དང་མི་འགལ་བའི་དོན་རྣམས་ནི།
བསིལ་ལྡན་འདིར་སྔོན་ཆད་ཡོངས་ལ་གྲགས་པའི་བཤད་ཀ་བཅུ་དང་། སྒྲུབ་བརྒྱུད་ཤིང་རྟ་ཆེན་ 
པོ་བརྒྱད་རྗེས་འབྲང་དང་བཅས་པའི་གཞུང་རྣམས་ཡོངས་སུ་གྲགས་ཤིང་གྲུབ་ཟིན་པས་ད་གསར་
དུ་སྒྲུབ་མི་དགོས་ཤིང་། སྔོན་གྱི་མཁས་པ་ཁ་ཅིག་གིས་དགོངས་པ་ཅན་དུ་གསུངས་པའང་ཡོད་ལ། 
ཕལ་ཆེར་རྟོག་གེ་མཁན་གྱིས་རང་རང་གི་ཕྱོགས་ཞེན་དང་ཆགས་སྡང་གིས་བརྗོད་པའི་ངན་སྨྲས་ཀྱང་ 
ཆེས་མང་བས། དེ་དག་གི་རྗེས་སུ་འབྲངས་ན་གངས་ཅན་གྱི་ལྗོངས་འདིར་ཆོས་རྣམ་དག་གཅིག་ 
ཀྱང་མི་རྙེད་པ་འདྲ་སྟེ། དེ་ལྟར་མ་བྱུང་བ་སུའང་མི་སྣང་བའི་ཕྱིར་རོ། །རྒོལ་ངན་དེ་རྣམས་ཀྱང་ 
སྔོན་གྱི་མཁས་གྲུབ་དམ་པ་རྣམས་ཀྱིས་གཏན་ཚིགས་ཡང་དག་པས་སུན་ངེས་ཟིན་པ་ཤ་སྟག་སྟེ།
གཟུར་གནས་ཀྱི་བློས་གཞལ་ན་སྙིང་པོ་ཅི་ཡང་མི་སྣང་། དེས་གོང་སྨོས་ཀྱི་བཤད་སྒྲུབ་ཀྱི་བསྟན་
པའི་མངའ་བདག་རེ་རེའི་བརྒྱུད་འཛིན་དང་སློབ་མའི་ཚོགས་ཀྱང་བགྲང་བར་དཀའ་ཞིང༌། ཕལ་
ཆེར་མཁས་གྲུབ་གཉིས་ལྡན་དུ་གྱུར་པ་ཤ་སྟག་ཏུ་སྣང༌། དེས་ན་བརྒྱུད་པའི་ཁུངས་དང༌། མན་
ངག་གི་ཟབ་ཁྱད་སོགས་རང་རང་གི་གཞུང་ན་གསལ་བ་ལྟར་ལགས་པས་ཀུན་ལ་དག་སྣང་སྦྱང་
བར་བྱ་ཞིང་།
ཁྱད་པར་དེང་སང་ལྟ་བུའི་དུས་དང་གང་ཟག་ཤེར་བརྩོན་དམན་པ་ལ་ཆེད་དུ་དགོངས་ཤིང་།
བསྟན་པ་རིན་པོ་ཆེ་འབའ་ཞིག་ཐུགས་ལ་བཅངས་པའི། འཇམ་མགོན་ཡབ་སྲས་རྣམས་ཀྱི་ཕྱག་ 
རྗེས་སྔོན་མེད་མཛོད་ཆེན་ལྔ་དང༌། སྒྲུབ་ཐབས་ཀུན་བཏུས། དཔོན་སློབ་རིན་པོ་ཆེས་བཀའ་བསྡུ་ 
གནང་བའི་གསར་ལུགས་རྒྱུད་སྡེ་ཀུན་བཏུས་སོགས་ཟབ་ཅིང་གཉན་ལ་རྒྱུན་དཀོན་དེང་སང་གང་ 
བཞུགས་ཀྱི་བརྒྱུད་པའི་ཆུ་བོ་མཐའ་དག་གཅིག་ཏུ་བསྐྱིལ་བའི་མཚོ་ཆེན། ཡིད་བཞིན་གྱི་ནོར་བུ་ 
ལྟ་བུའི་ཟབ་དོན་ཐང་མར་བརྡལ་ཏེ་རང་རང་གང་འདོད་དུ་སྤྱོད་ཆོག་པར་མཛད་པ་འདི་ལྟ་བུའི་
བཀའ་དྲིན་གྱི་ཁྱད་པར་ནི། རང་ཅག་རྗེས་འཇུག་ཕྱི་རབས་པ་རྣམས་ཀྱིས་ལུས་སྲོག་བྱེ་བ་ཕུལ་
ཡང་ཆ་ཙམ་དུ་འཚོབ་ནུས་མིན་ན་གཞན་གྱིས་ལྟ་ཅི་སྨོས། དེས་ན་བསྟན་པ་ལ་དགོངས་པ་དང་
336

༄༅། །ཟབ་གཏེར་ཆོས་ཀྱི་མཛོད་ཁང་།
བདག་ལེགས་སུ་འདོད་པ་དག་གིས། ཇི་ལྟར་སྐྱེ་བོ་ཡ་རབས་རྣམས་ཀྱིས་རང་རང་གི་ཕ་ཡི་ནོར་
སྐལ་གྱི་བང་མཛོད་སྲུང་བ་བཞིན་དུ།ཉིན་མཚན་མེད་པར་ཐོས་བསམ་སྒོམ་གསུམ་དང་འཆད་ 
རྩོད་རྩོམ་གསུམ་གྱི་བྱ་བ་ལ་བརྩོན་པར་མཛད་ན། རྒྱལ་བའི་གདུང་འཚོབ་པ་དང་། རིག་པ་
འཛིན་པ་དང་བྱང་ཆུབ་སེམས་དཔའ་རྣམ་ཀྱིས་སྲས་དང་སྤུན་ནམ་གྲོགས་ཀྱི་ཚུལ་དུ་དགོངས་པར་ 
འགྱུར་བ་དང༌། དཀར་ཕྱོགས་སྐྱོང་བ་རྣམས་ཀྱིས་རྗེས་སུ་སྲུང་ཞིང་སྐྱོང་བ་དང་། རང་རང་གི་ 
ཆོས་བརྒྱུད་ལའང་བཀྲ་ཤིས་ཤིང་བྱིན་ཆགས་པ་དང་། རང་ལ་ལྟོས་པ་རྣམས་ཀྱངཡང་དག་པའི་ 
ལམ་དུ་བགྲོད་ཅིང་དཀར་ཆོས་ཀྱི་སྣང་སྒོ་མི་འགེག་པ་དང་། དངོས་བརྒྱུད་ནས་བསྟན་པ་རིན་པོ་
ཆེ་འཕེལ་ཞིང་རྒྱས་པར་འགྱུར་བ་སོགས་ཞིབ་པར་གོང་དུ་སྨོས་པ་ལྟར་ཕན་ཡོན་ཚད་མེད་པའི་ 
འབྱོར་པ་ཐོབ་ཅིང་། མྱུར་དུ་རྫོགས་པའི་སངས་རྒྱས་ཀྱི་གོ་འཕང་དཀའ་བ་མེད་པར་བགྲོད་ངེས་ 
པ་ནི་རྒྱལ་བའི་ལུང་གིས་བསྔགས་ཤིང་རིགས་པས་ཀྱང་གྲུབ་པ་དེ་ལྟ་ལགས་པས་ཀུན་གྱིས་ཐུབས་ 
ལ་བཅངས་ནས་དེ་དེ་བཞིན་དུ་མཛད་པར་སྙིང་ཐག་པ་ནས་གསོལ་བ་འདེབས་པ་ལགས་སོ། །
སླར་སྨྲས་པ།
བགྲང་ཡས་ཞིང་གི་སྲས་བཅས་རྒྱལ་རྣམས་ཀྱི། །མཁྱེན་བརྩེ་ནུས་པའི་ཡེ་ཤེས་གཅིག་བསྡུས་པ། ། 
གདུལ་དཀའི་འགྲོ་བ་སྐྱོབ་པའི་ཐུགས་རྗེ་ཅན། །དཔལ་ལྡན་སངས་རྒྱས་པདྨ་སྐྱེས་དེར་འདུད། ། 
གང་གི་རིང་ལུགས་རྡུལ་བྲལ་མ་ཎི་ཀ །ཐུབ་བསྟན་རྒྱལ་མཚན་རྩེ་མོར་ཆེས་བརླིང་བས། །གྲོལ་བ་ 
དྲུག་ལྡན་སྨིན་གྲོལ་འདོད་དགུའི་ཆར། །ཅིདགར་འཇོ་བའི་དུས་སྟོན་འདི་རྨད་བྱུང༌། །མཁན་ 
སློབ་ཆོས་རྒྱལ་སྤྲུལ་པའི་ལོ་པཎ་གྱི། །ཐུགས་བསྐྱེད་དུས་སུ་སྨིན་པའི་ལེགས་བྱས་སྒོ། །ངོ་མཚར་ 
མཛོད་ཆེན་ལྔ་ཡི་ཤིང་རྟའི་སྲོལ། །གསར་དུ་འབྱེད་པོ་འདི་མཚུངས་གཞན་སུ་ཞིག །བདེན་གསུང་ 
རྡོ་རྗེའི་གླུ་ཡིས་རྗེས་བསྔགས་འབྲས། །རིན་ཆེན་བདུན་ལྡན་ཟབ་དོན་ནོར་བུའི་ཆར། །ཅི་དགར་ 
འཇོབའི་རྫོགས་ལྡན་གསེར་གྱི་སྤྲིན། །རྟེན་འབྱུང་དགེ་བའི་མཁའ་ལ་ཡོལ་མིན་མཚར། །རྒྱལ་ 
ཀུན་གསང་བའི་ཡང་མཛོད་སྙིང་པོའི་སྲོག །རྣམ་གསུམ་ཡོ་གའི་སྒོ་འཕར་བརྒྱ་ཕྲག་སྙེད། །ཅི་ 
དགར་འབྱེད་པའི་ལྡེ་མིཁ།་རྒྱལ་རྣམས་ཀྱིས། །གཟོད་མ་ཉིད་ནས་གཏད་ལ་སུ་ཡིས་བསྙོན། །རི་ 
སུ་མ་ཆད་ཐུབ་བསྟན་པདྨའི་ཚལ། །ཅིག་ཅར་བཞད་པའི་རྣམ་དཔྱོད་མེ་ཤེལ་དབང༌། །བློ་གྲོས་
337

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཡངས་པའི་མཁའ་ལ་རྟག་གནས་པ། །མ་མཐོང་འབྱུང་པོའི་བྱ་རྣམས་སྐལ་བས་ནོངས། །མིག་ལྡན་ 
ཉིན་མོའི་སྣང་བ་ལ་བརྟེན་ནས། །རང་རང་འཇུག་ལྡོག་བྱ་བར་བརྩོན་པ་བཞིན། །བློ་ལྡན་སྔོན་ 
བསགས་འབྲས་བཟང་སྨིན་པ་རྣམས། །དོན་གཉིས་འདོད་དགུའི་དཔལ་ལ་ཅིར་ཡང་རྩེན། །བུམ་ 
བཟང་དཔག་བསམ་ནོར་བུའི་གཏེར་སོགས་ཀྱིས། །ཆ་ཙམ་མཚོན་མིན་ཆོས་མཆོག་གསང་བའི་ 
མཛོད། །བརྩེ་བས་རྗེས་འཇུག་སྐལ་བར་བསྩལ་ཟིན་པས། །སྐལ་བཟང་རྣམས་ཀྱིས་ཅི་དགར་སྤྱོད་ 
པར་རིགས། །དེ་སླད་འཕགས་མཆོག་ཕྱག་ན་པད་དཀར་འཆང་། །སྙིགས་དུས་གདུལ་བྱའི་མགོན་ 
བཞེངས་ཀརྨ་པ། །ཐམས་ཅད་མཁྱེན་དངོས་སི་ཏུ་པཎ་ཆེན་སོགས། །མཁས་གྲུབ་དུ་མས་ཆེས་ 
ཆེར་གསལ་བྱས་འཚེངས། །ཚད་མ་གསུམ་ལྡན་ལུང་རིགས་མཚོན་རྣོན་གྱིས། །ཉེས་བཤད་གྱ་ 
གྱུའི་སྲོག་རྩ་བཅད་ཟིན་པས། །གཞན་ཟེར་རྗེས་བརྗོད་བྲག་ཅས་ཡིད་ཚིམས་པའི། །མ་བརྟགས་ 
གྱ་ཚོམ་སྨྲ་རྣམས་བག་ཡོད་བྱོས། །འཕགས་པའི་ཟབ་དགོངས་མཁའ་ལྡིང་དབང་པོའི་རྩལ། ། བདག་ 
ལྟ་བློཆུང་སྦྲང་བུར་ཡོད་མིན་ཡང༌། །རྡོ་རྗེའི་མཆེད་ཀྱི་བཀའ་ལུང་ལྕི་བའི་ཕྱིར། །ཕྱོགས་ཙམ་ 
བརྗོད་འདིར་འགལ་བ་མེད་སྙམ་བགྱིད། །བསྟནལ་གུས་དང་ཆོས་མཛོད་སྲུང་བའི་ཕྱིར། །ཕྱོགས་ 
ཙམ་སྨྲས་འདིས་རང་གཞན་ལོག་སྨྲའི་ཉེས། །རྒྱུན་ཆད་སྐྱེ་ཀུན་ཐེག་མཆོག་སྨྲ་བའི་ལྗགས། །རབ་
ཡངས་གཟུངས་སྤོབས་སྣང་བས་མཛེས་གྱུར་ཅིག །རྒྱལ་བའི་རིག་འཛིན་བརྒྱུད་པའི་མན་ངག་ཀླུང་། །
འབུམ་ཕྲག་གཅིག་ཏུ་བསྐྱིལ་བའི་སྔོན་མེད་མཚོ། །༼མཁས་གྲུབ་ཀླུ་མཆོག་བྱེ་བས་ཉེར་བརྟེན་རྒྱུས། །
སྲིད་མཐའི་བར་དུ་མི་ཉམས་འཕེལ་གྱུར་ཅིག །སྐུ་གཟུམ་སྟོན་པས་བསྟན་མཆོག་ནོར་བུའི་སྒྲོམ། །
གང་ལ་གཏད་པ་རྒྱལ་སྲས་རིག་པ་འཛིན། །མཁའ་གྲོ་ཆོས་སྲུང་བདེན་པའི་མཐུ་བྱིན་གྱིས། ། 
འདི་འཛིན་རྣམས་ལ་དུས་ཀུན་ཤིས་གྱུར་ཅིག །དེའི་མཐུས་ས་གསུམ་རྒུད་པ་ཀུན་ཞི་ཞེང་། ། 
རྫོགས་ལྡན་དུས་བཞིན་སྣོད་བཅུད་དཔལ་འབྱོར་རྒྱས། །ཀུན་ཀྱང་ལྟ་སྤྱོད་ཏིང་འཛིན་དོན་མཐུན་ 
པས། །ཐུབ་བསྟན་ཡུན་དུ་གནས་པའི་བཀྲ་ཤིས་ཤོག ། ཅེས་པའང་ཐུན་མིན་གསང་བའི་ཆོས་མཛོད་ཆེན་ 
པོ་འདི་ལ་གདོད་ནས་སྨོན་ལམ་གྱི་མཐུ་གྲུབ་པསསྨིན་གྲོལ་གྱི་འཆད་སྤེལ་དང་། གླེགས་བམ་ཡོངས་རྫོགས་སྤར་དུ་ 
: སྲུ་༥པའྀ་བདག་རྐྱེན་སོགས་དཔེ་ཟླ་དང་བྲལ་བའི་ཐུགས་བསྐྱེད་དང་བརྩོ་པའི་གོ་ཆ་ཅན༑ རྡོ་རྗེའི་མཆེད་པོ་ཁྱུང 
སྤྲུལ་རིན་པོ་ཆེ་རྒྱལ་སྲས་བློ་གྲོས་དྲི་མེད་གྲགས་པའམ་རིག་འཛིན་པདྨ་དབང་ཆེན་བསྟན་འཛིན་ཕྲིན་ལས་ཀྱིས། བཀྲ་
338

།ཟབ་གཏེར་ཆོས་ཀྱི་མཛོད་ཁང་
ཤིས་པའི་ལྷ་རྫས། སྐུ་རྟེན་རྗེ་སྨིན་གླིང་གཏེར་ཆེན་རིན་པོ་ཆེའི་ཞལ་ཐང་ཕྱག་རྗེས་ཅན། གསུང་རྟེན་རིག་འཛིན་ཐུག་ 
ཏིག་སོགས་གཏེར་ཆེན་ཉིད་ཀྱི་ཕྱག་སྤར་མ། ཐུགས་རྟེན་རྗེ་དེ་ཉིད་ཀྱིས་བཀའ་བརྒྱད་སྒྲུབ་རྟེན་གནང་བའི་གནམ་ 
ལྕགས་རྡོ་རྗེ་བྱིན་ལྡན། ཡོན་ཏན་གྱི་རྟེན་བདུད་རྩི་སྨན་སྒྲུབ། ཕྲིན་ལས་ཀྱི་རྟེན་རིན་པོ་ཆེ་སྣ་ཚོགས་ཀྱི་མཎྜལ་བཅས་ 
རིང་མོའི་ལམ་ནས་གསུང་བསྐུལ་གནང་བ་བཞིན།རྡོ་རྗེ་འཆང་རྣམ་གཉིས་ཀྱིས་ཚད་མེད་པའི་བཀའ་དྲིན་གྱིས་
བསྐྱངས་པའི་སློབ་ཐ་འཇམ་དབྱངས་བློ་གྲོས་རྒྱ་མཚོའི་སྒྲ་དབྱངས་སམ་རྡོ་རྗེ་དབང་མཆོག་དགྱེས་པ་རྩལ་དུ་འབོད་
པའི་ཀུ་སཱ་ལིས། རང་གནས་ཟེ་ཆེན་བསྟན་གཉིས་དར་རྒྱས་གླིང་གི་ཡང་དབེན་བདེ་མཆོག་བཀྲ་ཤིས་དགེ་འཕེལ་དུ།
རྔ་ཆེན་གྱི་ལོ་རྒྱལ་བ་ལྷ་ལས་བབ་པའི་དུས་ཆེན་ཉིད་བྲིས་པ་སྟེ། འདིས་ཀྱང་ངེས་གསང་སྙིང་པོའིབསྟན་མཆོག་ཡུན་ 
དུ་གནས་པའི་རྒྱུར་གྱུར་ཅིག དགེའོ། །དགེའོ། །དགེའོ།། །༎
339

༄༅། །ཟབ་གཏེར་ཆོས་ཀྱི་མཛོད་ཁང་།
ཕྱོགས་བཅུའི་འགྲོ་ཁམས་རྒྱ་མཚོ་ཇི་སྲིད་པ། །
དེ་སྙེད་རྒྱལ་ཀུན་ངོ་བོ་པདྨ་ཡི། །
ཕྲིན་ལས་བྱེད་པོར་བདག་ཉིད་གྱུར་ནས་ཀྱང་། ། 
སྲས་བཅས་རྒྱལ་བའི་སྤྱོད་ལ་འཇུག་པར་ཤོག །
ཅེས་མི་ཕམ་པས་སོ། །
ཡི་གེ་ཉི་ཤུ་རྩ་དྲུག་པ་འདི་དཔེ་ཆའི་ནང་དུ་བཞག་ན་དཔེ་ཆ་དེར་ཅི་འདྲར་ 
བགོམས་ཀྱང་ཉེས་པ་མི་འབྱུང་བར་འཇམ་དཔལ་རྩ་རྒྱུད་ལས་གསུངས་སོ། །
341

ཏཱཾ ཟབ་གཏེར་ཆོས་ཀྱི་མཛོད་ཁང༌།
The text collections of lotus bom. 
伏藏深法宝库
དཔེ་ཚོགས་སྤྱིའི་བློ་འདྲི་ཡུལ། འཆི་མེད་རིག་འཛིན།
丛书顾问:齐美仁增
དཔེ་ཚོགས་སྤྱིའི་ཁ་བྱང་འདོགས་མཁན། འཆི་མེད་རིག་འཛིན།
丛书公题名: 齐美仁增
དཔེ་ཚོགས་སྤྱིའི་ཡོན་སྦྱོར་བ། དཀོན་མཆོག་ཚེ་རིང༌།
丛书施主: 贡乔才让
དཔེ་ཚོགས་སྤྱིའི་གཙོ་སྒྲིག་པ། གཡུ་ཚ་པད་ཁོ།
丛书主编:叶察白考
དཔར་བསྐྲུན་ཕྱོགས་ཀྱི་ལག་རོགས། འཇིགས་མེད་རྡོ་རྗེ། ཀྲང་ཁྲིན།
印刷助理: 久美多杰 章成

ཟབ་གཏེར་ཆོས་ཀྱི་མཛོད་ཁང་།
རྩོམ་པ་པོ། མཁའ་འགྲོ་ཡེ་ཤེས་མཚོ་རྒྱལ་སོགས།
གཙོ་སྒྲིག་པ། གཡུ་ཚ་པད་ཁོ།
རྩོམ་སྒྲིག་འགན་འཁུར་བ། ཀུན་ཐར་མཚོ།
རྒྱབ་ཤོག་མཛེས་བཟོ། ཀུན་ཐར་མཚོ།
དཔེ་སྐྲུན། ཀྲུང་གོ་རྒྱལ་སྤྱིའི་སྐད་ཡིག་དཔེ་སྐྲུན་ཁང་།
པར་ཁང་།སི་ཁྲོན་ཅ་ཁྲོང་པར་འདེབས་འགན་འཁྲི་ཚད་ཡོད་སྤྱི་གཉེར་ཁང་།
དེབ་ཚད།170mm230mm 1/16
དཔར་ཤོག202
པར་གཞི།༢༠༡༦ལོའི་ཟླ་༤པར་པར་གཞི་དང་པོ་བསྒྲིགས།
པར་ཐེངས།༢༠༡༦ལོའི་ཟླ་༤པར་པར་ཐེངས་དང་པོ་བཏབ།
པར་གྲངས། 01-3000
དཔེ་རྟགས། ISBN: 978-988-12632-3-0
དཔེ་རིན། 245.00

图书在版编目(CIP)数据
伏藏深法宝库:藏文/(唐)莲花生大师等著。——中国世界语出版社,2016. 4
ISBN:978-988-12632-4-7
I. ①伏 II. ①莲III.① 藏传佛教藏文—藏语IV
中国版本图书馆CIP数据核字(2016) 第263247号
伏藏深法宝库
作者莲花生大师等著
责任编辑 格他磋
主 编叶察白考
封面设计格他磋
技术设计叶察白考
出版发行中国世界语出版社
印刷 四川嘉创印刷有限责任公司 
开本170mm×230mm 1/16
印 张202
字数404千
版次2016年4月第1版
印次2016年4月第1次印刷
印数01-3.000
标准书号ISBN:978-988-12632-4-7
标定
价 245.00(全1-10册)
版权所有翻印必究
དཔེ་སྐྲུན་གྱི་བདག་དབང་འདི་གར་ཡོད་པས་པར་བཤུས་བྱས་ན་ཁྲིམས་ཆད་ཕོག་ངེས།

r
ཧཱུཾ། ཀུན་ཏུ་བཟང་མོ་ཡེ་ཤེས་ཁྲོས་པའི་རྩལ། །དབྱིངས་ཀྱི་རྒྱལ་མོ་ཨེ་ཀ་ཛཱ་ཊཱི་མ། ། 
ཡེ་ཤེས་ལས་དང་འཇིག་རྟེན་མ་མོའི་ཚོགས།།གསོལ་ལོ་མཆོད་དོ་བཅོལ་བའི་ཕྲིན་ལས་མཛོད། །
ཧྲཱི༔ དྲང་སྲོང་ཁྱབ་འཇུག་ཆེན་པོ་རཱ་ཧུ་ལ།།སྤྲུལ་པ་རྣམ་བརྒྱད་གདོང་མོ་མཆེད་བཞི་དང་། །
གཟའ་དང་རྒྱུ་སྐར་དྲེགས་པ་སྡེ་བརྒྱད་བཅས།།གསོལ་ལོ་མཆོད་དོ་བཅོལ་བའི་ཕྲིན་ལས་མཛོད། །
ཧཱུཾ། དམ་ཅན་སྐྱེས་བུ་ཆེན་པོ་ཐིག་ལེ་རྩལ།།དགྱེས་སྡེ་བརྟན་མ་འཛིན་གིང་ཕོ་ཉའི་ཚོགས། །
སྐུ་མཆེད་སུམ་བརྒྱ་དྲུག་ཅུའི་ཚོགས་དང་བཅས། །གསོལ་ལོ་མཆོད་དོ་བཅོལ་བའི་ཕྲིན་ལས་མཛོད། །
འཇམ་མགོན་མི་ཕམ་པས་སོ། །

ཟབ་གཏེར་ཆོས་ཀྱི་མཛོད་ཁང་།
The store house of profound
& treasury Dharma.
སློབ་དཔོན་ཆེན་པོ་པདྨ་འབྱུང་གནས་ 
ལྷོ་ནུབ་སྲིན་པོའི་གླིང་དུ་གཤེགས་ནས་ལོ་༡༡༣༩ 
འཁོར་བའི་རྗེས་དྲན་དུ་བསྐྲུན།
This book was printed on
time of the 1139 anniversary
of the coming of Padmasambhava 
in the Southwest Land of the 
Rakshasa.
a&#k+Uii&lhii#J#1139 #
LH

Q931
རྡོ་རྗེ་འཆང་གི་དགོངས་དོན་བདུད་རྩིའི་བཅུད། ། 
མཁས་གྲུབ་བྱེ་བའི་ཞལ་ནས་སྙན་དུ་བརྒྱུད། ། 
རྟོག་གེ་ངན་པས་ར རང་བཟོས་་མ་བསླད་པ། ། 
མཚོ་སྐྱེས་རྒྱལ་བའི་བསྟན་པ་རྒྱས་གྱུར་ཅིག །
ཀུན་མཁྱེན་མི་ཕས་རྒྱ་མཚོས།
ISBN 978-988-12632-4-7
9 789881 263247
༼Æ༩:245.00ü(£1-10)

