༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:W8LS73765ImageGroup: |18LS73786
LCCN:n/aISBN:9789881263230
Title:
ཟབ་གཏེར་ཆོས་ཀྱི་མཛོད་ཁང།
zab gter chos kyi mdzod khang /
Author:
གླིང་པ
པདྨ་
pad+ma gling pa
Descriptor:In/a
Original Publication:mtsho skyes pad+ma'i dpe tshogs/;n/a
Place:Isi khron/
Publisher:krung go'i rgyal spyi'i skad yig dpe skrun khang/
Date:2016
Volume:20
Total Volumes:20
TBRC Pages:2
Introductory Pages:In/a
Text Pages:In/a
Scanning Information:Scanned at Tibetan Buddhist Resource Center, 1430 Massachusetts Ave, 5th Floor 
Cambridge, MA 02138.

ཟབ་གཏེར་ཆོས་ཀྱི་མཛོད་ཁང་
༄༅། །ཨོཾ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས་ 
རིག་འཛིན་གསང་ལམ་བགྲོད་པའི་ལམ་ཡིག་བཞུགས་སོ། །
བྱང་གཏེར་རིག་འཛིན་རྒོད་ཀྱི་ལྡེམ་འཕྲུ་ཅན།
༠༠
2319
ཟབ་གཏེར་
ཆོས་ཀྱི་མཛོད་ཁང་།
མཚོ་སྐྱེས་པདྨའི་དཔེ་ཚོགས།
ཀྲུང་གོ་རྒྱལ་སྤྱིའི་སྐད་ཡིག་དཔེ་སྐྲུན་ཁང་།

མཚོ་སྐྱེས་པདྨའི་དཔེ་ཚོགས།
Guru Padma Publication Series
སློབ་དཔོན་གྱི་ཞལ་ནས༔ མཚོ་རྒྱལ་མ༔ 
སྨྲ་བརྗོད་དང་བྲལ་བའི་དོན་རྟོགས་ཀྱང༔ 
དཀར་པོའི་དགེ་རྩ་ཕྲ་མོ་ཡང་བསག༔ 
ཚོགས་དང་མཆོད་པ་སྨོས་ཅི་དགོས༔ 
སྐྱེ་འཆི་མེད་པའི་དོན་རྟོགས་ཀྱང༔ 
སྲོག་གཅོད་ལ་སོགས་འདོད་ལོག་མི་སྤྱད༔ 
དགོངས་པ་སངས་རྒྱས་དང་མཉམ་ཡང་བླ་མ་སྤྱི་བོར་ཁུར༔ 
ཞེས་དང་། གང་ཟག་ཁ་ཅིག་གིས་ལྟ་བ་རྟོགས་ཤིང༔ 
རྒྱུ་འབྲས་ཁྱད་དུ་གསོད་པ༔
གང་ཟག་དམ་པར་སྤྱོད་པ་ཞིབ་མོར་སྤྱོད་པ་ལ་ལྟ་བ་དམན་པ་
སྐད་དུ་སྐུར་པ་བཏབ་པ་ནི༔
མཚམས་མེད་པའི་ལས་གསོག་པ་ཡིན་པས༔ 
ལྟ་བ་མཐོ་ཞིང་རྟོགས་པ་བརྟན་པ༔ 
སྤྱོད་པ་ཞིབ་མོར་བྱ་བ་ཁོ་ན་གཅེས་སོ༔
ཞེས་གསུངས།གཏེར་ཆེན་སྟག་ཤམ་གླིང་པ།
伏藏深法宝库

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས་
རིག་འཛིན་གསང་ལམ་བགྲོད་པའི་ལམ་ཡིག་བཞུགས་སོ། །
མཚོ་སྐྱེས་པདྨའི་དཔེ་ཆོག

གུ་རུ་བློ་ལྡན་མཆོག་སྲེད།

།དཔེ་སྐྲུན་
༄༅། །དཔེ་སྐྲུན་གསལ་བཤད།
ཨོ་རྒྱན་ཆོས་ཀྱི་རྒྱལ་པོ་ལ་ཕྱག་འཚལ་ལོ། །
གསང་ཆེན་སྨིན་བྱེད་དབང་གི་རིམ་པ་མནོས་ཟིན་པའི་སྔགས་རིག་པ་འཛིན་པ་དག་གིས་བསྙེན་ 
སྒྲུབ་ལས་གསུམ་ལ་འཇུག་པའི་སྔོན་ནས། ཆེས་གལ་ཆེན་གྱིས་བསླབ་བྱའི་ཡུལ་ནི། བསྐྱེད་རྫོགས་
རང་གཞུང་སོགས་ལ་ཐོས་བསམ་གྱིས་གོམས་འདྲིས་གནད་སྨིན་བྱ་བ་གལ་ཆེ་ཞིང་། དེ་དག་གི་ 
གཞུང་ལུགས་ཀྱང་རྙིང་ཕྱོགས་ལ་མཚོན་ན་རྒྱ་ཆེ་ཞིང་དཔངས་མཐོ་བ་བཞུགས་མོད། སྤྲོས་པ་
ལྷུར་ལེན་པ་ལ་དེ་ཙམ་དུ་མི་དགྱེས་པར། ཐུན་མིན་ཟབ་པ་ཀུ་སཱ་ལིའི་ལུགས་ཀྱིས་གདན་ཐོག་ 
གཅིག་ན་དངོས་གྲུབ་ཐོབ་པར་འདོད་པའི་རྣལ་འབྱོར་ཕོ་མོ་ཚོར། སྟབས་བདེ་ཞིང་ལམ་མྱུར་བ། 
ཐབས་མང་ལ་གནད་འཕིག་པའི་སྒོས་ཆོས་ནི། ཌཱ་ཀྐིའི་ཞལ་གྱི་དྲོད་རླངས་ཐོ་ལེ་བ། །མཚོ་སྐྱེས་ 
རྒྱལ་བའི་བསྟན་པ། ཞེས་པ་བཞིན། ཉེ་བརྒྱུད་གཏེར་མའི་ཆོས་སྐོར་འདི་དག་བརྒྱུད་པས་བར་མ་ 
ཆོད་པ་དང་། གཞན་ལག་མ་བརྒྱུད་པས་ཉམས་བསླད་མེད་པ་སོགས་ཀྱིས། ཨོ་རྒྱན་ཆེན་པོ་ 
དངོས་བཞུགས་ཀྱི་འདྲ་འབགས་སུ་ངེས་ལ། སྨོན་ལམ་གཏད་རྒྱས་བཏབ་པའི་སྦས་ཆོས་ཟབ་མོ་ 
འདིའི་རང་ལམ་ནི། ལྟ་སྒོམ་སྤྱོད་གསུམ་གང་གི་ཆ་ནས་བྱིན་རླབས་ཀྱི་ཚན་ཁ་གཞན་དང་མི་ 
འདྲ་བས། རྟེན་འབྲེལ་གྱི་གལ་གནད་མ་འཆུགས་པར་ཉམས་སུ་བླངས་ན། སྙིགས་དུས་ཚེ་ཐུང་ 
གཅིག་ལའང་རིག་འཛིན་གོང་མ་རྣམས་ཀྱི་རྗེས་ཤུལ་ཟིན་ཐུབ་པ་ཨོ་རྒྱན་རྡོ་རྗེ་འཆང་གི་ཐ་ཚིག་ 
འཁྲུལ་མེད་ཡིན་ཕྱིར། རྗེས་འཇུག་སྐལ་ལྡན་བགྲང་གིས་མི་ལང་བས་ཀྱང་དེ་དེ་བཞིན་གྲུབ་པའི་ 
རྟགས་མཚན་མངོན་དུ་གྱུར་ནས་ས་བླ་མཐོན་པོར་གཤེགས་པའི་རིག་འཛིན་གྱི་ཕྲེང་བ་བར་མ་ཆད་ 
པར་བྱོན་དང་འབྱོན་གྱིན་ཡོད་པ་གསལ་དུ་ཞུ་མི་དགོས་སོ། །
གཅིག དུས་བསྟུན་དཔར་སྐྲུན་གྱི་གཏམ། རིན་ཐང་གི་ལྟ་བའི་མགོ་རྟིང་ལོག་པའི་དུས་རབས་འདིར། 
ཕྱི་ནང་གི་རྐྱེན་སྣ་ཚོགས་ཀྱི་དབང་གིས། གནའ་དེང་གི་མིའི་ལྟ་ཚུལ་ལམ་ཀུན་སྤྱོད་ཀྱི་བར་ལ་ཧེ་
1

།དཔེ་སྐྲུན་གསལ་བཤད།
བག་ཆེན་པོ་ཞིག་འབྱུང་གིན་ཡོད་པས། ཡ་མཚན་གྱི་གནས་འོས་པ་རྣམས་ལ་ཡ་མཚན་དུ་མི་འཛིན་
ལ༑ ཕྱིའི་རྣམ་པའི་རྗེས་སུ་རྒྱུག་པར་སྤྲོ་བ་ནི་ད་ལྟའི་མིའི་སྣང་ཚུལ་ཞིག་རེད། སྤྱི་པ་ནང་བཞིན། 
རང་རེའི་རྙིང་དགོན་འགའ་རེས་ཀྱང་རང་ཚུགས་འཚོར་བའི་བཟོ་ལྟ་འདྲ་བོ་མངོན་གྱིན། གནའ་ 
དེང་མི་མཚུངས་པར་རང་ལུགས་ཐུན་མོང་མདོ་ལུགས་ལྟ་བུའི་ཕྱག་བཞེས་གནང་གིན་འདུག་པ་
དང་། སློབ་གཉེར་པ་ཕོན་ཆེན་བསྡུས་ཚད་ཀྱི་གཞུང་དང་དེང་གི་བསམ་བློ་གསར་བའི་ཚིག་གི་ 
བསླུ་བྲིད་ཕྱོགས་སུ་ལྷུང་དྲགས་པ་ལས། དཔེར་ན། ད་ལྟ་ལད་ཟློས་རང་བཞིན་ཅན་གྱི་རྩོམ་གསར་ 
ཕུང་སུམ་པ་ཞིག་དར་བའི་ཤུགས་རྐྱེན་གྱིས། སྲོལ་རྒྱུན་མེ་ལོང་མའི་སྲོག་གཏིང་ནས་ཟ་སྟེ་འགྲོ་བ་ 
བཞིན། བཀའ་གཏེར་སྤྱི་དང་། ལྷག་ཏུ་སྔ་འགྱུར་བསྟན་པའི་རྩ་ལག་མཁན་སློབ་ཆོས་གསུམ་གྱིས་ 
གཙོས་རིག་འཛིན་བརྒྱུད་པའི་ཕ་ཆོས་གཙང་མ་དང་། དེ་ལས་ཟབ་མོ་གཏེར་གྱི་ཆོས་སྐོར་རྣམས་ 
ལ་དེ་ཙམ་སྤྲོ་སྣང་མེད་ཚོད་འདྲ་བོ་ལྷགས་ཡོང་བ་མཐོང་གིན་འདུག
རྙིང་མ་རྙིང་མའི་ཕ་ཆོས་ལ་སློབ་སྦྱོང་དང་དར་སྤེལ་གཙིགས་ཆེན་བྱེད་མ་ཐུབ་ན་ཕྱོགས་གཅིག་
ནས། ནོར་བུ་རང་ལ་ཡོད་དུས། །ནོར་བུས་ནོར་ཉམས་མ་ཆོད། །ནོར་བུ་དགྲ་ལག་ཤོར་ཚེ། ། 
འགྱོད་ཀྱང་བྱ་ཐབས་དཀའ་འོ། །ཞེས་པ་བཞིན། འཛམ་གླིང་གོ་ལ་ཅན་གྱི་དུས་རབས་འདིར། 
གཞན་གཡོ་དང་སྒྱུ་ལ་སྤྱངས་ཤིང་འཇབ་བུ་ལ་མཁས་པའི་དམིགས་ཡུལ་ཅན་མང་པོས། ངེད་ཅག་
གཞན་ཞིག་ལ་མགོ་འཁོར་ཏེ་གཡེངས་པའི་གྲུ་ཟུར་ནས། རང་གི་གཅེས་པའི་ཕུགས་ནོར་དེ་ཉིད།
སྡེ་པ་ཚོས་ཆབ་སྲིད་ཀྱི་དགོས་མཁོ་སོགས་སུ་བཀོལ་ཏེ་མགོ་རྙོག་དང་དཀྱོག་བཤད་ཀྱིས། ཕྱི་
ནང་གི་རྒྱལ་ཁབ་མང་པོ་ཞིག་ཏུ། མིའི་རིགས་ཀྱིས་འཐེན་འཁྱེར་བྱེད་པའི་རིག་གནས་ཀྱི་འཚོང་ 
རྫས་ཤིག་ཏུ་བསྒྱུར་ཚར་རྗེས། དེ་དག་གི་དགོས་མཁོར་རང་ལུགས་སྔ་འགྱུར་རྣམ་དག་གི་ཆོས་འབྱུང་དང་། བརྒལ་ 
ལན། དོགས་སེལ། ལོ་རྒྱུས་སོགས་བརྡ་འཕྲིན་གྱི་ལམ་ནས་གང་ལ་གང་འཚམས་ཀྱིས་ཁྱབ་བསྒྲག་དང་། དཔར་བསྐྲུན་བྱ་བ་ནི་ 
ཆེས་གལ་ཆེན་དུ་མཐོང་། རང་ཅག་འགྱོད་པའི་ཤུགས་རིང་འདོན་ཡང་དེ་དུས་འཕྱིས་ཚར་བ་ཨེ་ཡིན་ 
སྙམ་ཞིང་། ཤེས་ལྡན་དག་གིས་དཔྱད་པར་ཞུ།
གང་ལྟར། གནས་བབ་དེའི་རིགས་ལ་ཤུགས་སྣོན་དང་ཕན་ཐོགས་ཅུང་ཟད་ཙམ་རེ་ཨེ་ཡོང་སྙམ་
2

༄༅། །དཔེ་སྐྲུན་གསལ་བཤད།
ཁུལ་གྱིས། སྐབས་འདིར་ཡང་། རྙིང་མའི་ཕ་ཁྱིམ་དྲོན་མོ་ལ་གཞི་བཅས་ནས་བཞུགས་པ་རྣམས་དང་།
མིན་ཀྱང་ཨོ་རྒྱན་ཆེན་པོའི་རིང་ལུགས་སུ་དགྱེས་པའི་བསྒྲུབ་བརྒྱུད་གཞན་གྱི། ད་ལྟའི་དང༌། ཕྱིས་ 
འབྱུང་གི་རིག་འཛིན་ཕོ་མོའི་སྡེ་སྤྱི་ལ་ཞབས་འདེགས་ཅུང་ཟད་སྒྲུབ་སྙམ་གྱི་བློས།ཨོ་རྒྱན་རྗེ་
འབངས་འདུས་པའི་ཞལ་ཆེམས་རྒྱ་མཚོ་ལྟ་བུ་ལས། ཆིག་བརྒྱུད་དམིགས་བསལ་བ་མ་ཡིན་པའི་ 
རིགས་ཏེ་གྲོལ་ལམ་དང་འབྲེལ་ཆེ་ཞིང་། དྲང་ངེས་ཅི་རིགས་དང་། ཐབས་ལམ་སྐོར་ནས་ཀྱང་རྟེན་འབྲེལ་གྱི་ 
རྫས་དོད་ཙམ་ཡོད། གཙོ་བོ་སློབ་དཔོན་པདྨ་ལས་བརྒྱུད་པའི་བསྐྱེད་རྫོགས་རྩ་རླུང་གེགས་སེལ་ 
བོགས་འདོན་ཞུ་བ་ཞུས་ལེན་གྱི་རིགས་ཅུང་ཟད་ལྟ་བདེ་བའི་ཕྱིར་གཅེས་བཏུས་མཁོ་འདོན་བྱས་ 
ཡོད་པ་ལགས་ན། རྣམ་པ་ཚོར་ཟབ་ཆོས་ཉམས་བཞེས་ཀྱི་ཐད་ལ་ཕན་ཅུང་ཟད་རེ་ཐོགས་པའི་རེ་ 
སྨོན་ལྕི་ལ། སྔ་འགྱུར་རྩ་གསུམ་ལྷ་དང་སྲུང་མས་དེ་དེ་བཞིན་དུ་འགྲུབ་པའི་མཐུན་འགྱུར་དང་ 
ཤིས་པ་སྩོལ་ཅིག་གུ། དེ་ཡང་ཇི་སྐད་དུ། འཇམ་པའི་དབྱངས་དངོས་ཀུན་མཁྱེན་མི་ཕམ་རྒྱ་ 
མཚོས། དུས་ཀྱི་སྙིགས་མ་མུན་ལྟར་བདོ་ན་ཡང་། །རྒྱལ་དབང་པདྨའི་ཕྲིན་ལས་ཟླ་ལྟར་གསལ། ། 
གསང་སྔགས་སྙིང་པོའི་འོད་ཟེར་ཉི་མ་ལྟར། །གསལ་བས་ས་གསུམ་བཀྲ་ཤིས་འབྱུང་བར་ཤོག ། 
ཅེས་པ་བཞིན། རང་ཉིད་ལ་བཀའ་ཆད་དང་འཁུ་ལྡོག་ཙམ་ལ་རྒྱུ་མཚན་དུ་མ་བྱས་པར། པདྨའི་ 
བསྟན་ལ་ཞེན་ཆགས་ཕྲན་བུ་རེ་ཡོད་ཁུལ་གྱིས་དཔར་བསྐྲུན་བགྱིས་པ་ལགས་སོ། །
གཉིས། ཞལ་གདམས་ཕྱོགས་བསྒྲིགས་ཀྱི་ཆེ་བ། གཏེར་ནས་ལེན་མཁན་དག་མཁས་གྲུབ་གཉིས་ལྡན་ 
ཡིན་པའི་ཆེ་བ། བླངས་ཟིན་གཏེར་ཆོས་རྣམས་རང་བཟོ་དང་གཞུང་དཀྲུགས་སྣོན་འཕྲི་སོགས་
ཀྱིས་བཅོས་བསྒྱུར་མ་བྱས་པས་བྱིན་རླབས་རང་སོར་གནས་པའི་ཆེ་བ། གཏེར་སྣ་རེ་རེ་ཕྱོགས་སུ་ 
བསྒྲིགས་པ་ཙམ་མ་ཡིན་པར་རིས་མེད་མཁས་གྲུབ་རྣམས་ཀྱི་གསུང་གཞི་གཅིག་ཏུ་འདུ་ཐུབ་པས།
བྱིན་རླབས་ཀྱི་དྲོད་རླངས་འཐིབས་པའི་ཆེ་བ། དེ་དག་ཀྱང་ལོ་རྒྱུས་དང་རྣམ་ཐར་རྐྱང་བ་ཙམ་
མ་ཡིན་པར། ཡིད་བཞིན་ནོར་བུ་ལྟ་བུའི་ཟབ་པའི་ཞལ་གདམས་ཞུས་ལན་སྐོར་དང༌། ཡང་ཟབ་
མན་ངག་གི་རིམ་པ་རྣམས་ཀྱིས་གཏམས་ཡོད་པས། གཅིག་ཤེས་ཀུན་གྲོལ་གྱི་ལྟ་བ་རྟོགས་པའི་ཆེ་
བ༑ དེ་འང་ལྟ་བ་ཡས་འབིབས་དང་སྤྱོད་པ་མས་འཛེགས་ཀྱི་ཐབས་མཆོག་རྣམས་ཡར་ལྡན་དུ་
3

༄༅། །དཔེ་སྐྲུན་གསལ་བཤད།
ཚང་བས་མདོ་སྔགས་ཟུང་དུ་འཇུག་པའི་ཆེ་བ། ཆོས་སྒོ་བརྒྱད་ཁྲི་བཞི་སྟོང་གི་ཟབ་གནད་མཐའ་ 
དག་འདིར་འདུ་བས། བཀའ་དང་དགོངས་འགྲེལ་གྱི་གཞུང་ཀུན་ཚང་བའི་ཆེ་བ། ཐེག་པ་གཞན་ 
གྱི་རིང་ལམ་བཞིན་དཀའ་ཚེགས་སོགས་ཡུན་རིང་ལ་ལྟོས་མི་དགོས་ཤིང་། ལམ་མྱུར་ལ་འགལ་ 
རྐྱེན་མེད་པར་བདེ་བླག་ཏུ་ཚེ་གཅིག་གིས་འཇའ་ལུས་ཆོས་སྐུར་གཤེགས་པའི་ཉིང་དགོས་བསྟན་
པས། བྱིན་རླབས་ཆོད་ཁམ་ཆེ་ཞིང་ཐབས་རྨད་དུ་བྱུང་བའི་ཆེ་བ། གལ་ཏེ་ས་ལྒང་འདིར་རྐྱེན་སྣ་ 
ཚོགས་ཀྱིས་བསྟན་པ་གཞན་ བཀའ་དང་བསྟན་བཅོས་སོགས། ཀུན་རྩ་བརླག་ཏུ་འགྱུར་ཡང་། ཟབ་མོ་ 
གཏེར་གྱི་ཆོས་འདི། གཏེར་སྟོན་དག་གི དགོངས་པ་ཆོས་ཉིད་གཉུག་མའི་སྒྲོམ་དུ་ཉལ་བས། 
ནམ་ཡང་གཞོམ་གཞིག་འཇིག་ཀུན་བྲལ་བའི་ཆེ་བ། འདི་དད་པའི་སྒོ་ནས་ལྟ་ཀློག་དང་འབྲི་མཆོད་ 
ཉམས་བཞེས་བྱེད་མཁན་དག་ལ་འགལ་རྐྱེན་དང་། བར་གཅོད་འབྱུང་པོ་སོགས་ཀྱིས་རྟག་ཏུ་ 
འཚེ་མི་ནུས་པས། ཚངས་པའི་འཁོར་ལོ་དང་ཆོས་མཚུངས་པའི་ཆེ་བ། གཞན་ཡང་དཔེ་ཚོགས་ 
འདིར། སྣོད་བཅུད་སྐྱེ་འཇིག་གི་བྱུང་བ་བརྗོད་པ་དང་། དུས་གསུམ་འགྱུར་ལྡོག་གི་རྣམ་གཞག་ 
ལུང་དུ་སྟོན་པ་སོགས་སྣང་སྲིད་གཏན་ལ་འབེབས་པའི་ལེགས་བཤད་ཀྱི་སྐོར་དང༌། གཏེར་དང་
གཏེར་འདོན་དག་གི་དགག་སྒྲུབ་དོགས་སེལ། དག་ཞིང་དང་ས་སྤྱོད་སོགས་ཉུལ་བའི་གཟིགས་ 
སྣང་། སངས་རྒྱས་ཀྱི་བསྟན་པའི་བར་ཆད་བསལ་ཐབས། ཁོར་ཡུག་དང་སྐྱེ་འགྲོར་བརྟན་འཇགས་ 
ཞི་བདེ་སྐྲུན་ཐབས། ལུགས་གཉིས་བླང་དོར་གྱི་བསླབ་བྱའི་ཉིང་ཁུ། མཆོག་དང་ཐུན་མོང་གི་དངོས་ 
གྲུབ་སྒྲུབ་ཚུལ་སོགས་སྣ་ཚོགས་བསྟན་པས། འདོད་འབྱུང་ཡིད་བཞིན་ནོར་བུ་དབང་གི་རྒྱལ་པོ་ 
ལྟ་བུའི་ཆེ་བ་སྟེ། ཞིབ་པར་བཀའ་གཏེར་རྣམས་གོང་བསྒྲིགས་ནས་ཤེས་པར་བྱའོ། །
གསུམ། སྔགས་ཀྱི་སྟོན་པ་དེའི་ཕྲིན་ལས། བླ་མའི་མཆོག་གུ་རུ་པདྨ་ལ་བྱས་ན་ལམ་གཞན་དང་སངས་ 
རྒྱས་གཞན་ལས་ལྷག་པའི་བྱིན་རླབས་སྟོབས་ལྡན་ཡོད་པ་ནི། སྤྱིར་སྙིགས་མའི་དུས་ཀྱི་ལྷ་སྐལ་ཡིན་
པས་དང་། བྱེ་བྲག་བོད་ཡུལ་འདིར་སངས་རྒྱས་ཀྱི་བསྟན་པ་རིན་པོ་ཆེའི་རྨང་གཞི་ཐོག་མར་ཚུགས་ 
པའི་བདག་རྐྱེན་གྱི་གཙོ་བོ་སློབ་དཔོན་ཆེན་པོ་ཁོང་གི་ཐུགས་རྗེ་ཁོ་ན་ཡིན་པས་རྟེན་འབྲེལ་གྱི་གལ་ 
གནད་དང་། མ་ཟད་སློབ་དཔོན་ཆེན་པོ་འདི་རྒྱལ་བ་ཀུན་གྱི་ཐུགས་སྲས་མཆོག་ཏུ་ངེས་པས་རྩ་
4

༄༅། །དཔེ་སྐྲུན་གསལ་བཤད
གསུམ་ཀུན་འདུས་ཀྱི་ངོ་བོ་ཡིན་པ་སོགས་ཀྱིས་སོ། ། གཞན་དུ། ལྷོ་གླིང་གཅིག་པུ་འདིར་ཡང་། 
སྤྲུལ་པའི་གཏེར་ཆེན་བརྒྱ་རྩ་དང༌། འགྲོ་འདུལ་གཏེར་ཕྲན་སྟོང་རྩ། ཡང་གཏེར་བྱེ་བ་ས་ཡ་ 
སོགས་བྱོན་དང་འབྱོན་འགྱུར་ཇི་སྙེད་རྣམས་ཀྱང་ཁོང་གི་རྣམ་འཕྲུལ་ཉག་གཅིག་ལས་མ་འདས་ཤིང་། 
དུས་ཀྱི་དབང་དུ་ན། ཚེ་ལོ་བཅུ་བའི་བར་དུ་གསང་སྔགས་བསྟན་པ་ནས། ཚེ་ལོ་ཡར་འཕེལ་ 
བརྒྱད་ཁྲིའི་སྐབས་སུ་འང་། བྱམས་པ་འཇིག་རྟེན་དུ་འབྱོན་ཚེ། སློབ་དཔོན་ཉིད་རྒྱལ་སྲས་འགྲོ་ 
བ་ཀུན་འདུལ་བྱ་བར་གྱུར་ཏེ་སྐལ་ལྡན་རྣམས་ལ་གསང་སྔགས་ཀྱི་ཆོས་འཁོར་བསྐོར།གཞན་
ཡང་བསྐལ་བཟང་གི་སངས་རྒྱས་སྟོང་དང་། འཁོར་ལོས་སྒྱུར་རྒྱལ་སྟོང་ལ་སོགས་པ་འང་། སློབ་ 
དཔོན་ཆེན་པོ་འདིའི་རྣམ་པར་འཕྲུལ་པ་ཁོ་ན་ཡིན་པར་གསུངས་པ་དང་། ཉེ་བའི་གདུལ་ཞིང་
འདིའི་དབང་དུ་ན། དཔལ་མཉམ་མེད་ཇོ་བོ་རྗེ་དང་། རྗེ་བདག་ཉིད་ཆེན་པོ་བློ་བཟང་གྲགས་པ། 
འཇམ་དབྱངས་ས་སྐྱ་པཎྜི་ཏ་སོགས་ཕལ་མོ་ཆེའང་སློབ་དཔོན་ཆེན་པོ་ཁོང་དང་ཐུགས་རྒྱུད་གཅིག་ 
པའི་བྱིན་རླབས་ཡིན་ཏེ། ཨོ་རྒྱན་བཀའ་ཐང་བསྡུས་པ་ལས། ཐུབ་པའི་ལུང་བསྟན་མདོ་ཁམས་ 
སྒང་ཞིག་ཏུ༔ ཨ་ཏི་ཤ་ཡི་སྤྲུལ་པ་བློ་བཟང་གྲགས༔ སྐྱེས་བུ་དེར་བྱོན་བོད་ལ་བདེ་སྐྱིད་འཆརཿ 
དེ་དུས་དཀར་ཕྱོགས་རྣམས་ཀྱང་སྤོབས་པ་མཐོ༔ ཞེས་དང་། དེ་དུས་ང་ཡི་སྤྲུལ་པ་ས་སྐྱ་ཞེས 
སྟོད་ཀྱི་ཕྱོགས་སུ་ཡབ་མིང་འཇམ་དཔལ་དང༔ ཡུམ་མིང་སྒྲོལ་མ་ཞེས་བྱའི་སྲས་སུ་འཁྲུངས༔ འགྲོ་ 
མགོན་འཕགས་པ་ཀུན་དགའ་རྒྱལ་མཚན་ཞེས༔ ང་ཡི་ལྷ་ཁང་རྣམས་ཀྱང་ཞིག་གསོས་བྱེདཿ གསང་ 
སྔགས་བསྟན་པ་དར་ཞིང་རྒྱས་པར་བྱེད༔ ཅེས་དང་།
བཀའ་གདམས་གླེགས་བམ་ལས། བླ་མ་དྲི་མ་མེད་པས། རྒྱལ་བུ་དཀོན་མཆོག་འབངས་ལ་ 
གསུངས་པ། འདི་ནས་སྐྱེ་བ་གཞན་གྱིས་མ་ཆོད་པར། །བོད་ཁམས་མགོན་མེད་ཡུལ་དུ་ཐུགས་ 
རྗེས་ཟུང༌། །བོད་ནི་རྒྱལ་པོ་དག་ལ་ཚད་མར་འཛིན། །མི་དབང་མཛོད་ལ་བོད་ཁམས་བདེ་བར་ 
སྐྱོངས། །ཨོ་རྒྱན་ཡུལ་དུ་ཇི་སྐད་སྨྲས་པ་བཞིན། །བདག་ཀྱང་གནས་དེར་ལྷ་འདྲེ་འདུལ་དུ་འགྲོ། ། 
ཞེས་གསུངས་པ་དེ་ཨོ་རྒྱན་རིན་པོ་ཆེ་དང་། སྤྲུལ་པ་གཅིག་ནི་རྒྱ་གར་གནས་ལ་འགྲོ། ། ཞེས་ 
གསུངས་པ་དེ་ཇོ་བོ་རྗེ་དང་། སྤྲུལ་པ་གཅིག་ནི་བལ་པོའི་མཐིལ་དུ་འགྲོ། །ཞེས་གསུངས་པ་དེ་པཎྜི་
5

༄༅། །དཔེ་སྐྲུན་གསལ་བཤད།
ཏ་པདྨ་བཛྲ་དང་། སྤྲུལ་པ་གཅིག་ནི་མདོ་ཁམས་སྨད་ལ་འགྲོ། །ཞེས་གསུངས་པ་དེ་རྗེ་བདག་ཉིད་ 
ཆེན་པོ་ཡིན་པར་ལུང་བསྟན་པ་ལྟ་བུའོ། ། མདོར་ན། ཚིག་བདུན་གསོལ་འདེབས་ཀྱི་རྣམ་བཤད་པདྨ་ 
དཀར་པོ་ལས། བསིལ་ལྡན་གྱི་ཡུལ་འདིའི་གསར་རྙིང་རིས་མེད་ཀྱི་བསྟན་འཛིན་ཕལ་མོ་ཆེ་གུ་རུའི་ 
རྣམ་འཕྲུལ་དུ་ལུང་བསྟན་ཅིང༌། གང་ཟག་མཁས་གྲུབ་དམ་པ་ཕལ་ཆེ་བ་ལ་ཞལ་བསྟན་ཅིང་བྱིན་
གྱིས་བརླབས་ལ་གདམས་པ་གནང་བ་སོགས་ཚད་མེད་དེ་སོ་སོའི་རྣམ་ཐར་སོགས་ལས་གསལ།
དམིགས་བསལ་བོད་གངས་ཅན་འདིར་ཨོ་རྒྱན་གྱི་སྤྲུལ་པ་འདི་ལྟར་མང་བའི་རྒྱུ་མཚན་ཡང་། སྔོན་
ཆོས་རྒྱལ་ཁྲི་སྲོང་ལྡེའུ་བཙན་གྱིས་གསོལ་བ་བཏབ་པའི་རྟེན་འབྲེལ་དང་། གཞན་སློབ་དཔོན་རིན་པོ་
ཆེས་བོད་འབངས་ཐུགས་རྗེས་སྐྱོང་བའི་བཀའ་མི་འགྱུར་བའི་དན་རྟགས་དང༌། བོད་འབངས་
རྣམས་ཀྱིས་གུ་རུ་རིན་པོ་ཆེ་མི་བརྗེད་པའི་དྲན་ཐོར་སློབ་དཔོན་ཉིད་ཀྱི་བྱིན་རླབས་དང་སྨོན་ལམ་
གྱི་སྟོབས་ལས་བྱུང་བ་ཁོ་ནར་ངེས་པ་སོགས་ཞིབ་ཆ་ཕྱེ་དགོས་སོ། །
ཞེས་དེབ་ཕྲེང་འདིའི་དཔེ་སྐྲུན་གསལ་བཤད་ཀྱི་ས་བཅད་མ་སྟོངས་ཙམ་དུ་གཙོ་སྒྲིག་པས་བྲིས། 
ཉེས་འགལ་ཅི་མཆིས་རྩ་གསུམ་ལྷ་ལ་སྙིང་ནས་མཐོལ་བཤགས་དང་བཟོད་གསོལ་ཞུས་པ་ཡིན།
བཞི། མཇུག་ཏུ་ཞུ་རྒྱུར། རང་ལ་མཚོན་ན་ན་ཚོད་ཡོལ་ཀྱང་ཤེས་ཡོན་ནར་མ་སོན་པའི་མི་བུ་ཕལ་ 
པ་ཞིག་ཡིན་པས། དཔེ་ཚོགས་འདི་སྒྲིག་ཞུས་སོགས་ཀྱི་སྐབས་སུ་ཁ་ཤོར་མིག་ཤོར་གྱིས་ལྷག་ཆད་
ནོར་འཁྲུལ་གྱི་ཉེས་པ་ཤིན་ཏུ་མང་པོ་བསགས་ཡོད་ངེས་དང་། མ་ཚད་ཉེ་ལམ་མིག་ལའང་འོད་ 
རླབས་ཀྱིས་ཤུགས་ཆེན་གཙེས་དྲགས་པའི་སྟེང་། དཔེ་རྙིང་ལ་ལ་ཤིན་ཏུའང་ཁ་མི་གསལ་བས་དང་། 
བརྡ་རྙིང་དང་སྐུང་ཡིག་མང་བ། མགྱོགས་བྲིས་དང༌། ཕྱག་རིས་ལ་ལ་ཧ་ཅང་གཟུགས་རྫོབ་པ་ 
སོགས་ཀྱིས་ད་དུང་རྨང་གཞིའི་སྐྱ་ཐིག་ཙམ་ཞིག་ལས་ཚད་ལྡན་ཡང་དག་ཅིག་ཡོང་ཐུབ་མེད་པ་སྨོས་ 
མེད་ཡིན་པས། ཤེས་ལྡན་ཀློག་པ་པོ་ཚོས་ཕྲན་ལ་གུ་ཡངས་བརྩེ་གཟིགས་ཀྱི་སྒོ་ནས། ཡིན་ངེས་
དག་བཅོས་ཀྱི་མཆན་བུ་འདེབས་རོགས་ཞུ་རྒྱུ་དང༌། རྣམ་པ་ཚོའི་ཤེས་ཡོན་གྱི་མཛུབ་སྟོན་འོག 
ཟབ་གཏེར་ཆོས་ཀྱི་མཛོད་ཁང་འདི། མ་འོངས་པར་གཏེར་མའི་ཕྱོགས་ཀྱི་མ་དཔེ་དག་ཤོས་ཤིག་
6

།དཔེ་སྐྲུན་གསལ་བཤད།
ཏུ་འགྱུར་ཐུབ་པར་སྙིང་ནས་སྨོན་པ་ཡིན་ནོ། །ཞེས་ཡི་གེ་སྒྲིག་སྦྱོར་པས།
7

།དཀར་ཆག
དཀར་ཆག
༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས་ 
རིག་འཛིན་གསང་ལམ་བགྲོད་པའི་ལམ་ཡིག་བཞུགས་སོ། །
༄༅། །བྱང་གཏེར་རིག་འཛིན་རྒོད་ཀྱི་ལྡེམ་འཕྲུ་ཅན་གྱི་གསུང་འབུམ་ལས་བཏུས་པའི་ཞལ་གདམས་སྐོར།
༔ ཟབ་མོ་གནད་ཀྱི་ཐེམ་བཅུ་བཞུགས་སོ ༔ 
མཚོ་རྒྱལ་ཉམས་མྱོང་གསལ་བའི་སྒྲོན་མ།
༄༔ ༔ གསང་མཚན་ཐུགས་སྒྲུབ་ལས༔ གུ་རུའི་ཞལ་གདམས་ནོར་བུའི་མཛོད་ 
ཡོན་ཏན་དྲུག་ལྡན་བཞུགས་སོ༼ལ༽
༄༅༅ ༔ ཞལ་ཆེམས་རིན་ཆེན་གཟེར་བུ་ཞེས་བྱ་བ་བཞུགས་སོ༔ ༼༤༢༽
༄༅༅༔ ༔ ཞལ་ཆེམས་སྒྲོན་མ་རྣམ་གསུམ་བཞུགས་སོ 
གཏེར་སྟོན་གྱི་རྣལ་འབྱོར་ཨོ་རྒྱན་གྱིས་གསུངས་སོ༔ ༔ ༼༤༩༽
༄༅ གནད་ཏིག་ཞལ་གདམས་ཟབ་མོའི་ཐེམས་བཅུ་བཞུགས་སོ༔ ༼༧༠༽
༄༅ གེགས་སེལ་ནོར་བུ་རཏྣའི་བང་མཛོད་བཞུགས་སོ༔
མཚོ་རྒྱལ་ཞུས་ལེན་སྐོར༼༧༧༽
༄༅༔ ངོ་སྤྲོད་རང་རིག་རང་གསལ་བཞུགས༔༼༡༠༤༽
༄༅ ༔ ཨོ་རྒྱན་པདྨའི་བཀའ་ཡིག་དང་པོ་བཞུགས་པའི་དབུ་ཕྱོགས་སོ༼༡༠༩༽
༄༅༅ སྙན་བརྒྱུད་དྲུག་གི་སྔོན་འགྲོ་བཞུགས་སོ 
སྙན་བརྒྱུད་དྲུག་གི་ཆིངས་པདྨས་མཛད་པ་གསུམ་པའོ༔
༼༡༡༩༽
1

༄༅། །དཀར་ཆག
༄༅༔ རྡོ་རྗེ་ཕག་མོའི་ཟབ་རྒྱ་དྲུག་གི་རྩ་རླུང་གི་གནད་ཀྱི་མན་ངག་བཞུགས་སོ༔
ཕག་མོའི་གསང་བའི་ཟབ་རྒྱ་ཡང་ཟེར་རོ། །༼༡༣༩༽
༄༅༅ རྡོ་རྗེ་ཕག་མོའི་དགྱེས་པ་འཕྲིན་ལས་ཀྱི་རྒྱུད་ཟབ་རྒྱ་དྲུག་གི་ངོ་བོ་བཞུགས་སོ༔ ༼༡༣༩ 
༄༅ ༔ བསྙེན་བསྒྲུབ་ལས་སྦྱོར་ཤན་འབྱེད་པའི ཕྱི་ནང་རྟགས་ཀྱི་རིམ་ པ་ཡོད༔ ཉམས་རྟགས་ 
གསལ་བའི་སྒྲོན་མེ་བཞུགས་སོ༔ ཐེམས་ཅན་ཉེར་གསུམ་པ༼༡༥༣༽
༄༅༔ ༔ བར་དོ་ལྔའི་ངོ་སྤྲོད་བཞུགས་སོ༼༡༥༥༽
བཻ་རོ་ཙ་ནའི་སྙན་བརྒྱུད་ཐོག་བར་ཐ་གསུམ་བཞུགས།
༄༅༔ ཡང་གསང་རྫོགས་པ་ཆེན་པོ་བཻ་རོ་ཙ་ནའི་སྙན་བརྒྱུད་དང་པོ་བཞུགས་སོ༔ ༼༡༦༢༽
༄༅༅ ༔ བཻ་རོ་ཙ་ནའི་སྙན་བརྒྱུད་བར་མ་བཞུགས་སོ༔ ༔ ༼༢༽ 
༄༅༔ ༔ བཻ་རོ་ཙ་ནའི་སྙན་བརྒྱུད་ཕྱི་མ་བཞུགས་སོ༔ ༔༼༡༩༤༽
༄༅༔ ༔ མཁའ་འགྲོའི་ལས་རིམ་བཞུགས་སོ༔ ༔༼༢༡༤༽
༄༅། །རྡོ་རྗེ་ཕག་མོའི་ཟབ་རྒྱ་དྲུག་གི་དང་པོ་ལུས་ངག་ཡིད་ཀྱི་དམ་བཅའ་ཐུན་བཞིའི་རྣལ་
འབྱོར་གྱི་ཁྲིད་བཞུགས་སོ༔ ༼༣༣༨༽
༄༅༔མན་ངག་གསལ་བའི་སྒྲོན་མེ་བཞུགས་སོ༔ ༔ ༼༢༣༡༽ 
༄༅ ༔ ༔ གསང་སྔགས་བསྟན་པ་རྣམ་གསུམ་གྱི་ཆོས་འབྱུང་བཞུགས་སོ༔༼༢༣༧༽
༄༅༔ ༔ གཏན་ཁྲིམས་བསྲུང་བྱ་གཉེན་པོའི་ཐབས་བཞུགས་སོ༔ ༔ ༼༣༤༨༽
༄༅༅ ༔དུས་ཁྲིམས་ཀྱི་ཕན་ཡོན་བཞུགས་སོ༼༢༦༡༽
༄༅ ༔ ཞུས་ལན་གནད་ཀྱི་ཡི་གེ་ཤར་དུང་མཛོད་ནས་བྱོན་པ་བཞུགས་སོ༼༢༦༦༽
༄༅ ཟབ་མོ་གནད་ཀྱི་ཐེམས་བཅུ་བཞུགས་སོ༔ ༔༼༢༧༡༽
༄༅ རྩོལ་མེད་ཀྱི་ཐེག་པ་སྟོན་པ་ཟབ་མོ་ཆོས་ཀྱི་ལུང་བྱང་བཞུགས་སོ༔༼༣༧༦༽
༄ ཐུགས་སྒྲུབ་སྙིང་པོ་བླངས་པའི་ཕྱིར༔ ཡང་ཏིག་གཅེས་པའི་སྒྲོན་མེ་ཡོད འདིར་རྨད་ཁྲིད་
མངོན་སུམ་གཏན་ལ་འབེབས་པའི་རྒྱུད་བཞུགས་སོ༔༼༢༨༣༽
༄༅ ༔ སྙན་བརྒྱུད་གནད་དུ་དྲིལ་བ་ཤྲཱི་སིང་ཧའི་མན་ངག་པདྨ་ལ་གདམས་པའི་མན་ངག་
2

༄༅། །དཀར་ཆག
ལེའུ་གསུམ་པ་བཞུགས་སོ༔༼༢༩༦༽
༄༅ ༔ ༔ སྙན་བརྒྱུད་གང་ཟག་རབ་འབྲིང་ཐ་མ་གསུམ་གྱི་གྲོལ་ཚུལ་གྱི་མན་ངག་
གཉིས་པ་བཞུགས་སོ༔༼༢༩༨༽
༄༅ ༔ སྐུ་གསུམ་གཏན་ལ་དབབ་པའི་རྒྱུད་བཞུགས་སོ༔ ༔
ནམ་མཁའི་སྙིང་པོའི་ཞུས་ལེན།༼༠༢༽
༔ མ་རིག་མུན་སེལ་སྒྲོན་མེ་བཞུགས༔༼༣༠༧༽
སྙིང་པོ་བཅུད་བསྡུས་ལམ་གྱི་གནད་ཁྲིད་ཀྱི་རིམ་པ་བྱོན་ནོ༔
3

༄༅། །ཟབ་གཏེར་ཆོས་ཀྱི་མཛོད་ཁང་།
༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་ 
གཅེས་བཏུས་རིག་འཛིན་གསང་ལམ་བགྲོད་པའི་ 
ལམ་ཡིག་བཞུགས་སོ། །
༄༅། །བྱང་གཏེར་རིག་འཛིན་རྒོད་ཀྱི་ལྡེམ་འཕྲུ་ཅན་གྱི་གསུང་འབུམ་ལས་བཏུས་པའི་ཞལ་གདམས་སྐོར།

༄༅། །ཟབ་གཏེར་ཆོས་ཀྱི་མཛོད་ཁང་།
༄༔ཟབ་མོ་གནད་ཀྱི་ཐེམ་བཅུ་བཞུགས་སོ༔ ༔ 
མཚོ་རྒྱལ་ཉམས་མྱོང་གསལ་བའི་སྒྲོན་མ།
ཤྩ ༔སྒོཀ«zhZh?སློབ་དཔོན་ཆེན་པོ་པདྨ་འབྱུང་གནས་བསམ་ཡས་མཆིམས་ཕུའི་ 
ཡང་དབེན་ན་བཞུགས་པའི་དུས་སུ༔ མཁར་ཆེན་བཟའ་མཚོ་རྒྱལ་གྱིས་ཞུས་པ༔ ཀྱཻ་སློབ་དཔོན་ 
ཆེན་པོ་ལགས༔ ཉིད་ནི་བདེ་གཤེགས་སྤྲུལ་པའི་སྐུ༔ དུས་གསུམ་མ་འགགས་ས་ལེར་གཟིགས༔ 
བདག་འདྲ་བློ་དམན་སེམས་ཅན་རྣམས༔ ཉོན་མོངས་དུག་ལྔ་ཤུགས་ཆེ་བས༔ ཅི་བྱས་འཁྲུལ་པའི་ 
ལམ་དུ་ཤོར༔ ཐར་ལམ་བསྒྲོད་པ་ཤིན་ཏུ་དཀའ བདག་དང་ཕྱིས་འབྱུང་དོན་ཆེད་དུ༔ གང་ 
ཟག་བློ་དང་མཐུན་པའི་ཆོས༔ ཉོན་མོངས་གདུལ་དཀའ་འདུལ་བའི་གནད༔ མ་འཁྲུལ་ལམ་སྟོན་ 
མན་ངག་ཞུ༔ ཞེས་ཞུས་སོ བཀའ་བསྩལ་པ༔ མཚོ་རྒྱལ་ཉོན་ཅིག༔ མ་འོངས་པའི་གང་ཟག་བློ་ 
དམན་པ་རྣམས་ཀྱི་དོན་དུཿ༔ ཟབ་མོའི་ཆོས་ཞུ་བ་ཤིན་ཏུ་ལེགས་སོ༔ རང་བྱུང་རང་ཤར་ལྟ་བའི་ 
མན་ངག་ལས༔ གླེང་གཞི་ཞུས་ལན་གྱི་ལེའུ་སྟེ་དང་པོའོ༔ རང་རིག་རྩལ་དབང་ཐོབ་པ་ཡི༔ 
པདྨ་འབྱུང་གནས་བདག་གིས་ཀྱང་༔ རང་བྱུང་རང་ཤར་རྒྱུད་ལས་བཏུས༔ བློ་དམན་ཐར་ལམ་ 
བསྒྲོད་པའི་ཐབས༔ ཟབ་མོ་གནད་ཀྱི་ཐེམས་བཅུ་བསྟན༔ གནས་འཁྲུལ་འཁོར་གསུམ་གཞི་ཡི་ 
གནད༔ ཤེས་བཟློག་གཙུན་གསུམ་ལམ་གྱི་གནདཿ འགྲེལ་གསལ་བྲན་གསུམ་གྲོལ་པ་བཞི འབྲས་ 
བུའི་གནད་དུ་བསྟན་པར་བྱ ཞེས་གསུངས་སོ༔ རང་བྱུང་རང་ཤར་ལྟ་བའི་མན་ངག་ལས༔ 
ཐེམ་ཡིག་བཅུའི་ལེའུ་སྟེ་གཉིས་པའོ༔ ཨོ་རྒྱན་ཆེན་པོས་བཀའ་བསྩལ་པ༔ ཡེ་ཤེས་མཚོ་རྒྱལ་ 
ཉོན་ཅིག༔ རྒྱུ་དཀའ་བ་དང་དུ་མ་བླངས་པར་འབྲས་བུ་མི་ཐོབ་པས༔ ལུས་ངག་ཡིད་གསུམ་བྲེལ་ 
བ་སྤངས་ལཿ གནས་ལུགས་ཀྱི་དོན་ལྟ་བ་ཞེས་བྱ་བ་སྟེ༔ རང་གི་སེམས་ཉིད་ཀྱི་རྒྱུ་དེ༔ དང་པོ་ 
གང་ནས་བྱུང་བསམ་མནོ་ཐོངས༔ བར་དུ་གང་ན་གནས་ཚོལ༔ ཐ་མ་གང་དུ་འགྲོ་ལྟོས༔ དེ་མ་ 
རྙེད་བར་དུ་འདིར་མ་འབྱོན་གསུངས་སོ༔ ཇོ་མོ་ཉིད་ཀྱིས་ཞག་བདུན་དུ༔ དང་པོ་གང་ནས་བྱུང་ 
བསམ་པས་མ་ཤེས༔ བར་དུ་གང་ན་གནས་བཙལ་བས་མ་རྙེདཿ༔ ཐ་མ་གང་ལ་འགྲོ་མ་མཐོང་སྟེ 
སྡུག་བསྔལ་ཞིང་འདུག་པ་ལ༔ མ་ཧཱ་གུ་རུས་བཀའ་བསྩལ་པ༔ མཚོ་རྒྱལ་གནས་ལུགས་ཀྱི་དོན་
3

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
མཐོང་ངམ་གསུངས་པས༔ བདག་གིས་ཅི་ཡང་མ་མཐོང་བར་སྡུག་བསྔལ་ལགས་སོ ཞེས་ཞུས་ 
པས༔ བཀའ་བསྩལ་པ མཚོ་རྒྱལ་ཅི་ཡང་མ་མཐོང་བ་དེ་ཉིད་རང་སྨྲ་བརྗོད་དང་བྲལ་བ་གནས་ 
ལུགས་ཀྱི་དོན་ལགསཿ༔ དཔེར་ན་ནམ་མཁའ་ལྟ་བུ་སྟེ༔ ནམ་མཁའ་ཡང་དང་པོ་འདི་ནས་བྱུང་ 
མེད༔ བར་དུ་འདི་ཙམ་སྡོད་མེད༔ ཐ་མ་འདི་ནས་སྟོང་མེད་དོ གཞི་གནས་ལུགས་དེའི་ངང་ལ་ 
མི་གནས་པར་སྡུག་བསྔལ་མེད་པའི་ངང་ལ་སྡུག་བསྔལ་བྱུང་བ་དེ་ནི༔ ལྷན་ཅིག་སྐྱེས་པའི་མ་རིག་ 
པས་བསྒྲིབས་ནས་འཁྲུལ་པའི་ལམ་ལ་ཤོར་བའོ༔ དཔེར་ན་ས་སྲོས་ཁའི་ནམ་མཁའ་ལ༔ དང་པོ་ 
ཅི་ཡང་མི་གསལཿ༔ དེ་ནས་སྐར་མ་ལྟ་བུ རང་གཟུགས་གསལ་བ་ཙམ༔ དེ་ཡང་གྲངས་མང་ལ་ 
འཕོ་འགྱུར་ཆེ་བའོ༔ དང་པོ་འཁོར་འདས་གཉིས་ཀྱི་སོ་མཚམས་དེ་ལྟ་བུ་ལས་གྱེས་པ་ཡིན་ནོ༔ 
ཞེས་གསུངས་སོ༔ བདག་ལྟ་བུ་སྐྱེ་བ་དམན་པ་མ་ལགས་པ༔ གཞན་ལ་ཡང་མཆིས་ལགས་ས༔ 
ཞེས་ཞུས་པས༔ བཀའ་བསྩལ་པ༔ འགྲོ་དྲུག་གི་འཁྲུལ་སྣང་རྩ་བ་གཅིག༔ གནས་ལུགས་རང་ལ་ 
མི་གནས་སྟོང་པ་ལ་གཟུགས་འཚོལ་བ་གནས་ལུགས་མ་རྙེད་པའི་སྡུག་བསྔལ་ནམ་མཁའ་ལ་བྱ་ 
རྗེས་འཚོལ་བ་ལྟ་བུ༔ རང་རིག་མ་གསལ་མ་ཐེབས་པ༔ གནས་ལུགས་མ་ཤེས་པའི་མུན་པ༔ མེ་ 
ལོང་ལ་ཧས་བཏབ་པ་ལྟ་བུ བདེ་བ་སྡུག་བསྔལ་ལེན་པ༔ གནས་ལུགས་ལས་འཕྲོས་པའི་འཁྲུལ་ 
རྟོག་སྤྲེའུ་ཤིང་རྩེ་ནས་ཤོར་བ་ལྟ་བུ༔ དུག་གསུམ་ལས་བྱུང་བའི་འཁྲུལ་སྣང་ཀུན་ལ་འབྱུང་གསུངས་ 
སོ༔ རང་བྱུང་རང་ཤར་ལྟ་བའི་མན་ངག་ལས༔ གནས་ལུགས་ཀྱི་དོན་བསྟན་པའི་ལེའུ་སྟེ་གསུམ་
པའོ
མ་ཧཱ་གུ་རུས་བཀའ་བསྩལ་པ༔ མཚོ་རྒྱལ་སྒོ་གསུམ་བྲེལ་བ་སྤོངས་ལ་ཡིད་ལ་གང་ཧྲག་པའི་རྟོག་ 
པ་དེ་དང་པོ་གང་ནས་བྱུང་བསམ་མནོ་ཐོངས༔ བར་དུ་གང་ན་གནས་ཚོལ༔ ཐ་མ་གང་དུ་འགྲོ་ 
ལྟོས༔ དེ་མ་རྙེད་བར་དུ་རྩོལ་བ་བསྐྱེདཿ ཅེས་གསུངས་སོ༔ ཇོ་མོ་ཉིད་ཀྱིས་ཞག་བདུན་དུ་འཁོར་ 
བ་ནས་ཐར་བར་འདོད་པའི་རྟོག་པ་ཧྲག་པར་འདུག་ནས༔ དེ་ཅི་ལས་བྱུང་བལྟས་པ༔ གཟུགས་ 
ཀྱི་ཕུང་པོ་འདི་ལས་བྱུང་འདུག གཟུགས་གང་ལས་བྱུང་བལྟས་པས༔ ཕ་མ་གཉིས་ཀྱིས་བསྐྱེད་ 
པར་འདུག༔ དེ་ཇི་ལྟར་བསྐྱེད་བལྟས་པས་མ་ཤེས་ཏེ་བྱུང་ས་མ་རྙེད༔ ཡང་གཟུགས་ཐ་མ་གར་ 
འགྲོ་བལྟས་པས་འཆི་བར་འདུག༔ འོ་ན་རྣམ་རྟོག་གར་འགྲོ་བལྟས་པས་འགྲོ་ས་མ་རྙེད་པ་ལས༔
4

།ཟབ་གཏེར་ཆོས་ཀྱི་མཛོད་ཁང་།
མ་ཧཱ་གུ་རུས་བཀའ་བསྩལ་པ༔ མཚོ་རྒྱལ་འཁྲུལ་པའི་རྩ་བ་མ་ཆོད་དམ་གསུངས༔ གོང་ལྟར་ 
ཞུས་པས༔ བཀའ་བསྩལ་པ༔ མཚོ་རྒྱལ་འཁྲུལ་པའི་སེམས་འདི་ལྷག་ཅིག་སྐྱེས་པའི་མ་རིག་པས་ 
བསྒྲིབས་ནས༔ དང་པོ་བྱུང་ས་མེད་པ༔ ཐ་མ་འགྲོ་ས་མེད་པ་ལས༔ བར་སྐབས་འདིར་ཁོ་རང་ 
གིས་ཁོ་རང་བཅིངས་ནས༔ ཅི་ཡང་བྱེད་ལ་གང་ཡང་མྱོང་བ་ཞིག་ཡིན དཔེར་ན་ནམ་མཁའ་སྟོང་ 
པ་ལ་སྤྲིན་དང་འབྲུག་དང་གློག་འབྱུང་བ༔ ཆོ་འཕྲུལ་ཆེ་བ་ལྟར་སྣང་ཡང་༔ ཐ་མ་འགྲོ་ས་ནི་ནམ་ 
མཁའ་རང་མ་ཡིན་ལ་ཟུར་ན་མེད༔ དང་པོའི་འགྲོ་དྲུག་སྤྱིའི་འཁྲུལ་རྟོག་ཀྱང་དེ་ལྟ་བུ་ལས་བྱུང་ 
བ་ཡིན་ནོ༔ ཞེས་གསུངས་སོ༔ བདག་ལྟ་བུ་སྐྱེ་བ་དམན་པ་མ་ལགས་པ༔ གཞན་རྣམས་ལ་ཡང་ 
མཆིས་ལགས་སམ༔ ཞེས་ཞུས་པས འགྲོ་དྲུག་གི་སེམས་ཅན་དུག་གསུམ་ཤུགས་གང་ཆེ་ཡིན༔ 
འདོད་ པ་ལ་ཆོག་མི་ཤེས་པ་བྱེ་ཚན་ལ་ཆུ་བླུགས་པ་ལྟ་བུ༔ མི་འདོད་པ་བྱུང་གིས་དོགས་པ་རི་ 
དྭགས་བཙན་ས་འཚོལ་བ་ལྟ་བུ༔ དེ་གཉིས་སྡུག་བསྔལ་དུ་མ་ཤེས་པར་རང་བཅིངས༔ ཉིང་འཁྲུལ་ 
གྱི་ཐེ་ཚོམ་མཛེ་ཕོ་རང་ནད་ཀྱི་ཟུག་གཟེར་ལངས་པ་ལྟ་བུ་ཀུན་ལ་འབྱུང་གསུངས་སོ༔ རང་བྱུང་རང་ 
ཤར་ལྟ་བའི་མན་ངག་ལས༔ འཁྲུལ་པ་བྱུང་མཚམས་ཀྱི་ལེའུ་སྟེ་བཞི་པའོ༔
མ་ཧཱ་གུ་རུས་བཀའ་བསྩལ་པ མཚོ་རྒྱལ་སྒོ་གསུམ་བྲེལ་བ་སྤོངས་ལ༔ འཁྲུལ་སྣང་ཆུའི་གཉེར་ 
མ་ལྟ་བུ་ཞིག་འདུག་པ་དེ༔ དང་པོ་གང་ནས་བྱུང་བསམ་མནོ་ཐོངས༔ བར་དུ་གང་ལ་གནས་ཚོལ༔ 
ཐ་མ་གང་དུ་འགྲོ་ལྟོས༔ དེ་མ་རྙེད་བར་རྩོལ་བ་བསྐྱེད༔ ཅེས་གསུངས་སོ༔ ཇོ་མོ་ཉིད་ཀྱིས་ཞག་ 
བདུན་དུ༔ རྣམ་རྟོག་སྣ་འཛིངས་པ་འདི་ཅི་ལས་བྱུང་བ་བལྟས་པས༔ མཐོང་སྣང་འདི་ལས་བྱུང་ 
འདུག་སྟེ དེ་གང་ལས་བྱུང་བལྟས་པས༔ མིག་ལས་བྱུང་འདུག༔ འོ་ན་མིག་གི་མཐོང་སྣང་མ་ 
ཡིན་པ༔ གཞན་དུ་ཡང་མཐོང་སྣང་དང་བཅས་ཏེ་འཕྲོ་བ་དེ་ཅི་ལས་བྱུང་བལྟས་པསཿ༔ མིག་མཐོང་ 
བྱེད་ཀྱི་རྟོག་པ་རྗེས་འབྲང་དང་༔ རྣ་བར་ཐོས་པའི་སྒྲ་སྙན་མི་སྙན་ལས་བྱུང་འདུག དེར་མ་ཟད་ 
སྣར་དྲི་ཞིམ་མི་ཞིམཿ༔ ལྕེ་ལ་རོ་བྲོ་མི་བྲོ༔ ལུས་ལ་རེག་བྱ་འཇམ་རྩུབ༔ དེ་ཐམས་ཅད་སེམས་འཕྲོ་ 
བའི་རྐྱེནཿ༔ དགའ་སྡུག་གི་ཚོར་བར་འདུག༔ དེ་གང་ནས་བྱུང་བལྟས་པས་མ་རྙེདཿ བར་དུ་བདེ་ 
སྡུག་ཆུ་ལས་ཆུ་བུར་ཆད་པ་བཞིན་དུ༔ ཉིང་འཕེལ་དུ་འཁྲུལ་ཞིང་སྡུག་བསྔལ་བར་འདུག༔ ཐ་མ་ 
འགྲོ་ས་མ་རྙེད་དོ མ་ཧཱ་གུ་རུས་བཀའ་བསྩལ་པ༔ མཚོ་རྒྱལ་འཁོར་བའི་སྡུག་བསྔལ་གྱི་རྩ་བ་
5

༄༅། །ཨོ་རྒྱན་རྗེ་འབངས་འདུས་པའི་ཟབ་ ཆོས་ཀྱི་སྙིང་པོ་གཅེས་བཏུས།
མ་ཆོད་དམ་གསུངས༔ གོང་ལྟར་ཞུས་པསཿ བཀའ་བསྩལ་པ༔ མཚོ་རྒྱལ་འཁོར་བའི་སྡུག་བསྔལ་ 
འདི དང་པོ་བྱུང་ས་མེད་པ་ལ་རྐྱེན་མ་རིག་པས་འཁྲུལ༔ དུག་གསུམ་གྱི་རྟོག་འདྲེ་ལངས༔ ཡུལ་ 
དྲུག་རང་གཟུགས་སུ་ཐུགས༔ འཁྲུལ་སྣང་གང་བརྟས་ལ་བདེ་སྡུག་རྩིས་འདེབས་སུ་བྱུང་༔ དཔེར་ 
ན་ཤིང་རྟའི་འཁོར་ལོ་ལྟ་བུ ཆུའི་གཉེར་མ་ལྟ་བུ་རིམ་པར་བྱས་ཏེ༔ རྒྱུན་ཆད་མེད་པར་འཁོར་ 
བར་འཁྱམས་སོ༔ དེ་བཞིན་དུ་སྲིན་བུ་དར་གྱིས་བཅིངས་པ་ལྟར་འགྲོ་དྲུག་རང་གི་རྟོག་པས་རང་ 
བཅིངས་ནས༔ ཐོན་ཞིང་ཐར་བར་མ་གྱུར་ཏེ འཁོར་བ་ཞེས་དེ་ལ་གྲགས་སོ༔ ཞེས་གསུངས་སོ༔ 
བདག་ལྟ་བུ་སྐྱེ་བ་དམན་པ་མ་ལགས་པ༔ གཞན་ལ་ཡང་འདི་འདྲ་མཆིས་ལགས་སམཿ ཞེས་ཞུས་ 
པས་བཀའ་བསྩལ་པ༔ འགྲོ་བ་ལམ་ལོག་གི་སྡུག་བསྔལ་སྟོང་པ་ལ་དངོས་པོར་འཛིན་པ༔ མིག་ 
ནད་ཅན་གྱིས་བལྟས་ན་ནམ་མཁའ་ལ་སྐྲ་ཤད་འཛིངས་པ་ལྟ་བུ༔ མི་རྟག་པ་ལ་རྟག་པར་འཛིན་ 
པ་བུང་བ་སྟོན་ཀའི་མེ་ཏོག་ལ་ཆགས་པ་ལྟ་བུ༔ དངོས་འཛིན་ལ་དངོས་པོར་མ་གྲུབ༴ རྟག་འཛིན་ 
ལ་རྟག་པ་མེད་པར་མ་གོ་བར་ཉིང་འཁྲུལ་གྱི་སྡུག་བསྔལ༔ བྱིས་པ་ཟླ་གྲིབ་ལ་འཇིགས་པ་ལྟ་བུ་ 
ཀུན་ལ་འབྱུང་གསུངས་སོ༔ རང་བྱུང་རང་ཤར་ལྟ་བའི་མན་ངག་ལས འཁོར་བ་སྤྱིའི་མཚན་ཉིད་ 
ལེའུ་སྟེ་ལྔ་པའོ༔
ཨོ་རྒྱན་ཆེན་པོས་བཀའ་བསྩལ་པ༔ མཚོ་རྒྱལ་འཁོར་བའི་རྒྱུ་དེ་གང་ལས་བྱུང་ཤེས་དགོས་པསཿ 
སྤྱི་དང་བྱེ་བྲག་ཏུ་གཏན་ལ་ཕོབ༔ འཁོར་བའི་རྒྱུ་རྩད་བཅད་པར་བྱ་བ༔ ལུས་ངག་ཡིད་གསུམ་ 
དབེན་པའི་གནས་སུ་སོང་ལཿ འཁོར་བ་སྤྱིའི་མཚན་ཉིད་ཕུ་ཐག་ཆོད་པར་གྱིས༔ བྱེ་བྲག་ཏུ་ལམ་ 
གྱི་འཁྲུལ་པ་རྩད་ཆོད་པར་གྱིས༔ ཞེས་གསུངས་སོ༔ དེར་མཚོ་རྒྱལ་གྱིས་ཞག་བདུན་དུ་འཁོར་ 
བའི་མཚན་ཉིད་གཏན་ལ་ཕབ་པས༔ འགྲོ་དྲུག་སྤྱིའི་རྒྱུ་དེ་གང་ལས་བྱུང་མི་འདུག༔ བར་དུ་ 
རིགས་དྲུག་གི་ལས་སྣང་དྲུག་ལ་རྒྱུན་དུ་སྤྱོད་པར་འདུག༔ རྗེས་སུ་འདིར་འགྲོ་དང་འཁྲུལ་པའི་ 
རྩད་གཅོད་ལུགས་མ་ཤེས་སོ༔ བྱེ་བྲག་ཏུ་རྩད་བཅད་པསཿ འཁོར་བའི་སྡུག་བསྔལ་ཐམས་ཅད་ 
བག་ཆགས་ཀྱི་ལུས་འདི་ལས་བྱུང་འདུག༔ བར་དུ་བཙན་ས་མ་ཟིན་ཟེར་བའང་སྣང་དྲན་པས་མ་ 
ཟིན་པའི་སེམས་རིག་རིག་ཏུར་ཏུར་བ་ཞིག་འདུག༔ ཐ་མ་འདིར་འགྲོ་དང་འདི་རུ་གནས་མེད་པ་ 
ཞིག་འདུག་གོ དེར་སློབ་དཔོན་ཆེན་པོའི་དྲུང་དུ་དེ་ལྟ་བུའི་དོན་ཞུས་པསཿ སློབ་དཔོན་ཆེན་
6

།ཟབ་གཏེར་ཆོས་ཀྱི་མཛོད་ཁང་།
པོས་གསུངས་པ༔ མཚོ་རྒྱལ་འཁོར་བའི་མཚན་ཉིད་ཤེས་གསུངས་སོ༔ བདག་གིས་དང་པོ་འཁོར་ 
བའི་རྒྱུ་མ་རྙེད༔ བར་དུ་རིགས་དྲུག་གི་སྡུག་བསྔལ་ལ་ཟད་པ་མེད༔ ཐ་མ་འཁོར་བའི་འགྲོ་ས་མ་ 
ཤེས༔ བདག་རང་གི་སྡུག་བསྔལ་གྱི་ཐོག་མ་ལུས་ལས་བྱུང་༔ བར་དུ་ཤེས་པ་སྣ་ཚོགས་སུ་སྣང་བ་ 
དངོས་པོ་མེད༔ ཐ་མ་འགྲོ་བ་ཡང་རྩད་མ་ཆོད་ལགས༔ ཞེས་ཞུས་སོ བཀའ་བསྩལ་པ༔ མཚོ་ 
རྒྱལ་དང་པོ་འཁོར་བའི་སྤྱི་གཞི༔ ཡེ་ནས་གནས་པའི་གནས་ལུགས་དེ༔ རྒྱུ་ཅི་ཡང་མེད་པ༔ ཅིར་ 
ཡང་མ་ངེས་པ་གཟའ་སྐར་མེད་པའི་ནམ་མཁའ་ལྟ་བུ ཅི་ཡང་བརྗོད་དུ་མི་བཏུབ་པ་ཞིག་ཡིན་ 
ཏེ༔ དེ་ལ་གནས་ལུགས་ཞེས་བྱའོ༔ དེའི་དོན་གོ་དགོས་སོ བསྒོམས་ན་ཆད་པའི་ལྟ་བ་རུ་ལྷུང་༔ 
བསམས་ཀྱང་དེའི་དོན་མི་ཤེས་སོ༔ ད་དེ་ནས་ལྷན་ཅིག་སྐྱེས་པའི་མ་རིག་པས་རྐྱེན་བྱསཿ ཀུན་ 
ཏུ་བརྟགས་པའི་མ་རིག་པས་འཁྲུལ་པ་བྱས ད་ལྟ་འགྲོ་དྲུག་གི་གནས་ན་སྡུག་བསྔལ་ཆེན་པོ་དྲུག་ 
ལ་ཤིང་རྟའི་འཁོར་ལོ་བཞིན་རྒྱུན་ཆད་མེད་པར་འཁོར་རོ དེ་འཁྲུལ་པ་ཆེན་པོའོ༔ འཁོར་བའི་ 
སེམས་ཅན་སྤྱི་ལ་བདེ་བ་རྙེད་པའི་སྐབས་མེད་དེ༔ གྲངས་སམ༔ བསྐལ་པའམ༔ ཡུན་གྱི་ཚད་ 
བགྲང་དུ་མེད་པར་འཁོར་བར་གནས་སོ༔ དེ་འཁོར་བ་སྤྱིའི་གནས་ལུགས་སོ༔ ད་གང་ཟག་ཁྱད་ 
པར་ཅན་ལ་འཁོར་བ་ལ་ཐོག་མཐའ་ཡོད་དོ༔ དེ་ཐོག་མ་རྒྱུ་མེད་དེ་རྐྱེན་མ་རིག་པས་བསྒྱུར༔ ད་ལྟ་ 
འཁྲུལ་པའི་ངོ་བོར་གནས༔ དེ་ལྟར་གནས་དེ་གང་ཟག་ལས་དག་པ་ཞིག་གིས་གནས་ལུགས་ཅི་ཡང་ 
མ་ཡིན་པས་ཤེས༔ འཁྲུལ་པ་ལ་བཟོད་བླག་མེད་པར་ཤེས༔ འཁོར་བ་ལ་མཐའ་མེད་པར་ཤེས་ 
པས༔ འཁོར་བ་དང་གྱེས་མཚམས་བྱུང་བའོ༔ དེ་ལྟ་བུའི་དོན་ཤེས་ན་འཁོར་བའི་ལུགས་ལྡོག་ 
པར་བྱ་སྟེ འཇིག་རྟེན་འདིའི་སྣང་བ་ལ་སྐད་ཅིག་ཀྱང་མ་ཆགས་པར་བྱ ལུས་ངག་ཡིད་གསུམ་ 
གཅུན་པ་ཞེས་བྱ་སྟེ༔ ཤེས་པ་ཡུལ་དྲུག་ལ་ཤོར་ནས་རིགས་དྲུག་གི་གནས་སུ་འཁྱམས་པ་ཡིན་ནོ
དེ་ཉིད་རང་གནས་ཆེན་པོར་བཞུགས་པའི་མན་ངག་ནི༔ དབེན་པའི་གནས་སུ་སྟན་བདེ་བ་ལ་ 
འདུག་སྟེ རླུང་དང་སེམས་འཁོར་བའི་གཞི་ཡིན་པས་གཟུང་༔ མ་རིག་པའི་ལུས་བག་ཆགས་ཀྱི་ 
ཕུང་པོ་ཡིན་པས་མཉམ་པར་བཞག༔ རྣམ་རྟོག་འགག་དམིག་ཏུ་གཟུདཿ༔ སྔར་འདས་པའི་བག་ 
ཆགས་ལ་རྗེས་འབྲང་མི་བྱ༔ མ་འོངས་པ་ཉོན་མོངས་པའི་ལས་སྔོན་མི་བསུ༔ ད་ལྟར་གྱི་ཤེས་པ་ 
ལ་བཟོ་ཅི་ཡང་མེད་པར་གཞག་གོ འཆར་སྒོ་སྣ་ཚོགས་སུ་འབྱུང་ཡང་༔ ཐོག་མ་གཞིའི་དུས་ན་
7

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
གང་ཡང་འབྲེལ་མེད་པས༔ རྣམ་རྟོག་གི་རྗེས་འབྲང་མི་བུ༔ རྐྱེན་སྣང་ཅི་བྱུང་ཡང་འབྲེལ་མེད་ཀྱི་ 
རིག་པ་གསལ་བཏབ་ཅིང་གཞག འཁྲུལ་པའི་ཤེས་པ་ལ་རྗེས་འབྲང་མི་བྱ་བར་བཞག༔ འཆར་ 
སྒོ་སྣ་ཚོགས་ལ་ཕར་མི་བསམ ཚུར་མི་བླང་ཅི་ལ་ཡང་བདག་འཛིན་མེད་པར་བཞག༔ དེ་ནི་ 
རྣལ་འབྱོར་པ་ལམ་དང་པོའི་བཞག་ཚུལ་ལོ༔
དེ་ལ་ཅུང་ཟད་གོམས་པ་དང་གེགས་བསལ་བ་ནི༔ མཉམ་པར་བཞག་པའི་དུས་ན་ཤེས་པ་ཅི་ 
ཡང་མི་དྲན་པར་ལུས་ཡོད་རེ༔ རིག་པ་ཐོམ་མེ་འདུག་ནཿ ཆོས་ཉིད་དྲན་པའི་གསལ་མ་ཐེབས་པ་ 
ཡིན་པས༔ ལུས་གནད་གཟེངས་སྟོདཿ མིག་ཧུར་འདོནཿ མདུན་གྱི་ཐད་སོ་ལ་རིག་པ་གཏད༔ 
གཏད་ས་ལ་ཆེད་འཛིན་མི་བྱ རྣམ་རྟོག་ཡུལ་ལ་མི་འཕྲོ་བ༔ ཤེས་པ་རང་ལུགས་སུ་གསལ་བ༔ 
དྲན་པའི་སོ་པ་ཡུད་དེ་བ༔ དེ་ལྟ་བུ་ལ་ཡུན་རིང་དུ་ཉམས་སུ་བླངས་པས་ཆོས་ཉིད་ཀྱི་རྟོགས་པ་ 
མངོན་དུ་འགྱུར་རོ༔ ཡང་ཤེས་པ་རྒོད་གྲགས་ནས་གནས་སུ་མ་འདོད་ན༔ དང་པོ་ཀུན་གཞིའི་ 
རྩད་བཅད༔ བར་དུ་འཁོར་བ་མི་རྟག་པར་བསམ༔ ཤེས་པ་ཡུལ་ཕྱིར་མི་འབྲང་༔ དང་པོ་མཉམ་ 
པར་བཞག་པ་དང་ངོ་བོ་སྟོང་པའི་རྟགས་རྣམ་རྟོག་ཕྲ་ཉལ་འགྲོ༔ དེ་ནས་རང་བཞིན་གསལ་བའི་ 
རྟགས་རིག་པའི་འཆར་སྒོ་སལ་བྱུང་བ་དང་༔ དེ་དྲན་པས་མ་ཟིན་ན་རྣམ་རྟོག་ཏུ་འཕྲོས་འགྲོ་བས༔ 
དྲན་པས་ཇི་ལྟར་གཟུང་ནཿ ཇི་ལྟར་སྣང་ཇི་ལྟར་སྲིད་ཀྱང་སེམས་ཀྱི་ཆོ་འཕྲུལ་ལས་མེད༔ སེམས་ 
ཀྱིས་བྱས་པ་ཐམས་ཅད་བྱིས་པའི་རྩེད་མོ་དང་འདྲའོ༔ འཁྲུལ་པ་ལ་ཡང་འཁྲུལ་བཏགས་པ་ཡིན་ 
པས་རྗེས་སུ་སྐད་ཅིག་ཀྱང་མི་འབྲང་༔ ཆེད་དུ་སྤུ་ཙམ་ཡང་མི་འཛིན་པར༔ འཆར་སྒོ་ཡུད་བྱུང་ 
བ་དང་བློས་ལིངས་བཏང་དགོས༔ དེ་ལྟར་ཡུན་དུ་བསྐྱངས་པས༔ ཆོས་ཉིད་ཀྱི་རྟོགས་པ་མངོན་ 
དུ་འགྱུར་རོ༔ ཡང་དང་པོ་གཞིའི་ཐག་མ་ཆོད་པར༔ སྟོང་པ་གོ་ཡུལ་དུ་བྱས༔ བར་དུ་ཆོས་ཉིད་ 
ཀྱི་དྲན་པ་མ་རྙེད་པར༔ ཤེས་པ་དྲན་མེད་དུ་བཞག༔ འཕྲོ་ན་འཁོར་བའི་རྩ་བ་ཆོད་པར་མ་ཤེས་ 
པས༔ འཛིན་པ་རང་ཁ་མར་སོང་༔ འབྲས་བུ་གཏན་ནས་བརླགས་པ་མ་ཚོར་བར་གོལ་ས་ཆེན་ 
པོར་ལྷུང་བ་ཡང་འབྱུང་སྲིད༔ དེའི་གེགས་སེལ་བ་ནི༔ དང་པོ་གཞིའི་ངོ་བོ་དེ་སྟོང་པ་མ་ཡིན༔ 
རང་བྱུང་གི་ལྷུན་གྲུབ་ཡིན༔ གཞི་དེ་རྟོགས་ན་སངས་རྒྱས་ཡིན མ་རྟོགས་ན་འཁོར་བ་ཡིན 
དེའི་དོན་ཤེས་དགོས༔ བར་དུ་མཉམ་པར་བཞག་པའི་དུས་ན དྲན་མེད་དུ་ཐོམ་མེ་བ་དེ་གཏི་
8

༄༅། །ཟབ་གཏེར་ཆོས་ཀྱི་མཛོད་ཁང་།
མུག་ཡིན༔ མཉམ་པར་བཞག་པ་ཙུག་བྱས་ཀྱང་ཡིད་ཀྱི་འཛིན་པ་ཕྲ་མོ་དེ་རྒྱུན་མི་འཆད་པར་ 
ཡུད་འཆོར་བུན་འཆོར༔ དེ་གཟུང་བས་མི་ཟིན༔ བཞག་པས་མི་སྡོདཿ དེའི་སྐྱོན་བདག་འཛིན་མ་ 
ཞིག་པས་ལན༔ འཁོར་བ་གཞི་མེད་དུ་མ་གོ་བས་ལན དེའི་འཁྲུལ་པ་རྩད་ནས་གཅོད་ནཿ 
འཁོར་བའི་ཆོས་ཐམས་ཅད་སྡུག་བསྔལ་ཡིན་ཏེ༔ མི་རྟག་པར་རྟག་པར་བཟུང་བས༔ སྡུག་བསྔལ་ 
ཉིང་འཁྲུལ་བསྣན་པ་ཡིན ཕྱི་སྣོད་ཀྱི་འཇིག་རྟེན་འདི་ལ་ཡང་རྩ་བ་མེད་དོ༔ བར་སྣང་ལ་རླུང་ 
གིས་བཏེག་ནས་ལིང་ངེ་ཡོད༔ དེ་མི་རྟག་པར་འཇིག་པའི་རྟགས་ཡིན༔ ནང་བཅུད་ཀྱི་སེམས་ 
ཅན་ཐམས་ཅད་ཀྱང་མངལ་སྐྱེས་དང་༔ སྒོང་སྐྱེས་དང་༔ དྲོད་གཤེར་ལས་སྐྱེ་བ་དང་བརྫུས་ཏེ་ 
སྐྱེ་བ་ལ་སོགས་པ་ཐམས་ཅད་རྒྱུ་མེད་པ་ལ༔ རྐྱེན་མིང་ཙམ་བརྡ་ཙམ་ལས་སྐྱེས་ཡོད་དོ༔ དེ་ཀ་ 
མི་རྟག་པའི་རྒྱུ་ཡིན༔ དེ་བཞིན་མཁར་བཟང་པོ་མཐོང་མ་ཐག ས་ཕུང་ཡིན་པ་ཤེས་པར་བྱ 
དེ་ལོ་འགའི་ཁྱད་པར་ལས་ས་ཕུང་ཁོ་ན་ཡིན་ནོ༔ གོས་བཟང་པོ་མཐོང་བ་དང་འབན་དུག་ཡིན་
པ་ཤེས་པར་བྱའོ༔ ལོ་ཤས་འགའ་ནས་འབན་དུག་རུལ་པ་ཡིན་ཡང་ཡིན་ནོ 
དེ་བཞིན་དུ་སྲོག་ཆགས་མི་དང་དུད་འགྲོ་ཡིད་དུ་འོང་བ་མཐོང་ན་རུས་པའི་ཕུང་པོ་ཡིན་པར་
ཤེས་པར་བྱ ཟས་ཞིམ་པ་མཐོང་ན་མི་གཙང་བའི་ཕུང་པོ་ཡིན་པ་ཤེས་པར་བྱ༔ གསེར་དངུལ་ལ་ 
སོགས་རིན་པོ་ཆེའི་ཕུང་པོ་མཐོང་ན༔ ཐམས་ཅད་དགྲས་འཁྱེར་བའི་རྒྱུ་ཡིན་པ་ཤེས་པར་བྱ༔ དེ་ 
བཞིན་དུ་གསར་པ་ཐམས་ཅད་རྙིང་པ རྙིང་པ་ཐམས་ཅད་རུལ་པ༔ ཡོད་པ་ཐམས་ཅད་མེད་པཿ 
སྣང་བ་ཐམས་ཅད་སྟོང་པར་ཤེས་པར་བྱ ཡུལ་རིང་ཐུང་ཅུང་ཟད་ཀྱི་ཁྱད་པར་ལསཿ དོན་ཡང་ 
དེ་བཞིན་དུ་སྟོང་པའོ༔ དེ་ངོ་ཤེས་པས་རྣལ་འབྱོར་པའི་ཤེས་པ་མི་འཕྲོ་བའོ༔ དེ་ལྟར་བློ་ཐག་ 
ཆོད་ན་ཤེས་པ་འཕྲོ་བའི་ཡུལ་མ་གྲུབ་པས་འཕྲོ་རྐྱེན་སྟོང་པའོ༔ སེམས་རྒྱུ་མེད་ལ་མ་རིག་པས་ 
བདག་ཏུ་བཟུང་བ་ལས༔ གཤིས་རང་བརྗོད་དུ་མ་བཏུབ་པས་འཕྲོ་བའི་རྒྱུ་རྐྱེན་མ་གྲུབ༔ ཅིར་ 
ཡང་མ་གྲུབ་པ་ལ་རྗེས་སུ་འབྲང་བ་ལ་དོན་མེད་དོ༔ ཆད་པ་ངལ་གསོ་བ་ལྟར་བཞག༔ ཤེས་པ་ 
རང་བྱུང་དུ་བཞག༔ དཔེར་ན་བུ་ཆུང་ཅོག་ལ་ཚུགས་པ་ཙམ༔ དེ་ལ་ཁོ་རང་གི་ཤེས་པ་ཡང་ཅོག་ 
ལ་དགའ༔ མ་ཡིས་ཀྱང་ཅོག་ལ་བཞག་སྟེ འགྱེལ་བུབ་བྱུང་གིས་དོགས་ནས་མ་ཡིས་རྒྱང་སོ་ 
བྱེད་པ་ལྟར་དུ༔ འཁོར་བ་གཞི་མེད་དུ་ཤེས༔ སྣང་སྲིད་སྟོང་པ་རུ་ཤེས༔ བྱས་པའི་ལས་ཐམས་
9

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཅད་དོན་དུ་ཤེས་པའི་གང་ཟག་དེབླ་མ་དམ་པའི་མན་ངག་ཟབ་མོ་དང་ཕྲད་ནས་རིག་པ་སོ་ལ་ 
འཇོག་པ་ལ་དད་པ་ཞིག་འབྱུང་༔ དེའི་དུས་སུ་ལུས་དྲང་པོ་མཉམ་གཞག༔ ངག་དྲང་པོ་བརྗོད་ 
མེད༔ ཡིད་དྲང་པོ་མ་བཅོས་པར་བཞག་སྟེ༔ དེ་བུ་ཆུང་ལྟ་བུའི་རིག་པའོ༔ དེའི་དུས་སུ་སྔར་ 
གོམས་ཀྱི་བག་ཆགས་རྒྱུན་རིང་བ་དེ ཕྱིའི་ཡུལ་སྣང་ཧྲག་པ་དང་༔ མན་ངག་མི་ཟབ་པའི་སྐྱོན་ 
གྱིས༔ འགྱེལ་བུབ་ཡོ་བ་ལྟ་བུའི་རྐྱེན་འབྱུང་སྟེ༔ ཤེས་པ་ཅི་ཡང་མི་དྲན་པ་ནག་མུན་ནེ༔ ཤེས་པ་ 
ཐོམ་མེ་འདུག་ན་ལྟ་ཕུགས་སྟོང་པ་ལ་གཏད་པས་ཉོན་མོངས་པ་གཏི་མུག་གིས་ནོན་ཏེཆོས་ཉིད་
ཀྱི་དོན་བུབ་པ་ཞེས་བྱ༔ ཤེས་པ་ཇི་ལྟར་བཞག་ཀྱང་སྡོད་དུ་མི་འདོད་པར་རྒོད་འཕྲོ་བྱ་བ་སྐད་ 
ཅིག་ཀྱང་སྡོད་མི་ཚུགས་པར༔ ཡུལ་ལ་ཡེངས་པ་དེ་རྒོད་པ་ཡིནཿ 
དང་པོ་གནས་པའི་རྗེས་ནས་རྟག་མི་ཐུབ་པར་འཕྲོ་བ་དེ་གཡོ་བུན་ཞེས་བྱ་སྟེ སྣང་སྲིད་སྒྱུ་ 
མར་མ་ཤེས་པས་འཕྲོ་བ་ཡིན་ཏེ༔ ཆོས་ཉིད་ཀྱི་དོན་ཡོ་བ་ཞེས་བྱ༔ ཡང་མན་ངག་མི་ཟབ་པའི་ 
སྐྱོན་གྱིས གཞིའི་ཕུ་ཐག་མ་ཆོདཿ ལམ་གྱི་འཁྲུལ་ཐག་མ་ཆོད༔ འབྲས་བུ་རེ་དོགས་དང་བཅས་ 
ཏེ༔ ཅི་ཙམ་བསྒོམས་ཀྱང་༔ ཆོས་ཉིད་ཀྱི་དོན་གཏན་ལ་མི་ཕེབས་པ༔ ཤེས་པ་སོ་མ་ཟིན་པ་ 
འདུག་པ་དེ་ཆོས་ཉིད་ཀྱི་དོན་འགྱེལ་བ་ཞེས་བྱ་སྟེ དེ་གསུམ་མ་བཅོས་ན་གེགས་ཆེན་པོ་ཡིན་ 
པས་མི་ཚེ་གང་བསྒོམས་ཀྱང་འགྲོ་ས་འཁོར་བའི་གཅོང་རོང་ལས་མེད་དོ དེ་ཇི་ལྟར་བཅོས་ཞེ་ 
ནཿ བུ་འགྱེལ་བ་མས་སློང་བ་བཞིནཿ རིག་པ་ལམ་དུ་མ་སོང་ནཿ ཆོས་ཉིད་མའི་དྲན་པ་དགོས་ 
ཏེ༔ སེམས་གཅིག་ལས་མེད་པ་ལཿ༔ རིག་པ་མ་བུ་གཉིས་ཡོང་བ་ཅིའི་ཕྱིར་སྙམ་ན༔ སེམས་ཞེས་བྱ་ 
བ་འཁྲུལ་སྣང་རང་ག་མའི་སྣང་བ་ཡིན༔ རིག་པ་བྱ་བ་འཁྲུལ་སྣང་རྫུན་དུ་རིག་ནས་འཁྲུལ་པའི་ 
རྗེས་སུ་མི་འབྲང་བ་དེ་ཡིན ཆོས་ཉིད་མའི་དྲན་པ་བྱ་བ༔ གཞི་འདུས་མ་བྱས་ཀྱི་ལྷུན་གྲུབ་ཏུ་ 
གོ༔ འབྲས་བུ་རང་བྱུང་རང་ཤར་དུ་གོ་བ་དེ་ཆོས་ཉིད་མའི་དྲན་པ་བྱ་བ་ཡིན༔ དེ་ཡང་རིག་པ་ 
བུའི་དྲན་པ་དེ་ལས་བསྐྱེད་རྫོགས་མན་ཆད་ཀྱིས་གཏན་ལ་མི་ཕེབས་ཏེ ཆོས་ཉིད་མའི་དྲན་པ་ 
དེ་རྫོགས་པ་ཆེན་པོའི་སྙན་བརྒྱུད་མ་ཡིན་པ་གཞན་གྱིས་གཏན་ལ་མི་ཕེབས་སོ༔ དེ་ཅིའི་ཕྱིར་ཞེ་ 
ནཿ འཁོར་འདས་གཉིས་ཀྱི་གཞི་དེ་ཐོག་མའི་སངས་རྒྱས་ཀུན་ཏུ་བཟང་པོས་རྟོགས་ཏེ གཞན་ 
གྱིས་མ་མཐོང་བའི་ཕྱིར་རོ༔ དེའང་ཤེས་རྒྱུད་གཅིག་ལ་མ་བུའི་ཁྱད་པར་ནི དང་པོ་འཁོར་
10

༄༅། །ཟབ་གཏེར་ཆོས་ཀྱི་མཛོད་ཁང་།
འདས་ཀྱི་གཞི་ཐག་ཆོད་པ་དེ་ཆོས་ཐམས་ཅད་ཀྱི་མ་ཡིན ཆོས་ཉིད་ཀྱི་ལམ་དུ་རིག་པ་བཅོས་ 
མེད་དུ་འཇོག་པ་དེ་བུ་ཡིན༔ དཔེར་ན་མ་ལ་རིག་པ་སྒྲིམ་པོ་མེད་ན༔ བུ་རིག་པ་ཅན་སྐྱེས་ཀྱང་ 
དབང་པོ་མ་བལྟས་པར་རྐྱེན་གྱིས་འཆི་བ་ལྟར༔ མན་ངག་ཟབ་མོས་གཞི་དང་འབྲས་བུ་ཤན་ཕྱེད༔
ལམ་ལ་བོགས་ཐོན་པའི་གདེང་མེད་ན་ཇི་ལྟར་བསྒོམས་ཀྱང་གང་དུ་འགྲོ་ངེས་པ་མེད་པའོ 
དེ་ཆོས་ཉིད་ཀྱི་དོན་ཟབ་མོ་ཉམས་སུ་ལེན་པའི་གང་ཟག་དེ་ཡིསཿ ཐོག་མར་གཞིའི་ཐག་
ཆོད་པས་འཁོར་བ་གཞི་མེད་དུ་གོ༔ ལམ་རིགས་དྲུག་གི་སྣང་བ་སྡུག་བསྔལ་ལས་མེད་པས་གོ་བས་ 
ད་ཕྱིན་ཆད་དེའི་རྗེས་སུ་མི་འབྲང་༔ ཤེས་པ་རང་ལུགས་སུ་བཞག་པས་མཐར་འཛིན་གྱི་ཞེན་པ་ 
མེད་པར་ཉམས་སུ་བླངས༔ རིགས་དྲུག་ལས་སྣ་ཚོགས་པའི་ནང་ནས༔ ཆོས་ཉིད་ཀྱི་དོན་སྐད་ 
ཅིག་ཙམ་དྲན་པ་དེ༔ མུན་པའི་ནང་ནས་མེ་སྟག་འབྱུང་བ་དང་འདྲ༔ ཆོས་ཐེག་པ་སྣ་ཚོགས་བློའི་ 
ཞེན་པ་མ་གྲོལ་བ་དེའི་ནས་ཆོས་ཉིད་སྐྱེ་བ་མེད་པའི་དོན་གོ་ནས ཉམས་སུ་ལེན་པའི་རིག་པ་མ་ 
བཅོས་པར་འཇོག་པ་དེ་ལ་དཔེ་གསུམ་ཡོད་དེ སྡུག་བསྔལ་དོར་ནས་བདེ་བ་ཐོབ་པ༔ ཤྭ་བ་ 
བཙོན་དོང་ནས་བྲོས་ནས་བདེ་བའི་སར་ཕྱིན་པ་དང་འདྲ༔ འཕོ་འགྱུར་གྱི་ཕྱོགས་ནས་རྒྱ་མཚོ་ 
རླུང་གིས་བསྐྱོད་ནསཿ རྦ་རླབས་ལ་ཟད་པ་མེད་པ་ལས༔ རླུང་ཞི་བས་རྒྱ་མཚོ་རླབས་དང་བྲལ་ 
བ་དང་འདྲ༔ ཡོན་ཏན་གྱི་ཕྱོགས་ནས༔ རྒྱ་མཆོའི་ཀློང་ནས་ནོར་བུ་རིན་པོ་ཆེ་རྙེད་པ་དང་འདྲ 
ཆོས་ཉིད་ཀྱི་དོན་དམངས་ཀྱི་ལམ་དང་པོ༔ ཤེས་པ་ལ་བཅོས་བསླད་མེད་པ་འདི་ཡིན་ནོ༔ མཚོ་ 
རྒྱལ་ཉོན་ཅིག༔ དེ་ལྟ་བུའི་དོན་གོ་བ་དང༔ ཆོས་ཉིད་ཀྱི་དོན་གོ་བ་ཡིན༔ འདི་ལ་འཇུག་ན་ཆོས་ 
ཉིད་ཀྱི་ལམ་ལ་ཞུགས་པ་ཡིནཿ འཁོར་འདས་ཀྱི་གྱེས་མཚམས་བྱུང་བ་ཡིན་ནོ ཞེས་གསུངས་སོ༔ 
རང་བྱུང་རང་ཤར་ལྟ་བའི་མན་ངག་ལསཿ འཁོར་འདས་གཉིས་ཀྱི་གྱེས་མཚམས་གཏན་ལ་དབབ་ 
པའི་ལེའུ་སྟེ་དྲུག་པའོ༔
མ་ཧཱ་གུ་རུས་བཀའ་བསྩལ་པཿ མཚོ་རྒྱལ་རང་མནོས་པའི་ཡུལ་དུ་འགྲོ་བ་ལཿ ལམ་མ་ནོར་ 
བ་གལ་ཆེ ཀུན་ཏུ་བཟང་པོ་དང་དབྱེ་བ་མེད་པའི་སར་འགྲོ་བ་ལ༔ ཡེངས་མེད་ཀྱི་རིག་པ་སོ་མ་ 
འཁྱེར་བར་འགྲོ་དགོས༔ བཅོས་མེད་ཀྱི་རིག་པ་ལམ་དུ་ཚུད་ལ༔ ཉམས་ལ་བོགས་མ་ཐོན་གྱི་ 
བར་དུ་དབེན་པ་བརྟེན་ལ་བསྒོམ་གསུངས་སོ༔ མཚོ་རྒྱལ་གྱིས་བསམ་ཡས་མཆིམས་ཕུའི་དགེའུ་
11

༄༅། །ཨོ་རྒྱན་རྗེ་འབངས་འདུ་ས་པའི་ཟབ་ཆོས་ཀྱི་སྙིང་པོ་གཅེས་བཏུས།
རུ ཟླ་བ་བདུན་གནས་ལུགས་ཀྱི་དོན་ལ་ལུས་ངག་ཡིད་གསུམ་མ་བཅོས་པར་བཞག་པས༔ ཉམས་ 
བཞི་ཤར་ཏེ༔ ཐོག་མའི་གཞི་མིང་མེད་རྩ་བྲལ་ལ༔ མ་རིག་པའི་སྣང་བ་ཤེས་པ་ཐོམ་པ་ཞིག་བྱུང་ 
དེས་འཁྲུལ་པས་རྐྱེན་བྱས་ནས་གཉིས་སྣང་གི་རྟོག་པ་སྐད་ཅིག་མ་ཞིག་ཤར་བ་ལཿ རྟེན་འབྲེལ་
ལས་ཀྱི་དབང་གིསཿ ཕྱི་སྣོད་ཀྱི་འཇིག་རྟེན་དང་ནང་བཅུད་ཀྱི་སེམས་ཅན་དུས་གཅིག་ལ་ཆགས་ 
པར་འདུག༔ ད་ལྟ་གདོས་པའི་སྣང་བ་འདི་བསྲ་ཞིང་མཁྲེགས་པ༔ རྟག་རྟག་འདྲ་བ་གཅིག་ 
འདུག་སྟེ སེམས་ཅན་གྱི་བདག་འཛིན་འཐས་པའི་སྣང་བ་ཡིན དོན་དམ་པར་ན་འཇིག་རྟེན་ 
ཐམས་ཅད་མི་རྟག་སྟེ སྣང་བ་འདི་ཀ་སྟོང་པ་ཉིད་དོ༔ བསམ་པའི་རྟོག་པ་ཟླ་བ་གཉིས་ལ་ཤར་ 
ཏེ དགེའུའི་བྲག་ཕུག་ནས་བྲག་ལ་ཐལ་གྱིས་ཕྱིན༔ རི་ཆེན་པོ་བདུན་ཟང་ཐལ་དུ་ཕུག ཆུ་ 
ཆེན་པོ་བཅུ་གསུམ་ལ་ཐོགས་པ་མེད་པར་བྱིན་པས༔ ཐང་ཆེན་པོ་ནགས་ཚལ་ཐིབས་སེ་བ་གཅིག་གི་ 
དབུས་ནཿ གླང་པོ་ཆེ་ལྔ་བརྒྱ་གཟས་ལ་གྲམ་འདུག༔ འདི་རྣམས་ཀྱིས་མ་བཅོས་པའི་ཤེས་པ་སྐྱོང་ 
ནུས་སམ་བསམས་ཏེ༔ དེ་རྣམས་ཐམས་ཅད་ཀྱི་སྤྱི་བོར་ཐལ་མོ་བརྒྱབ་ནས་བདག་གིས་མཉམ་པར་ 
གླང་པོ་ཆེ་རྣམས་དུས་གཅིག་ལ་ཉལ་ནས་མིག་གདོང་མིག་ཟུང་ཅེར་རེ་འདུག༔
བཞག་པསཿ
དེ་ནས་ཐང་དེའི་ནུབ་ཕྱོགས་སུ་ཐོན་ཕྱིར་པ་དང་༔ ཟམ་པ་གཅིག་ལ་གླང་པོ་ཆེ་ཞོན་པའི་རྒྱལ་པོ་ 
གཅིག༔ འཁོར་ལྔ་བརྒྱ་ཙམ་གྱིས་བསྐོར༔ རྗེས་ན་གླང་པོ་ཆེ་བཅུ་གསུམ་ལ་ཁལ་བཀལཿ སྟག་ 
གཟིག་བདུན་རོལ་དུ་ཁྲིད་ནས་བྱུང་བ་ལ༔ འདི་རྣམས་ཀྱང་སྣང་བ་རུ་ཤར་འདུག་སྟེ༔ སྟོང་པ་ 
ཡིན་བསམ་ནས་ཟམ་པ་དེའི་སྟེང་དུ་མཉམ་པར་བཞག་ལ་བསྡད་པས༔ སེམས་ཅན་ཆེན་པོ་རྣམས་ 
ཀྱི་ཡན་ལག་གིས་བདག་གི་ལུས་ལ་ཟང་ཐལ་དུ་འགྲོ་ཡིན་འདུག༔ སེམས་ཅན་ཆུང་བ་རྣམས་ཀྱི་ 
ལུས་ལ་བདག་ཟང་ཐལ་དུ་ཤག་འགྲོ་ཡིན་འདུག༔ དེ་རྣམས་ཐམས་ཅད་ཀྱིས་ཟམ་པ་ཐོན་པ་དང༔ 
ཟམ་པ་ལ་མིག་བལྟ་ཡིན་པར་སིར་མང་པོ་སྨྲ་ཡིན་འདུག༔ དེ་ནས་ནུབ་ཏུ་ཕྱིན་པ་དང་༔ རྒྱ་གར་ 
རྡོ་རྗེ་གདན་འདུག༔ རྡོ་རྗེ་གདན་གྱི་ལྷ་ཁང་ཐམས་ཅད་ཟང་ཐལ་དུ་བཤགསཿ བྱང་ཆུབ་ཀྱི་ཤིང་ 
དྲུང་དུ་ཕྱིན༔ འདི་ཡང་སྟོང་པ་ཡིན་སྙམ་དུ་ཟང་ཐལ་དུ་གཤེགས་པས༔ ཤིང་གི་དབུས་སུ་སླེབས་ 
པ་དང་ཉམས་གསལ་སྟོང་རྗེན་པར་ཤར་ཏེ༔ ཤིང་དེའི་དབུས་སུ་ཉམས་སྣང་དེ་ལ་ཞག་བདུན་དུ་ 
གནས་འདུག༔ དེ་ནས་འོག་གི་དབང་ཆེན་གྱི་དཀྱིལ་འཁོར་ལྔ་ཟང་ཐལ་དུ་གཤེགས་པས་ཐོགས་
12

༄༅། །ཟབ་གཏེར་ཆོས་ཀྱི་མཛོད་ཁང་།
རྡུགས་མི་འདུག༔ ངན་སོང་གསུམ་གྱི་གནས་མཐོང་བས༔ སྙིང་རྗེ་དཔག་ཏུ་མེད་པ་སྐྱེས་སོ༔ རྡོ་ 
རྗེ་གདན་གྱི་འོག་བྲག་དཀར་པོ་ཞིག་འདུག་པས༔ ཟང་ཐལ་དུ་གཤེགས་པས་མི་ཤོག་འདུག༔ འདི་ 
ཡང་སྣང་བ་ནི་ཡིན་སྣང་བ་ཐམས་ཅད་སྟོང་པ་ནི་ཡིན་བསམ་པ་ཞིག་བྱུང་སྟེ ཟང་ཐལ་དུ་གཤེགས་ 
པས་དར་གྱི་ཡོལ་བ་ལག་གིས་ཕུལ་བ་ལྟར་སོང་ནས་སྒུལ་དུ་བཏུབ་སྟེ ཤོག་ཏུ་ནི་མ་བཏུབ་བོ༔ 
དེར་ཁྱོད་གཤེགས་སུ་མ་བཏུབ་སྟེ་དགུར་སྙམ་ནས༔ བདག་རང་གི་སྐྱེ་རགས་ཀྱིས་བྲག་བཅིངས༔ 
དེ་ལག་ཏུ་ཁྱེར་ནས་ནམ་མཁའ་ལ་བཏེག་པས༔ རྡོ་རྗེ་གདན་ཐམས་ཅད་ནམ་མཁའ་ལ་ལིང་ངེ་ 
བྱུང་༔ ཁྱེར་ཕྱིན་པས་སྣང་བ་ཐམས་ཅད་ཀུ་ཙེ་དིང་འདུག༔ བར་སྣང་ན་མར་ཁྱེའུ་དར་དཀར་གྱི་ 
ལེའུ་གྱོན་པ་ལྔ་བརྒྱ་ཙམ་བྱུང་སྟེ༔ འདི་སྐད་ཟེར་རོ༔
རྣལ་འབྱོར་མ་བརྟུལ་ཞུགས་ཆེ འཛམ་བུ་གླིང་པའི་སྙིང་མ་འདོན་ཟེར་ཏེ་བདག་གི་ལག་ 
པ་ནས་འཇུས་བྱུང་བས༔ བདག་གིས་སྐྱེ་རགས་དང་རྡོ་རྗེ་གདན་གཉིས་དུས་གཅིག་ཏུ་བཏང་བས༔ 
ས་མཚམས་སུ་ཁྲིགས་སོང་༔ དེར་ཁྱེའུ་ལྔ་བརྒྱའི་གཙོ་བོ་དེ་ན་རེ༔ རྣལ་འབྱོར་མ་བདག་གི་ཡུལ་ 
དུ་གཤེགས་ཟེར༔ བདག་གིས་ཁྱེའུ་དེའི་དཔུང་ཁ་ལ་འཇུས་ཕྱིན་པས་དགའ་ལྡན་ལྷའི་ཡུལ་དུ་ 
སླེབས ལྷའི་ཡུལ་མཁར་ཕོ་བྲང་ཐམས་ཅད་ཟང་ཐལ་དུ་གཤེགས༔ རི་རབ་ཀྱི་རྩེ་ལ་ཕྱིན༔ གཟུགས་ 
མེད་ཀྱི་ཁམས་ལ་བལྟ་བསམ་པ་དང་ནམ་མཁའ་ལ་འཕུར་ཕྱིན་ཏེ ཞག་བཅུ་ཙམ་སོང་བའི་སྣང་ 
བ་ཞིག་ལ༔ རིན་པོ་ཆེ་ལྔ་ཕྲག་གི་ས་གཞི་ལྟ་བུའི་བར་སྣང་ཁད་སོང་ནས་འགྲོ་ས་མི་འདུག༔ དེ་
གཤེགས་པས་ཡོལ་བ་ལག་པས་ཕུལ་བ་ལྟར་འགྲོ་ཡིན་འདུག༔ མིག་གིས་བལྟས་པས་འོད་ལྔ་ཕྲགཿ 
དེའི་སྟེང་ན་མཉམ་བཞག་མཛད་པའི་སངས་རྒྱས་སུ་ཁད་དེ་འདུགཿ སྒྲ་སྙན་ལ་གདངས་ཆེ་བ་ 
རྒྱུན་མི་ཆད་པར་འདུགཿག༔ ཉི་མའི་འོད་ཟེར་ལྟ་བུ་མིག་གིས་མི་བཟོད་པ་འདུག༔ བདག་གི་སྟེང་ 
ན་སངས་རྒྱས་ཀྱི་སྐུ སྐུ་མདོག་དཀར་པོ་རྒྱན་ཆ་ཁྲོལ་ལེ་འདུག་པས་ན་རེ རྣལ་འབྱོར་མ་ད་ 
དུང་བརྟུལ་ཞུགས་ཆེས༔ འདི་ནི་འོག་མིན་ཆོས་ཀྱི་དབྱིངས་ཡིན༔ ཁྱོད་ཀྱི་སྣང་བ་སྟོང་པར་ 
རྟོགས་པ་ལས་མེད་པས༔ ད་དུང་བསམ་གཏན་ལ་ནན་ཏན་བསྐྱེད༔ ད་སྟེ་ཆོས་སྐུའི་སྐད་ཅིག་མ་ 
གསུམ༔ སྤྲུལ་སྐུའི་ལོ་ཉི་ཤུ་རྩ་ལྔ སེམས་ཅན་མིའི་ལོ་སྟོང་བརྒྱད་བརྒྱ་ན་རིགས་ལྡན་མ་ཁྱོད་འཁོར་
དྲུག་འབུམ་དང་བཅས་ཏེ་གནས་འདིར་འབྱོན་པར་འགྱུར་གྱི་གསུངས་སོ༔ དེ་ནས་བདག་གིས་རི་
13

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
རབ་ལྷུན་པོ་ལ་སྟེང་འོག་ཕྱོགས་མཚམས་སུ་ཟང་ཐལ་བཅུར་གཤེགས༔ འཇིག་རྟེན་གྱི་ཁམས་མ་ལུས་ 
པར་ཟང་ཐལ་དུ་གཤེགས་པས༔ གཞན་རྣམས་ལ་རྩོལ་བ་མི་འདུག༔ རྡོ་རྗེ་གདན་དང་འོག་མིན་ 
ཆོས་དབྱིངས་ལ་བཏེག་ཏུ་འདུག་སྟེ་གཤེག་ཏུ་མི་འདུག༔ རིན་པོ་ཆེ་གསེར་གྱི་རི་བྱུང་བ་ལ་ཅུང་
ཟད་འགོར་གྱིན་འདུག་གོ
དེ་ནས་སྣང་བ་ཐམས་ཅད་སྟོང་པ་རུ་འདུག་པར་ཐག་ཆོད་པསཿ ད་སྟོང་པ་སྣང་བ་ཡིན་ནམ་ 
མ་ཡིན་བརྟག་པའི་ཕྱིར་ཟླ་བ་གཉིས་གནས་ལུགས་ཀྱི་ངང་ལ་བཞག་པས༔ ཉི་མ་ཤར་ཁ་རུ་ཤར་ 
ཕྱོགས་འཇིག་རྟེན་གྱི་ཁམས་ན་དེ་བཞིན་གཤེགས་པ་མི་འཁྲུགས་པའི་ཞིང་ཁམས་ཡོད་པར་འདུག 
དེ་བལྟ་དགོས་བསམ་པ་དང་༔ གཟུགས་མེད་པའི་སྒྲ་གཅིག་ན་རེ༔ ཁྱོད་མི་འཁྲུགས་པའི་ཞིང་ 
ཁམས་བལྟ་བར་འདོད་ན༔ ནམ་མཁའ་སྟོང་པ་ལ་རང་བྱུང་གི་ཐེམ་སྐས་བྱེ་བ་ལྔ་ཁྲི་ཚུར་ལ་ཤར་ 
ཕྱོགས་སུ་ལྟོས་ཤིག་ཟེར་བྱུང་སྟེ བདག་གིས་བར་སྣང་སྟོང་པ་ལ་ཐེམ་སྐས་ཇི་ལྟར་ཡོད་པའི་བཟོ་ 
བྱས་པས༔ དུང་གི་ཐེམ་སྐས་སུ་ལམ་ལམ་ཡོང་གིན་འདུག ཐེམ་སྐས་ཀྱི་འགོར་སླེབས་པ་དང་༔ 
ཡང་རིམ་པས་ཐེན་ཕྱིན་པསཿ ཇི་ལྟར་བསམ་པ་ཇི་བཞིན་བྱུང་༔ ཡུན་ཉིན་ཞག་བདུན་འདས་པ་ 
དང་ཤར་ཕྱོགས་སུ་བལྟས་པསཿ སྣང་བ་ཐམས་ཅད་རིན་པོ་ཆེ་ཁད་དེ་བ་ལ་ནང་ན་བཅོམ་ལྡན་
འདས་མི་འཁྲུགས་པས་བྱང་ཆུབ་སེམས་དཔའི་སྤྲུལ་པ་དཔག་ཏུ་མེད་པ་ལ་ཆོས་སྟོན་པ་འདུག་གོ༔ 
དེར་ཕྱིན་ཆོས་མང་པོ་ཞུས་སོ༔ ཞིང་ཁམས་དེ་དང་རི་རབ་ཀྱི་རྩེ་ཐད་སྙམ་དུ་འདུག༔ དེར་སྟོང་ 
པ་ཀ་སྣང་བ་ཡིན་པར་ཐག་ཆོད་དོ༔ དེ་ནས་མཆིམས་ཕུ་དགེའུ་རུ་ཡོང་སྟེ་གནས་ལུགས་ཀྱི་དོན་ 
ལ་ཟླ་བ་གཉིས་སུ་བཞག་པས༔ སྣང་བ་དང་སྟོང་པ་དབྱེར་མེད་ན༔ སྣང་བས་སྟོང་པ་མི་སྒྲིབ༔ 
སྟོང་པས་སྣང་བ་མི་སོལཿ༔ སྣང་སྟོང་གཉིས་ཀ་དབྱེ་བ་མེད་བསམས་ཏེ་ཡར་བལྟས་པས་སྟོང་པ་ཕྱང་
མ་ཆད་པར་ཆོས་ཀྱི་དབྱིངས་ཀྱང་ས་ལེ་མཐོང་གིན་འདུག༔ ཐད་སོ་ལ་བལྟས་པས་འཇིག་རྟེན་གྱི་ 
ཁམས་ཐམས་ཅད་མ་འགགས་པར་ས་ལེ་མཐོང་གིན་འདུག༔ མར་བལྟས་པས་ངན་སོང་གསུམ་གྱི་ 
གནས་མ་བསྒྲིབས་པར་ས་ལེ་མཐོང་གིན་འདུག༔ དེར་སྣང་སྟོང་གཉིས་པོ་དབྱེར་མི་འདུག་གོ༔ ད་
སངས་རྒྱས་དང་སེམས་ཅན་དབྱེར་མེད་དམ་སྙམ་སྟེ་སྟེང་འོག་ཕྱོགས་མཚམས་སུ་བལྟས་པས༔ཆོས་
ཀྱི་དབྱིངས་ན་རང་བྱུང་གི་ཡེ་ཤེས་རྒྱུན་མི་འཆད་འདུག༔ ལོངས་སྤྱོད་རྫོགས་པའི་སྐུ་ལ་རང་སྣང་
14

༄༅། །ཟབ་གཏེར་ཆོས་ཀྱི་མཛོད་ཁང་།
གི་ཡེ་ཤེས་རྒྱུན་མི་འཆད་འདུག་གོ༔ སྤྲུལ་པའི་སྐུ་ལ་ཐུགས་རྗེའི་ཡེ་ཤེས་རྒྱུན་མི་འཆད་འདུག་གོ 
རིགས་དྲུག་གི་གནས་ན་ལས་ཀྱི་སྣང་བ་རྒྱུན་མི་འཆད་འདུག་གོ 
དེ་རང་གི་རིག་ཐོག་ཏུ་བརྟགས་པསཿ འཁོར་འདས་གཉིས་ཀའི་རྒྱུ་ལུང་མ་བསྟན་དུ་མཉམ༔ 
ངོ་བོ་སྟོང་པ་ཡིན འཆར་སྒོ་སྣ་ཚོགས་སུ་འཆར་ཏེ སངས་རྒྱས་ཐུགས་རྗེ་དང་ཡེ་ཤེས་རྒྱུན་མི་ 
འཆད༔ སེམས་ཅན་ལ་ལས་དང་སྡུག་བསྔལ་རྒྱུན་མི་འཆད༔ ངོ་བོ་རང་བཞིན་གྱིས་སྣང་བ་ 
གསལ་བའོ༔ རྗེས་སུ་རྟོགས་པས་སངས་རྒྱས༔ མ་རྟོགས་པས་འཁོར་བ་བྱུང་༔ འཁོར་འདས་ 
གཉིས་ཀྱི་བར་ན་ལུས་དག་མ་དགཿ སྒྲ་སྟོང་མི་སྟོང་༔ སེམས་རྟོགས་མ་རྟོགས༔ དོན་དུ་རིག་པ་ 
གཏན་ལ་ཕེབས་མ་ཕེབས༔ ཚིག་ཏུ་ཡི་གེ་མ་གཅིག་ལས་མི་འདུག་གོ༔ དེ་ལྟར་གཉིས་སུ་མེད་ 
པའི་དོན་ལ་ཟླ་བ་གཅིག་མཉམ་པར་བཞག་ནསཿ གུ་རུ་པདྨ་འབྱུང་གནས་ཀྱི་སྤྱན་སྔར་ཕྱིན་ཏེ 
ཉམས་ཀྱི་སྣང་བ་བཞིའི་དོན་ཞུས་པ ཀྱེེ་རྒྱལ་སྲས་སྤྲུལ་པའི་སྐུ༔ བདག་གིས་སེམས་རང་ལུགས་ 
སུ་གློད་བཞག་པའི་དུས་ནས༔ ཉམས་ཀྱི་སྣང་བ་བཞིའི་འཆར་ཚུལ་འདི་ལྟར་བྱུང་ལགས༔ ཞེས་ 
གོང་ལྟར་ཞིབ་ཏུ་ཞུས་པས༔ བཀའ་བསྩལ་པ༔ མཚོ་རྒྱལ་ཉོན་ཅིག སེམས་ཅན་པའི་འཁྲུལ་སྣང་ 
གཉིས་འཛིན་སྡུག་བསྔལ་གྱི་སྣང་བ་ལུ་གུ་རྒྱུད་བྱ་བ་ཡིན༔ རྣལ་འབྱོར་པས་སེམས་འཛིན་མེད་ 
དུ་གློད་བཞག་པའི་དུས་ན༔ ཕུ་འཁྲུལ་པའི་རྩ་བ་ཆོད་པས་སྟོང་པ༔ རིག་པའི་འཆར་སྒོ་མ་ ་མ་འགགས་
པས་གསལ་བ༔ དེ་ལ་འགྲོ་དྲུག་གི་ལས་ལ་སྙིང་རྗེ་སྐྱེས༔ སྐྱེས་མ་ལ་ཐུགས་རྗེའི་སྤྲུལ་པ་འགྱེད་ 
ནུས༔ ཐུགས་རྗེ་རྒྱུན་ཆད་མེད་པ་སྟེ༔ རིགས་དྲུག་གི་སྡུག་བསྔལ་རྒྱུན་ཆད་མེད་པ་ལ་དགོངས་པ་ 
ཡིན༔ མཚོ་རྒྱལ་ཁྱོད་ཀྱི་ཉམས་དེ་ཏིང་ངེ་འཛིན་གྱི་ཉམས་དང་པོ་བྱ་བ་ཡིན༔ ཆོས་ཉིད་ཀྱི་ 
རྟགས་སྔ་མ་བྱ་བ་ཡིན༔ དེ་རྨི་ལམ་དུ་བྱུང་ན་རྣལ་འབྱོར་པ་ཐ་མའི་ཉམས་ཡིན༔ ཉམས་སྣང་
གཏད་མེད་ལ་བྱུང་ན་རྣལ་འབྱོར་པ་འབྲིང་གི་ཉམས་ཡིན༔
ད་ལྟར་གྱི་ཤེས་པ་སྐད་ཅིག་དྲན་མ་ཐག་གཏན་ལ་ཕེབས་ནུས་ན་རྣལ་འབྱོར་པ་རབ་ཀྱི་ཉམས་ 
ཡིན༔ ཁྱོད་ཀྱི་ཉམས་སྣང་དང་པོ་ལ་ཤར་བའི་རྒྱ་གར་ཤར་ཕྱོགས་ན་གླང་པོ་ཆེ་ལྔ་བརྒྱ་འདུག་པ་ 
དེ༔ ཁྱོད་ཀྱིས་གནས་ལུགས་ངོ་སྤྲད་མ་ཐག་རིག་པ་རྣམ་པར་དག་པའི་ཞིང་དུ་འཕོས༔ གཟུགས་ 
ཀྱི་ཕུང་པོ་རྡོ་བོར་བ་བཞིན་རོང་ངེ་འདུག༔ རྒྱལ་པོ་འཁོར་མང་པོ་དང་བཅས་པ་དེ༔ སྐྱེ་བ་བདུན་
15

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
གྱི་ཁོངས་སུ་འོག་མིན་གྱི་གནས་སུ་ཕྱིན་པར་འགྱུར འཇིག་རྟེན་གྱི་ཁམས་ཐམས་ཅད་ཟང་ཐལ་
དུ་གཤེགས་པ་དེ༔ སྣང་བ་ལ་དགག་སྒྲུབ་མ་བྱས་པས་འབྱུང་བཞི་ལ་ཐོགས་པ་མེད་པར་འགྲོ་བ་ 
ཡིན རྡོ་རྗེ་གདན་ལ་རྡུགས་པ་དེ་རྡོ་རྗེ་གདན་གྱི་འོག་འབྱུང་བ་བཞི་ལ་མ་བརྟེན༔ འདུས་མ་ 
བྱས་ཀྱི་རྡོ་རྗེ་ལ་བཞུགས་པ་ཡིན༔ ས་རྡོ་གཞན་བས་རིན་པོ་ཆེ་གསེར་གྱི་རི་གཤེགས་པར་དཀའ་ 
བ་དེ༔ འབྱུང་བ་བཞི་ཀའི་བཅུད་གསེར་ལ་འདུས་པ་ཡིན༔ ཁྱོད་ཀྱིས་རྡོ་རྗེ་གདན་ཀྱི་བྲག་ལ་སྐྱེ་ 
རགས་བཏགས་པ་དེ༔ ཙན་དན་གྱི་སྡོང་པོ་ལ་སྐྱེ་རགས་བཅིངས་པ་ལྟ་བུ་ཞིག་སྐྱེ་བར་འདུག
ཁྱོད་ཀྱིས་ནམ་མཁའ་ལ་ཐེམ་སྐས་བཙུགས་ནས་ཕྱིན་པ་དེ༔ བསྐལ་པ་འདི་མ་ཞིག་གི་བར་དུ་ 
སྤྱན་རྣམ་པར་དག་པས་བལྟས་ན་མལ་མེ་ཡོད༔ དེ་ལྟར་ཉམས་བཞི་སྐྱེས་ཚུལ་དེ་སེམས་འཛིན་ 
མེད་དུ་ཤར་བའི་ཉམས་ཡིན༔ སེམས་ཅན་རྟོག་པའི་བློ་ཡིས་བྱས་པ་ཐམས་ཅད་མི་རྟག་སྒྱུ་མ་ལྟ་བུ་ 
འཇིགས་པའི་ཆོས་ཡིན༔ རིག་པ་བཅོས་མེད་ཀྱི་ཉམས་ལ་ཤར་བ་ཐམས་ཅད་མི་ཤིགས་པའི་རྡོ་རྗེ 
ཡིན༔ ཁྱོད་ཀྱི་འཆར་ལུགས་དེ་རྣལ་འབྱོར་པ་རབ་ཀྱི་ཉམས་ཡིན༔ འཆར་དུས་དེ་རྣལ་འབྱོར་པ་ 
འབྲིང་གི་ཉམས་ཡིན༔ ཁྱོད་རྡོ་རྗེ་རིགས་ཀྱི་མཁའ་འགྲོ་མ་ཡིན་པས༔ ད་ལྟ་སྐད་ཅིག་མ་ལ་སྣང་ 
སྟོང་གཉིས་ལ་མཚམས་སྦྱོར་གྱིས་གསུངས་སོ༔ མཁར་ཆེན་བཟས་ཕྱག་གཡས་ཀྱིས་བསམ་ཡས་ 
མཆིམས་ཕུའི་བྲག་འཐེན༔ གཡོན་གྱིས་ནམ་མཁའ་སྟོང་པ་འཐེན་ཏེ་རྒྱ་མདུད་གསུམ་བརྒྱབ་པསཿ 
གུ་རུའི་ཞལ་ནས༔ མཚོ་རྒྱལ་ཁྱོད་ཀྱིས་སེམས་ཀྱི་དོན་མཐོང༔ སྣང་སྟོང་ཟུང་དུ་འཕྲོད༔ ཆོས་ 
ཉིད་ཀྱི་ཉམས་དང་པོ་སྐྱེས་འདུག་པས༔ ད་རུང་ཉམས་དེ་དང་མ་བྲལ་བར་གྱིས་ཤིག༔ ད་འཕུང་ 
དུ་འཇུག་པའི་དགྲ་བཞི་ཡོད་དོ བྱ་ར་དང་མེལ་ཚེ་ལ་རེམས་ཤིག༔ ད་འདི་བས་ལྷག་པའི་ཆོས་ 
མི་འདུག་བསམས་ན༔ ཉམས་སྣང་ཨ་འཐས་པའི་དགྲ་ཡོང་ངོ་༔ ད་དུང་ཉམས་ཀྱི་བོགས་དྲུག་ 
འདོན་དགོས༔ ད་ཅི་ཡང་བསྒྱུར་དུ་བཏུབ་པས་སེམས་ཅན་གྱི་དོན་བྱ་སྙམ་ན༔ འགྲོ་དོན་རང་ 
རྒྱུད་ཀྱི་དགྲ་བྱ་བ་ཡོང་ངོ༔ ཆོས་ཉིད་ཀྱི་དོན་མ་མཐོང་བའི་གྲོགས་དང་ལྷན་ཅིག་འདུག་ནཿ བློ་ 
ངན་འདྲིས་ཀྱི་དགྲ་བྱ་བ་ཡོང་ངོ་༔ ད་ཆོས་ཉིད་ཀྱི་དོན་མཐོང་ཕྱིན་ཆད་འཇིག་རྟེན་པ་དང་སྐད་ 
ཅིག་རྩམ་ཡང་འགྲོག་པར་མི་བྱ༔ ད་དུང་ཞེན་མེད་དང་དགོས་མེད་ཀྱི་ལྕག་ཀྱང་ཡང་མ་བྲབས་ 
ནཿ འཁོར་བ་ལ་ཞེན་པ་མི་ཆོད་པའི་དགྲ་ཡོང་ངོ་༔ འཁོར་བ་མི་རྟག་པའི་རང་བཞིན་དང་བརྩོན་
16

༄༅། །ཟབ་གཏེར་ཆོས་ཀྱི་མཛོད་ཁང་།
འགྲུས་དྲན་པའི་སྐུལ་མ་ཡང་ཡང་བཏབ༔ ཅེས་གསུངས་སོ༔ རང་བྱུང་རང་ཤར་ལྟ་བུའི་མན་ངག་ 
ལསཿ མཁར་ཆེན་བཟའ་མཚོ་རྒྱལ་གྱིས་གནས་ལུགས་ཀྱི་བོགས་དང་པོ་ཐོན་པའི་ལེའུ་སྟེ་བདུན་
པའོ
མཁར་ཆེན་བཟས་སེམས་ཅན་སྐལ་བ་དམན་པ་རྣམས་ཀྱི་དོན་དུ༔ ཉམས་ལེན་དམར་ཁྲིད་ 
དུ་ཞུས་པའི་དཀར་ཆག་ཡི་གེར་བཏབ་པའོ འཁོར་བ་བློ་ཡི་མ་བཏང་བས་ཆོས་ཉིད་ཀྱི་དོན་མི་ 
མཐོང་༔ འཁོར་བ་བློ་ཡིས་བཏང་བའི་གང་ཟག༔ ཉམས་ལེན་ཟབ་མོ་འདི་དང་སུ་འཕྲད་པ༔ བློ་ 
དམན་པས་ཀྱང་ཟླ་བ་བཅུ་ནས་ཆོས་ཉིད་ཀྱི་དོན་འདི་མཐོང་བར་འགྱུར་རོ༔ ཨོ་རྒྱན་གྱི་སློབ་དཔོན་ 
ཆེན་པོ་པདྨ་འབྱུང་གནས་ཀྱིས་རྫོགས་པ་ཆེན་པོ་རང་བྱུང་རང་ཤར་གྱི་རྒྱུད་ལ་བརྟེན་ཏེ་གསུངས༔ 
མཁར་ཆེན་བཟའ་མཚོ་རྒྱལ་གྱིས་གང་ཟག་བློ་དམན་པ་རྣམས་ཀྱི་དོན་དུ༔ ཉམས་ལེན་དམར་ 
ཁྲིད་དུ་ཞུས་པ་མཁའ་འགྲོའི་ཉམས་རྟགས་དང་པོ་རྫོགས་སོ༔ ས་མ་ཡཱ༔ རྒྱ་རྒྱ་རྒྱ༔ འདི་ཉམས་ 
ཀྱི་སྣང་བ་དང་པོ་སྣང་སྟོང་ཟུང་དུ་འཇུགཿ འབྲས་བུའི་ཆོས་ཐམས་ཅད་ཀྱི་མཐར་ཐུག་ཐེག་པ་
ཆེན་པོ་སྤྱི་དང་ཚུལ་མཐུན་པ་ཤར་དུང་མཛོད་དཀར་པོའི་ནང་དུ་སྦས་པའོ རྒྱུ་འབྲས་ལས་འདས་ 
པའི་ཆོས༔ རྫོགས་པ་ཆེན་པོའི་མན་ངག་ཉམས་སུ་ལེན་ན༔ ཉམས་སྣང་འདི་ལ་བོགས་ཐོན་པ་ 
དང་༔ གབ་པ་སྙིང་གི་མཛོདཿ༔ སྙན་རྒྱུད་དྲུག་གི་ནང་དུ་ལྟོས་ཤིག ས་མ་ཡཱ༔ རྒྱུ་རྒྱ་རྒྱ༔ ༔ སློབ་ 
དཔོན་ཆེན་པོ་པདྨ་འབྱུང་གནས་ལ༔ མཁར་ཆེན་བཟའ་མཚོ་རྒྱལ་གྱིས་ཞུས་པ༔ བདག་གི་
སེམས་འཁྲུལ་པ་ལས་བྱུང་བའི་སྔར་བྱས་པའི་བག་ཆགས་ཀྱི་རྗེས་སུ་མ་འབྲངས༔མ་འོངས་པའི་ 
ལས་ཉོན་མོངས་པ་ཅན་གྱི་སྔུན་མ་བསུསཿ ད་ལྟར་གྱི་ཤེས་པ་ལ་ཡོད་མེད་ཀྱི་སྙམ་བྱེད་བྲལ༔ སྣང་ 
བ་མ་བཀགཿ སྟོང་པ་ལ་བློ་མ་གཏདཿ ཅིར་སྣང་ཅིར་སྲིད་ཀྱང་རིག་པ་འཛིན་མེད་དུ་ཝལ་ལེ་ 
བཞག་པའི་དུས་ན༔ ཉམས་ཀྱི་འཆར་སྒོ་བཞི་སྐྱེས དེ་ཉིད་ཀྱིས་ཡང་དག་པའི་དོན་རྟོགས་པ་ 
ལགས་སམཿ༔ ཞེས་ཞུགས་པས༔
མ་ཧཱ་གུ་རུས་བཀའ་བསྩལ་པ༔ མཚོ་རྒྱལ་ཉམས་ཀྱི་སྣང་བ་བཞི་ལ་ཆོག་ཤེས་སུ་བཟུང་ན༔ ལྟ་ 
བའི་མཐའ་མི་ཆོདཿ༴ ད་དུང་འཁྲུལ་པའི་རྨོ་རོ་ལྡང་༔ བཞག་ཐབས་གསུམ་གྱི་མན་ངག་ཅེས་བྱ་བ་ 
དགོས༔ ལུས་ལ་ཞེན་པ་མེད་པར་ཐང་སྟོང་དུ་རྡོ་བོར་བ་ལྟར་ཞོག སྒྲ་ལ་རྟག་ཞེན་མེད་པར་
17

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ནམ་མཁའི་འབྲུག་ལྟར་ཞོགཿ༔སེམས་ལ་ཕྱོགས་ཆ་མེད་པ་ནམ་མཁའ་དང་མཉམ་པར་རྒྱ་བསྐྱེད་
ལ་ཞོགཿ༔ དེ་ལ་བརྟན་པ་མ་ཐོབ་ཀྱི་བར་དུ་དབེན་པ་བརྟེན་ཅིག་ཅེས་གསུངས་སོ༔ མཁར་ཆེན་ 
བཟའ་ཡིས་མཆིམས་ཕུ་དགེའུ་རུ་ཟླ་བ་དྲུག་འདི་ལྟ་བུའི་ཏིང་ངེ་འཛིན་ལ་བཞག་པས༔ ཉམས་ 
བརྒྱད་སྐྱེས་ཏེ བྲག་ཕུག་ཕྱི་ནང་མེད་པར་ཟང་ཐལ་ལེ༔ སྣོད་བཅུད་སྒྲིབ་པ་མེད་པར་སལ་ལེ༔ 
མིག་ཕྱེ་བཙུམ་མེད་པར་སེལ༔ དེ་གསལ་བའི་ཉམས་ཡིན༔ སྟོང་པའི་ཉམས་གང་ལ་ཡང་ཞེན་པ་ 
མེད་པ༔ སྣང་སྟོང་ཕྱལ་ཕྱལ་འགྲོ་བ༔ བདེ་བའི་ཉམས་ལུས་སེམས་དབྱེར་མེད་པ༔ རིག་པ་ 
རྗེན་པ་ལྷན་ལྷན་ཕྲིལ་ཕྲིལ་འགྲོ་བ༔ སྣང་བ་སྣ་ཚོགས་སུ་གསལ་ལ་ཞེན་པ་མེད་པ༔ ཤེས་པ་རང་ 
ཤར་རང་སྣང་ཉི་མ་ཤར་བ་ལྟ་བུ༔ ལུས་ན་བུན་དང་སྨིག་རྒྱུ་ལྟ་བུ༔ སྤྱད་བྱ་དང་སྤྱོད་རྒྱུ་གཉིས་སུ་ 
མེད་པ༔ བདག་དང་གཞན་གཉིས་སུ་མ་ཕྱེ་བ༔ ཆོས་ཉིད་ཀྱི་དོན་འདི་རིགས་དྲུག་སེམས་ཅན་ 
ཐམས་ཅད་ཀྱིས་གོ་ཡིན་ཡོད་སྙམ་པ་སྐྱེས་ནས༔ སློབ་དཔོན་ཆེན་པོ་པདྨ་འབྱུང་གནས་ཀྱི་སྤྱན་ 
སྔར་ཕྱིན་ཏེ་ཉམས་ཀྱི་སྣང་བ་སྐྱེས་ཚུལ་ཞུས་པསཿ གུ་རུས་བཀའ་བསྩལ་པ༔ དེ་གནས་ལུགས་མ་ 
བཅོས་པ་ལ་བཞག་པས༔ ཆོས་ཉིད་ཀྱི་ཉམས་རིམ་པ་གཉིས་པ་སྐྱེས་པ་ཡིན༔ འདི་ཡན་ཆད་ཀྱི་ 
ཉམས་སྐྱེས་པའི་གང་ཟག་ཉུང་༔ འདི་ཡན་ཆད་སྙན་བརྒྱུད་དུ་སྦོས་ཤིག༔ ཆོས་ཉིད་ཉམས་ཀྱི་ 
སྣང་བ་གཉིས་པ་ཞེས་བྱ་བ༔ རྫོགས་པ་ཆེན་པོའི་མན་ངག་གི་རྒྱུད་ནས་གསལ་བར་སྟོན་པ༔ མཁར་ 
ཆེན་བཟའ་ཡིས་གང་ཟག་བློ་དམན་པའི་བློ་དང་སྦྱར་ཏེ་དམར་ཁྲིད་དུ་ཞུས་པ༔ ཕྱི་རབས་ཀྱི་གང་ 
ཟག་རྣམས་ཀྱིས་ཀྱང་འདིའི་བཞག་ཐབས་གསུམ་ལ་ཟླ་བ་དྲུག་ཉམས་སུ་ལོངས་ཤིག༔ ཉམས་སྣང་ 
གཉིས་བོགས་ཐོན་པར་འགྱུར་རོ ས་མ་ཡཱཿ ཐོག-,ཀཏོཀྐཨཏཿཀཎ 
སློབ་དཔོན་པདྨ་འབྱུང་གནས་ལ༔ མཁར་ཆེན་བཟའ་མཚོ་རྒྱལ་གྱིས་ཞུས་པ༔ སློབ་དཔོན་ཆེན་ 
པོ༔ བདག་གི་ཉམས་སྣང་གཉིས་པའི་སྟེང་དུ་བོགས་ཇི་ལྟར་འདོན༔ ཉམས་སུ་ཇི་ལྟར་བླང་ལགས་ 
ཞུས་པསཿ བཀའ་བསྩལ་པ༔ མཚོ་རྒྱལ་ཉམས་ཀྱི་ཞེན་པ་བཅད་པའི་ཕྱིར་རིག་པ་རྒྱ་བསྐྱེད་ 
དགོས་ཏེ༔ སངས་རྒྱས་ཀྱི་ཐུགས་ཁྱབ་གདལ་ཆེན་པོར་ཡོད༔ སེམས་ཅན་གྱི་རྟོག་པ་དུམ་བུ་དུམ་ 
བུར་ཡོད༔ འཁོར་འདས་གཉིས་ལ་རིག་པ་རྒྱ་ཆེར་ཆུང་གི་ཁྱད་པར་ལས་མེད་དོ༔ ད་སངས་རྒྱས་ 
ཀྱི་དགོངས་པ་ཉམས་སུ་ལེན་པ་ལ རང་སེམས་ནམ་མཁའ་ལྟ་བུར་རྒྱ་སྐྱེད་ཅིག༔ ནམ་མཁའ་
18

༄༅། །ཟབ་གཏེར་ཆོས་ཀྱི་མཛོད་ཁང་།
འདི་ལ་མཐའ་མེད་དོ༔ བདག་གི་སེམས་ཀྱང་ནམ་མཁའ་དང་མཉམ་པར་རྒྱ་སྐྱེད་ཅིག༔ ཤར་ 
མཐའ་མེད་པར་རྒྱ་བསྐྱེད༔ ལྷོ་མཐའ་མེད་པར་རྒྱ་བསྐྱེད༔ ནུབ་མཐའ་མེད་པར་རྒྱ་བསྐྱེད༔ བྱང་ 
མཐའ་མེད་པར་རྒྱ་སྐྱེད་ཅིག༔ སྟེང་འོག་ཏུ་ཐུག་པ་མེད་པར་རྒྱ་སྐྱེད་ཅིག༔ དབེན་པའི་གནས་སུ་ 
སོང་ཞིགཿ ཅེས་གསུངས་པས༔ མཁར་ཆེན་བཟའ་མཆིམས་ཕུ་དགེའུ་རུ༔ ཟླ་བ་གསུམ་དུ་རིག་པ་ 
རྒྱ་བསྐྱེད་དེ་བཞག་པས༔ ཉམས་མང་པོ་སྐྱེས་སོ༔ སེམས་ལ་སྤྲོ་བསྡུ་མེད་པར་གང་བཞག་སར་ 
གསལ་སྟོང་རྩེ་གཅིག་ཏུ་ཡེར་ཡེར་བ་བྱུང༔ རྩེ་གཅིག་གི་རྣལ་འབྱོར་བྱ་བ་འདི་ཡིན་སྙམ་པ་སྐྱེས༔ 
དངོས་པོའི་སྣང་བ་གང་ལ་ཡང་མི་ཞེན་བློ་གང་ལ་ཡང་མི་གནས༔ རིག་པ་ཕྱལ་ཕྱལ་བ་བྱུང་༔ སྤྲོས་ 
བྲལ་གྱི་རྣལ་འབྱོར་བྱ་བ་འདི་རང་ཡིན་སྙམ་པ་བྱུང་༔ གང་ལྟར་བལྟས་ཀྱང་གཅིག་ཏུ་འདུག་པས༔ 
སྤང་བྱ་དང་བསྒྲུབ་རྒྱུ་རྩ་བ་ནས་མི་འདུག༔ འདི་རོ་གཅིག་རྣལ་འབྱོར་བྱ་བ་ཡིན་སྙམ་པ་བྱུང་༔ 
ད་བསྒོམས་ཀྱང་འདི་ལས་མི་འདུག མ་བསྒོམས་ཀྱང་འདི་ལས་མི་འདུག ད་ཉམས་སུ་བླང་རྒྱུ་ 
དང་བསྒོམ་རྒྱུ་རང་ཡེ་མི་འདུག་པསཿ བསྒོམ་མེད་བྱ་བ་འདི་རང་ཡིན་སྙམ་པ་བྱུང་༔ ཆོས་སྐུ་ 
ལས་གཟུགས་སྐུ་རྣམ་པ་གཉིས་འབྱུང་བར་འགྱུར་ཏེ༔ སྣང་གྲག་སྣ་ཚོགས་སུ་ཤར་བས༔ མར་མེ་ 
གསལ་བ་ལྟ་བུ་ཡིན་བསམ་པ་དང་༔ དབུགས་ཕྱི་ནང་དུ་འགྱུ་བའི་འདུན་པ་སྔོན་དུ་མི་འགྲོ་བ་ 
དང་༔ སུས་ཀྱང་མ་བྱས་པར་རྩལ་སྣ་ཚོགས་སུ་ཤར་བ་དང་༔ ནམ་མཁའི་ངོ་བོ་ལྟར་མི་འགྱུར་བ་ 
དང་༔ གཉིས་སྣང་གི་ཤེས་པ་མི་སྐྱེ་བ་དང་༴ འདི་རང་ཡིན་སྙམ་པའི་ཉམས་ཆེན་པོ་སལ་སལ་བ། སིང་སིང་བ། 
ཕྱལ་ཕྱལ་བ། ལྷན་ལྷན་པ། ཕྲིལ་ཕྲིལ་བ། སྨེར་སྨེར་བ། གསལ་ཉམས་ཉི་མ་ཤར་བ་ལྟ་བུ། སྟོང་ཉམས་ནམ་མཁའི་ཀློང་ལྟ་བུ། 
བདེ་ཉམས་ལྷའི་བུ་ལྟ་བུ༔ ཉམས་སྣང་རིགས་མི་གཅིག་པ་ཆུའི་གཉེར་མ་ལྟ་བུ༔ ནམ་མཁའི་ཆོ་ 
འཕྲུལ་ལྟ་བུ་སྣ་ཚོགས་བྱུང་ངོ་
ཨོ་རྒྱན་པདྨ་འབྱུང་གནས་ཀྱི་སྤྱན་སྔར་ཕྱིན་ནས་ཉམས་ཀྱི་སྐྱེ་ཚུལ་དེ་རྣམས་ཞུས་པས༔ བཀའ་ 
བསྩལ་པ༔ དེ་ལྟར་བུའི་ཉམས་མྱོང་དེ༔ སྐྱེ་ནི་སྐྱེ་ལ༔ ཞེན་ཅིང་ཆགས་པ་ནི་མི་རུང་སྟེ༔ དེ་ 
རྣམས་བྱས་པ་ལས་བྱུང་བ་བཅོས་པའི་ཉམས་ཡིན༔ དེ་རྟག་མི་ཐུབ༔ ད་དུང་ཉམས་དེ་ལ་འཕེལ་ 
འགྲིབ་ཡོང་༔ རྐྱེན་མི་ཐུབ༔ བཟང་རྟོག་གི་དྲ་བ་རུ་བཅིངས་ཡོདཿ རྣམ་རྟོག་གི་མདུད་པ་ལས་མ་ 
གྲོལ་ཡོདཿ༔ ཁོང་ན་ནད་རོ་ཡོད་པ་དང་འདྲ་སྟེ ད་རེས་བདེ་བས་མི་ཕནཿ ད་དུང་བཙན་ས་མ་
19

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཟིན་པསཿ འཁྲུལ་པའི་རྨ་རོ་ལྡང་༔ བསྒོམ་ཉམས་ལ་མཆོག་ཏུ་བཟུང་ནཿ བློ་འཁྱིལ་ནས་ལྟ་བ་མི་ 
ཆོདཿ ཏིང་ངེ་འཛིན་ཕྱོགས་རེ་ལ་ཞེན་ནས འདི་བས་ལྷག་པ་གཞན་མེད་སྙམ་ནཿ༔ ཏིང་ངེ་ 
འཛིན་གྱི་ཚོད་གཟུང་བ་བྱ་བ༔ རྣམ་རྟོག་གི་འཕོ་གྱུར་མི་ཆོད༔ ཉམས་ཀྱི་སྦུན་པ་མི་འཛད༔ མ་ 
རིག་པའི་དྲི་མ་མི་འདག༔ བསྒོམ་ཉམས་རེ་རེ་ལ་གནས་སྐབས་ཀྱི་ཆགས་པ་རེ་རེ་ཡོད༔ དེ་ཁོ་ན་ 
ལ་བདེན་པར་བཟུང་ན་རྟོག་པའི་སྒྲིབ་ཤིང་དུ་འགྲོ༔ གང་ལ་ཡང་མ་ཆགས་ཤིང་མི་འགྱུར་བའི་དོན་ 
དེ་ཞེན་ཆགས་ཕྲ་མོ་ཞིག་གིས་སྒྲིབ་པ་ཡིན༔ བདེ་བདེ་བའི་ཞེན་པ་ཅུང་ཟད་དེ་ཁོ་ན་རྟོགས་པ་ 
སྐྱེ་བའི་གོལ་ས་རུ་སོང་བའོ༔ དེ་ཡང་གསལ་བ་ལ་ཞེན་ནས་མཆོག་ཏུ་བཟུང་ནས་གཟུགས་ཁམས་ 
ཀྱི་མཐོ་ས་རུ་སྐྱེ༔ མི་རྟོག་པ་སྟོང་པའི་ཉམས་ལ་ཞེན་ནཿ༔ གཟུགས་མེད་ཀྱི་གནས་མཐོ་ས་རུ་སྐྱེས༔ 
བདེ་བ་ལ་ཞེན་ན་འདོད་ཁམས་ཀྱི་གནས་མཐོ་སར་སྐྱེ༔ བླ་མ་མེད་པའི་བྱང་ཆུབ་མི་ཐོབ་གསུངས་ 
སོ དེའི་དུས་སུ་མཁར་ཆེན་བཟའ་མཚོ་རྒྱལ་གྱིས་ཞུས་པ༔ འོ་ན་བླ་མ་མེད་པའི་བྱང་ཆུབ་འཐོབ་ 
པའི་ཏིང་ངེ་འཛིན་དེ་གང་ལགས་ཞུས་པསཿ འདི་ལྟ་བུའི་ཉམས་ཀྱི་སྣང་བ་འདི་མ་སྐྱེས་ན་བྱང་ 
ཆུབ་ཀྱི་ལམ་མི་ཐོབཿ སྐྱེས་པ་ལ་ཞེན་པ་མེད་ན་བྱང་ཆུབ་ཀྱི་ལམ་ཐོབ་གསུངས་སོ༔ རྫོགས་པ་ 
ཆེན་པོ་མན་ངག་གི་རྒྱུད་ལ་བརྟེན་ནས༔ སློབ་དཔོན་པདྨ་འབྱུང་གནས་ཀྱིས་གསུངས་པ༔ མཁར་ 
ཆེན་བཟའ་མཚོ་རྒྱལ་གྱིས་གང་ཟག་བློ་དམན་པའི་དོན་དུ་སྨར་ཁྲིད་ལག་ལེན་དུ་བཏབ་པ མཁར་
ཆེན་བཟའ་མཚོ་རྒྱལ་གྱི་ཉམས་ཀྱི་རིམ་པ་གསུམ་པ༔ དུས་མ་འོངས་པའི་ཚེ་གང་ཟག་བློ་དམན་ 
པས་ཀྱང་ཉམས་གོང་མ་གཉིས་སྐྱེ་བའི་རྗེས་ལ༔ འདི་ཟླ་བ་གསུམ་ཉམས་སུ་བླངས་ན༔ འདི་ལྟ་ 
བུའི་ཉམས་སྐྱེ་བར་འགྱུར་ཏེ༔ དེ་ལ་ཞེན་པ་ཆོད་པ་ན་ཡང་དག་པའི་དོན་མཐོང་བའོ༔ མཁར་ 
ཎྞཾ བ གཽཏཏངྒཝཱཡzཀ 
ཆེན་བཟའི་ཉམས་སྣང་གསུམ་པ་རྫོགས་སོ༔ ས་མ་ཡཱ རྒྱ་རྒྱ་རྒྱ 
དེ་ནས་མཁར་ཆེན་བཟའ་མཚོ་རྒྱལ་གྱིས༔ སློབ་དཔོན་ཆེན་པོ་པདྨ་འབྱུང་གནས་ལ་ཞུས་པཿ 
སློབ་དཔོན་ཆེན་པོ་ལགས༔ ད་བདག་གིས་ཏིང་ངེ་འཛིན་ལ་སོགས་ཇི་ལྟར་འདོན་ཞུས་པས༔ བཀའ་ 
བསྩལ་པ༔ ད་ཏིང་ངེ་འཛིན་གྱི་བོགས་འདོན་མི་དགོས་ཀྱི༔ ཁྱོད་རང་གི་དང་པོའི་ཤེས་པ་དེ་ 
བཅོས་མེད་དུ་ཁྱེར་ལ་ཤོག་གསུངས་སོ༔ འོ་ན་བསྒོམས་པ་ཐམས་ཅད་ཀྱི་དོན་གང་ལགས་ཞུས་ 
པས༔ བཀའ་བསྩལ་པ༔ མཚོ་རྒྱལ་ཉོན་ཅིག བསྒོམས་པའི་ཉམས་ཏིང་ངེ་འཛིན་གྱིས་བོགས་མ་
20

༄༅། །ཟབ་གཏེར་ཆོས་ཀྱི་མཛོད་ཁང་།
ཐོན་ནཿ ཤེས་པ་མ་བཅོས་པ་ངོ་མི་ཤེས་ཏེ༔ རྟོག་པའི་སྣང་བ་ཉི་ཟེར་གྱི་རྡུལ་ཙམ་གྱིས་བར་དུ་ 
བཅད་ཡོད༔ ཉམས་ཀྱི་སྣང་བ་རིམ་པ་གསུམ་ཤར་ནས་བསྒོམ་པའི་རྩོལ་བ་བྱས་པ་ཐམས་ཅད་
འབད་པ་དོན་མེད་ཉམས་ཀྱི་སྣང་བ་བྱ་བ་ཡིན༔ མཚོ་རྒྱལ་གནས་སྐབས་ཀྱི་ཉམས་སྣང་ལ་མཆོག་ 
ཏུ་མ་འཛིན༔ མངོན་པར་མ་ཞེན ཕྱིའི་ཡུལ་སྣང་ལ་མ་ལྟ ནང་གི་སེམས་ལ་མ་ལྟ༔ བྱ་བ་ཅི་ 
ཡང་མ་བྱེད༔ ཞེ་འདོད་གང་ལ་ཡང་མ་བྱེད༔ དོགས་པ་མ་བཅའ༔ ཉམ་ང་མ་བྱེད༔ ཤེས་པ་ཅི་ 
དགར་ཐོངས༔ སེམས་ཀྱི་ངོ་བོ་རིག་པ་ནམ་མཁའ་ལྟར་ཞོག་གསུངས་སོ༔ མཁར་ཆེན་བཟས་ 
མཆིམས་ཕུ་དགེའུ་རུ དེ་ཁོ་ན་བཞིན་ཟླ་བ་གཅིག་ཉམས་སུ་བླངས་པས༔ གོང་དུ་སྐྱེས་པའི་ཉམས་ 
སྣང་ཐམས་ཅད་བློའི་སྐྲུན་པར་སོང་སྟེ་ཏུག་ཟད་པས༔ ཐ་མལ་དུས་ཀྱི་ཤེས་པ་སྐྱོན་དང་ཡོན་ཏན་ 
གང་གིས་ཀྱང་མ་བསྒྲིབས་པ་རིག་པ་གཅིག་པུ་རུ་རྟོགས༔ དེ་ལ་བསྒོམ་རྒྱུ་དང་འཁྲུལ་རྒྱུ་གཉིས་ 
མི་འདུག་སྟེ༔ བསྒོམས་ཀྱང་ཅི་ཡང་སྐྱེ་རྒྱུ་མེད་ལ༔ མ་བསྒོམས་ཀྱང་འཁྲུལ་རྒྱུ་མེད་པར་རྟོགས་ 
སོ༔ ཐ་མལ་གྱི་ཤེས་པ་གཅེར་བུ་བརླིང་པ་གཅིག་ཏུ་རྟོགས་ཏེ ཨ་ཆས་སེ རྗེས་ཁྲེས་སེ འཁོར་ 
འདས་ཀྱི་ཆོས་ཐམས་ཅད་ངོ་བོ་གཅིག་ཏུ་རྟོགས་སོ༔ དེ་ནས་སློབ་དཔོན་ཆེན་པོ་པདྨ་འབྱུང་གནས་ 
ཀྱི་སྤྱན་སྔར་ཕྱིན་ཏེ རྟོགས་པའི་ཚུལ་ཞུས་པས༔ བཀའ་བསྩལ་པ༔ མཚོ་རྒྱལ་ཡེ་གནས་ཀྱི་ 
གནས་ལུགས་འདུས་མ་བྱས་ཀྱི་ཆོས་སྐུ་བྱ་བ་དེ་ལ་བསྒོམ་རྒྱུ་དང་འཁྲུལ་རྒྱུ་གཉིས་ཀ་མེད༔ ཐ་ 
མལ་གྱི་ཤེས་པ་གཅེར་བུ་དེ་རང་ཡིན༔ ད་དུང་འདོད་པས་མ་སྒྲིབས་ཤིག༔ འདོད་པ་ནི་སེམས་ 
ཅན་ཐམས་ཅད་འཕུང་བར་བྱེད་པ་ཞིག་ཡིན་ནོ༔ རིག་འཛིན་ཤྲཱི་སེདྷའི་སྤྱན་སྔར༔ ང་ཡིས་མན་ 
ངག་ཟབ་མོ་འདི་ཞུས་པའི་དུས་སུ༔ བསྒོམ་མ་མྱོང་དང་འབྲལ་མ་མྱོང་ མི་སྒོམ་དོན་དང་མི་ 
འབྲལ་བ༔ དེ་ཉིད་རང་བསྐྱངས་པས་མཆོག་དང་ཐུན་མོང་གི་དངོས་གྲུབ་ཐོབ་ཟིན་གྱི༔ ཞེས་ 
གསུངས་སོ ད་དུང་རེ་བ་དང་དོགས་པ་མ་བྱེད༔ གཉིས་འཛིན་གྱི་སྣང་བ་སྐད་ཅིག་ཀྱང་མ་ 
བྱེད༔ རེ་དོགས་དང་གཉིས་འཛིན་བྱས་ན་བདེ་བ་ཆེན་པོ་གཉིས་སུ་མེད་པའི་ཡེ་ཤེས་དྲི་མ་དང་ 
བྲལ་བ་ལ་བར་དུ་གཅོད་པ༔ ད་ཕྱིན་ཆད་གཉིས་མེད་བརྟུལ་ཞུགས་གྱིས་ཤིགཿ ཅེས་གསུངས་སོ༔ 
མཁར་ཆེན་བཟའི་རྟོགས་པ་ཤར་བའི་རིམ་པ་སྟེ་བཞི་པའོ༔ གང་ཟག་བློ་དམན་པ་ཉམས་ཀྱི་ཏིང་ 
ངེ་འཛིན་རིམ་པ་གསུམ་སྐྱེས་ནས༔ ཟླ་བ་གཅིག་འདི་ཉམས་སུ་བླངས་ན་རྟོགས་པར་འགྱུར་རོ༔
21

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
མཚོ་རྒྱལ་གྱི་རྟོགས་པའི་ལེའུ་སྟེ་བཞི་པ་རྫོགས་སོ༔ ས་མ་ཡཱཿ རྒྱ་རྒྱ་རྒྱ
སློབ་དཔོན་པདྨ་འབྱུང་གནས་ཀྱི་སྤྱན་སྔར༔ གཉིས་མེད་བརྟུལ་ཞུགས་ཀྱི་སྤྱོད་པའི་གནང་ 
བ་ཐོབ་ནས༔ བོད་ཁ་བ་ཅན་གྱི་དབེན་གནས་བརྒྱད་དུ༔ གཉིས་མེད་བརྟུལ་ཞུགས་ཀྱི་སྤྱོད་པ་ 
བསྐྱངས་པས༔ དགེ་བ་དང་མི་དགེ་བ༔ ལེགས་པ་དང་ཉེས་པ་གང་ཡང་མ་གྲུབ༔ ཇི་ལྟར་སྣང་ 
གང་ལྟར་ཤར་ཡང་༔ འདི་ཡིན་དང་རྩིས་བཏབ་མེད་པ༔ མི་རོ་དུར་ཁྲོད་དུ་བོར་བ་ལྟ་བུར་གྱུར་ 
ཏོ༔ ནམ་མཁའ་ལ་བྱ་འཕུར་བ་ལྟར་དུ་རྗེས་མེད་དུ་སོང་ངོ་ དེ་ནས་སློབ་དཔོན་ཆེན་པོ་པདྨ་ 
འབྱུང་གནས་ཀྱི་སྤྱན་སྔར་ཕྱིན་ཏེ་སྤྱོད་པའི་དོན་ཞུས་པས༔ བཀའ་བསྩལ་པ༔ མཚོ་རྒྱལ་ཁྱོད་ཀྱི་ 
རྟོགས་པ་དེ་ལྟར་ཡིན་གྱི༔ རྟོགས་པ་དེ་མ་སྟོར་བར་གྱིས་ཤིག༔ རྟོགས་པ་དེ་དང་མ་བྲལ་བར་ 
གྱིས་ཤིགཿ སྤྱོད་པ་སྡེ་སྣོད་ལྟར་གྱིས་ཤིག༔ བསྒོམ་པ་གསང་སྔགས་ལྟར་གྱིས་ཤིག༔ ལྟ་བ་རྫོགས་ 
ཆེན་ལྟར་གྱིས་ཤིག༔ སེམས་ཅན་ཐམས་ཅད་ཀྱི་དོན་གྱིས་ཤིག སྣོད་ལྡན་གྱི་སློབ་མ་བྱུང་ན་ 
སྐྱོངས་ཤིག༔ བླ་མ་དང་མཁའ་འགྲོ་རྒྱུན་དུ་མཆོད་ཅིག༔ ཅེས་གསུངས་སོ དེར་མཚོ་རྒྱལ་གྱིས་ 
གུ་རུའི་བཀའ་བཞིན་ཉམས་སུ་བླངས་པས ཆོས་ཐམས་ཅད་རྨི་ལམ་སྒྱུ་མ་ལྟ་བུར་མཐོང་༔ ཆོས་ 
ཉིད་སྐྱེ་བ་མེད་པའི་དོན་རྒྱུད་ལ་སྐྱེས་སོ༔ རྫོགས་པ་ཆེན་པོ་མན་ངག་གི་ལྟ་བ༔ མཁར་ཆེན་ 
བཟའ་མཚོ་རྒྱལ་གྱི་སྤྱོད་པའི་ལེའུ་སྟེ་ལྔ་པ་རྫོགས་སོ ས་མ་ཡཱ རྒྱ་རྒྱ་རྒྱ ༔ ༔*༐ཀཨོཾaz6m 
སློབ་དཔོན་པདྨ་འབྱུང་གནས་ལ་མཁར་ཆེན་བཟའ་མཚོ་རྒྱལ་གྱིས༔ གསེར་གྱི་མཎྜལ་འཇིག་ 
རྟེན་བཀོད་པའི་ཚུལ་ཚོམ་བུ་ཅན་དུ་ཕུལ་ནས་གསོལ་བ་བཏབ་པ༔ ཀྱཻ་སློབ་དཔོན་ཆེན་པོ་སངས་ 
རྒྱས་ཀུན་གྱི་སྲས༔ ཕྱི་ནང་གསང་བའི་ཆོས་རྣམས་ཐམས་ཅད་ལ༔ རང་བཞིན་སྒྱུ་མ་ཙམ་དུ་དཔེ་ 
དང་དོན་མཚོན་ཀྱང་༔ ཆོས་དབྱིངས་དཔེ་དང་བྲལ་བའི་སྙིང་པོ་དེ༔ ལོ་ཟླ་ཡུན་རིང་བསྒོམས་ 
པས་རྟོགས་མི་ནུསཿ ཉམས་ལེན་བོགས་དབྱུང་མ་བཅོས་གནས་ལུགས་ཀྱི༔ སྤྲོས་པའི་ཐག་ཆོད་ 
ཞལ་གདམས་ཟབ་མོ་ཞུ༔ ཞེས་ཞུས་སོ༔ སློབ་དཔོན་གྱིས་གསུངས་པ༔ མཁར་ཆེན་བཟའ་ཉོན་ 
ཅིག༔ ཆོས་ཐམས་ཅད་ཀྱི་མཐར་ཐུགཿ རྒྱུ་ཡིས་མ་བསྐྱེདཿ༔ རྐྱེན་གྱིས་མི་འཇིགཿག རྟག་ཆད་རེ་ 
དོགསཿ ཐོས་བསམ་སྒོམ་གསུམ༔ བསྒོམ་བྱ་སྒོམ་བྱེད་དང་བྲལ་བ༔ དྲན་རིག་མ་འགགས་པ༔ 
ལྟ་སྒོམ་གཉིས་ཀྱི་དབྱེ་བ་མེད་པ༔ ཞི་གནས་ལྷག་མཐོང་གི་འཕྲང་ལས་ཐོན་པ རང་བྱུང་ཆེན་
22

༄༅། །ཟབ་གཏེར་ཆོས་ཀྱི་མཛོད་ཁང་
པོར་རྟོགས་ཙམ་ན་བོགས་ཐོནཿ གོལ་ས་ཆོད་པ་ཡིན༔ མཁར་ཆེན་བཟའ་ཉོན་ཅིག༔ མཉམ་ 
གཞག་ཏིང་ངེ་འཛིན་ལ་བོགས་དབྱུང་བའི་ཐབས་ཁྱད་པར་ཅན་བདུན་གྱི་ལམ་སྦྱངས་ནས༔མཉམ་
གཞག་གི་དུས་སུ་སྐུ་གསུམ་རང་ལ་ངོ་འཕྲོད་ཅིང་༔ ཆོས་ཉིད་སྐྱེ་བ་མེད་པའི་དོན་རྟོགས་པར་ 
འགྱུར་རོ༔ སྐྱེ་མེད་ཀྱི་དོན་རྟོགས་ཀྱང་སངས་རྒྱ་མི་ནུས་ཏེ༔ སྔར་འདྲིས་བག་ཆགས་ཀྱི་དབང་ 
གིས་ཉོན་མོངས་པའི་དུག་རོ་ལྡང་ངོ་༔ སྐྱེ་མེད་ཀྱི་དོན་རྟོགས་ན༔ འགག་མེད་ཀྱི་ཡེ་ཤེས་ལ་རྩལ་ 
སྦྱང་དགོས༔ མེ་ལོང་གཡའ་དང་བྲལ་བ་ལྟ་བུ་མན་ངག་བསྟན་གྱི༔ ཉོན་ཅིག ཅེས་གསུངས་སོ 
གུ་རུའི་ཞལ་ནས མཚོ་རྒྱལ་འཁོར་བའི་ཁྱིམ་ཐབ་ཐ་མལ་གྱི་བྱ་བ་ཐམས་ཅད༔ མི་གཙང་བ་ 
གཤང་གཅིའི་ཁུ་བ་དང་འདྲ༔ མཐོང་བ་དང་དྲན་པ་ཙམ་གྱིས་སྐྱུག་ལོག་པའི་འདུ་ཤེས་ཀྱི་རྒྱང་ 
བསྐུར་ཅིག༔ མི་དགེ་བ་སྤངས༔ དགེ་བཅུ་སྤྱོད་པའི་ཐོས་བསམ་སྒོམ་གསུམ་གྱི་ཆོས་ཐམས་ཅད་ 
ཀྱང་བྱིས་པའི་རྩེད་མོ་དང་འདྲ་ཡིསཿ དོན་ཆུང་གི་ལས་ལ་ཞེན་པ་མ་བྱེད་ཅིག༔ གསང་སྔགས་ 
ཟབ་མོ་བསྙེན་ཞིང་བསྒྲུབ་པའི་ཆོས་རྣམས་ཀྱང་༔ སྦྲུལ་གྱི་སྣ་མདུད་དང་འདྲ་ཡིས་རང་སོར་ཞོག་ 
ཅིག༔ ད་ཁྱོད་ལུས་གནད་དྲང་པོར་བསྲོངས༔ ངག་གི་སྨྲ་བརྗོད་སྤོངས༔ སེམས་ཀྱིས་ཅི་ཡང་མ་ 
བྱེད་ཅིགཿ སྔར་ཞི་གནས་ལྷག་མཐོང་གི་ཉམས་ཀྱི་བོགས་ཐོན་པའི་སྟེང་དུ་ཅི་ཡང་མ་བྱེད་པར་ 
ཞོག་ཅིགཿ༔ གསུངས་སོ༔ ཇོ་མོས་བསམ་ཡས་མཆིམས་ཕུའི་བྲག་ཕུག་ཏུ༔ ཞག་ཉི་ཤུ་རྩ་གཅིག་ 
མཉམ་གཞག་ཏིང་ངེ་འཛིན་གྱི་སྟེང་དུ་བཞག་པས༔ ལྷན་ཅིག་སྐྱེས་པའི་ཉམས་བདེ་བ༔ གསལ་ 
བ༔ མི་རྟོག་པ༔ ཕྲ་བ་བཞི་རྒྱུད་ལ་ཤར་ཏེ༔ ངེས་ཤེས་ཁྱད་པར་ཅན་རྒྱུད་ལ་སྐྱེས་ནས་སློབ་ 
དཔོན་པདྨའི་སྤྱན་སྔར་ཕྱིན་པས༔
གུ་རུའི་ཞལ་ནས༔ མཚོ་རྒྱལ་ཁྱོད་སངས་རྒྱས་ཡིན་ནམ་སེམས་ཅན་ཡིན༔ ཆོས་ཉིད་ཀྱི་ 
དོན་མཐར་ཕྱིན་ནམ་མ་ཕྱིན༔ གསུངས་སོ༔ ཇོ་མོས་ཞུས་པཿ གུ་རུ་སྤྲུལ་པའི་སྐུ བདག་སྐལ་བར་ 
ལྡན༔ རང་བཞིན་ལྷུན་གྱིས་གྲུབ་པའི་སངས་རྒྱས༔ རྟོགས་པ་མངོན་དུ་གྱུར་པའི་སངས་རྒྱས༔ རྒྱུ་ 
རྣམ་པར་དག་པའི་སངས་རྒྱས ཡང་དག་པར་རྫོགས་པའི་སངས་རྒྱས་དང་བཞི་ཀ་ལགས་སོ 
དེ་ཅིའི་ཕྱིར་ཞེ་ན༔ བཟང་རྟོག་ངན་རྟོག་ལུང་མ་བསྟན་གསུམ་ཀ་དང་བྲལ་བས༔ ངོ་བོ་སྟོང་པ་ 
ཆེན་པོ༔ དངོས་པོ་དང་མཚན་མར་མ་གྲུབ་པས་སྤང་བྱ་དང་གཉེན་པོ་མེདཿ དེ་ལྟར་རྟོགས་པས་
23

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
སྒྲིབ་པ་རྣམ་པ་གཉིས་བྱང་ ཤེས་བྱ་ཆིག་ཆོད་དུ་གོ༔ རིག་པ་གསལ་བ་ལ་རྫོགས༔ གསལ་བ་ལ་ 
ཡེ་ཤེས་རྒྱས༔ བདེ་བ་ལ་སྡུག་བསྔལ་སྤངས་པ་ལགས་སོ༔ ཞེས་ཞུས་པསཿ སློབ་དཔོན་པདྨའི་ཞལ་ 
ནས༔ མཁར་ཆེན་བཟའ་ཁྱོད་ཀྱིས་རྟོགས་པ་དེ་ལྟར་ཡིན་ཏེ༔ ད་དུང་ལྗང་པ་འབྲུ་རུས་མ་སྨིནཿ 
སྤྱིར་སེམས་ཅན་ཐམས་ཅད་བློ་མ་བདེ་སྟེ་བློ་བརྡུགས༔ བློ་མ་གསལ་ཏེ་བློ་འཁྲུལ༔ བློ་མ་སྟོངས་ཏེ་ 
དངོས་པོར་གཟུང་༔ ཡེ་ཤེས་མ་ཤེས་ཏེ་རྣམ་ཤེས་འཁྱམས་པས༔ འཁོར་བ་སྟོང་མ་ནུས་པ་ཡིན༔ 
ད་ཁྱོད་ཀྱིས་མཉམ་བཞག་གི་རྟོགས་པ་དེ༔ རྗེས་ཐོབ་ཀྱི་དུས་ན་གསལ་འགྲིབ་མེད་པ་ཞིག་འདུག་ 
གམ་མི་འདུག་ལྟོས་ཤིག འདུག་ན་སངས་རྒྱས་ཡིན་ནོ༔ མི་འདུག་ན་མཁྱེན་པའི་ཡེ་ཤེས་རྒྱ་ཆུང་ 
ངོ༔ ད་དུང་རྟོགས་པ་ཚད་དུ་མ་ཕྱིན་པ་ཡིན་ནོ༔ དེས་འཁོར་བ་ལས་མི་ཐར་རོ༔ དེ་ཅིའི་ཕྱིར་ཞེ་ 
ན ཁྱོད་ལ་ད་དུང་སྔར་ཞེན་གྱི་བག་ཆགས་ཤིག་ཡོད་པས༔ མཉམ་གཞག་ལ་ཆོས་ཉིད་ཀྱི་དོན་ 
མཐོང་ཡང་༔ རྗེས་ཐོབ་ལ་མི་གནས༔ དེའི་དབང་གིས་ད་ལྟར་གྱི་སྣང་བ་ལ་རྐྱེན་དྲག་པོ་མི་ཐུབ༔ 
དེ་ཡིས་ཕྱིས་འབྱུང་གི་འབྲས་བུ་ལས་དབང་དུ་རྒྱས་འགྲོ༔ ཞེས་གསུངས་པསཿ མཁར་ཆེན་བཟའ་ 
ཡིས་རང་གི་ཉམས་ཐོག་ཏུ་ཉམས་ལ་འཕེལ་འགྲིབ་ཡོད་པར་ཤེས་ཏེ་ཞུས་པ༔ གུ་རུ་སྤྲུལ་པའི་སྐུ 
བདག་ལ་འཁྲུལ་པ་རྩད་ནས་གཅོད་པའི་མན་ངག་ཅིག་ཞུ་ཞེས་ཞུས་པསཿ སློབ་དཔོན་གྱིས་གསུངས་ 
པ༔ མཚོ་རྒྱལ་ཉོན་ཅིག༔ ད་ཁྱོད་ལ་ཆོས་ཉིད་ཉམས་སུ་ལེན་པའི་གེགས་སེལ་བ་ལ༔ འཁོར་ 
འདས་ཀྱི་དམར་ཐག་བརྒྱད་བཅད་དགོས དང་པོ་འཁོར་བ་དང་ཆ་མཐུན་གྱི་སྤྲོས་པ་བཞི༔ མྱ་
ངན་ལས་འདས་པ་དང་ཆ་མཐུན་གྱི་སྤྲོས་པ་བཞི་སྟེ་བརྒྱད་བཅས་དགོས་སོ 
དེ་ལ་འཁོར་བ་དང་ཆ་མཐུན་པའི་སྤྲོས་པ་བཞི་ནི རྒྱུའི་སྤྲོས་པ རྐྱེན་གྱི་སྤྲོས་པ༔ དངོས་པོའི་ 
སྤྲོས་པ༔ དུས་གསུམ་གྱི་སྤྲོས་པ་དང་བཞིའོ༔ དང་པོ་རྒྱུའི་སྤྲོས་པའི་དམར་ཐག་བཅས་པ་ནི༔ རྩ་ 
བ་རིག་པ་བྱང་ཆུབ་ཀྱི་སེམས༔ རང་ཤེས་རིག་གི་རྒྱལ་པོ་འདི༔ དང་པོ་རྒྱུ་ཅི་ལས་བྱུང་བལྟས་ 
པས ས་དང་ཆུ་དང་མེ་དང་རླུང་དང་༔ གཞན་ཡང་སྣོད་བཅུད་གང་ལས་ཀྱང་མ་བྱུང་བར་ 
དམར་ཐག་ཆོད་ཅིག དེ་ཙམ་ན་རྒྱུའི་མཐའ་ལས་གྲོལ་ལོ༔ འོན་ཀྱང་རྒྱུ་ལས་མ་བྱུང་ཡང་རང་ 
བྱུང་དུ་སྣང་བ་སྟེ༔ སེམས་ཀྱི་རྩལ་ཡིན་ཅིང༔ ཡོན་ཏན་དེ་རྒྱུ་ལས་མ་བྱུང་བའི་རང་རིགཿ གཉུག་ 
མ་ཞི་བ་རང་མདངས་དང་བཅས་པ༔ རིག་རིག་ཤེས་ཤེས་པོ་ཞིག་ཡོད་དོ༔ གཉིས་པ་རྐྱེན་གྱི་
24

༄༅། །ཟབ་གཏེར་ཆོས་ཀྱི་མཛོད་ཁང་།
སྤྲོས་པའི་དམར་ཐག་བཅད་པ་ནི༔ འོ་ན་རིག་པ་དེ་རྐྱེན་གྱིས་མི་འཇིག་གམ་བལྟས་པས༔ རྐྱེན་གང་ 
གིས་ཀྱང་མི་འཇིག་སྟེ༔ རིག་པའི་ངོ་བོ་ཡེ་སྟོང་ཆེན་པོ་སྟེ ས་ཡིས་མི་ནོནཿ༔ ཆུ་ཡིས་མི་འཁྱེ༔ 
མེ་ཡིས་མི་ཚིག༔ རླུང་གིས་མི་གཡོ༔ གཞན་ཡང་རྐྱེན་གང་གིས་ཀྱང་མི་འཇིག་པར་དམར་ཐག་ 
ཆོད་ཅིགཿ༔ དེ་ཆོད་ཙ་ན་རྐྱེན་གྱི་མཐའ་ལས་གྲོལ་ལོ གསུམ་པ་དངོས་པོའི་སྤྲོས་པའི་དམར་ཐག་ 
བཅད་པ་ནི འོ་ན་རིག་པའི་ངོ་བོ་དེ་ལ་དངོས་པོ་ཡོད་དམ་བལྟས་པསཿ ཁ་དོག་དང་དབྱིབས་ 
གང་དུའང་མ་གྲུབ་པར་འདུག་པཿ དང་པོའི་ཆོས་ཅན་མ་ཡིན་པར་དམར་ཐག་ཆོད་ཅིག༔ དེ་ཙ་ 
ན་དངོས་པོའི་མཐའ་ལས་གྲོལ་ལོ༔ བཞི་པ་དུས་གསུམ་གྱི་སྤྲོས་པའི་དམར་ཐག་བཅད་པ་ནི༔ འོ་ན་ 
རིག་པ་བྱང་ཆུབ་ཀྱི་སེམས་དེ་དང་པོ་གང་ནས་ཀྱང་མ་བྱུང་༔ བར་དུ་ཅི་ལ་ཡང་མི་གནས༔ ཐ་ 
མ་འདིར་འགྲོ་མེད་དེ༔ དུས་གསུམ་གྱི་རྟག་པ་ལས་འདས་པར་དམར་ཐག་ཆོད་ཅིག༔ དེ་ཙམ་ན་ 
དུས་གསུམ་གྱི་མཐའ་ལས་གྲོལ་ལོ༔ དེ་ནི་འཁོར་བ་དང་ཆ་མཐུན་གྱི་སྤྲོས་པ་བཞིའོ༔
ད་ནི་མྱ་ངན་ལས་འདས་པ་དང་ཆ་མཐུན་གྱི་སྤྲོས་པ་བཞིན་ནི༔ རྟག་ཆད་ཀྱི་སྤྲོས་པ༔ རེ་དོགས་ 
ཀྱི་སྤྲོས་པཿ ཐོས་བསམ་སྒོམ་གསུམ་གྱི་སྤྲོས་པ༔ བསྒོམ་བྱ་སྒོམ་བྱེད་ཀྱི་སྤྲོས་པ་དང་བཞིའོ༔ དང༌ 
པོ་རྟག་ཆད་ཀྱི་སྤྲོས་པའི་དམར་ཐག་གཅད་པ་ནི༔ རིག་པ་འདི་ཡོད་པའམ༔ མེད་པའམ༔ རྟག་ 
པའམཿ ཆད་པའམ་ཡིན་ནམ་ཞེས༔ རིག་པས་རིག་པའི་ངོ་བོ་ལ་བལྟས་པས༔ རྟག་ཆད་ཀྱི་ 
མཁན་པོ་རང་སར་ཐིམ་ནས་སྤྲོས་བྲལ་གཅིག་ཏུ་འདུག་གོ༔ སྤྲོས་བྲལ་གྱི་ངང་ནས་ཤེས་བྱེད་མ་ 
འགགས་པར་རིག་རིག་པ་ཞིག་འདུག་པ༔ དེ་ཡང་རིག་དུས་ན་སྟོང་པ་རྒྱུན་མི་འཆད་པ༔ སྟོང་ 
དུས་ན་གསལ་སྣང་རྒྱུན་མི་འཆད་པ༔ རིག་པ་འདི་ཡོད་མེད་རྟག་ཆད་ཀྱི་མཐའ་ལས་གྲོལ་བར་ 
དམར་ཐག་ཆོད་ཅིག༔ དེ་ཙམ་ན་རྟག་ཆད་ཀྱི་མཐའ་ལས་གྲོལ་བའོ༔ གཉིས་པ་རེ་དོགས་ཀྱི་ 
མཐའི་སྤྲོས་པའི་དམར་ཐག་བཅད་པ་ནི༔ འོ་ན་རིག་པ་སྟོང་པ་དེ་སེམས་ཅན་ཡིན་ནམ་སངས་རྒྱས་ 
ཡིན༔ རང་གིས་བལྟས་པས་ངོ་བོ་སེམས་ཅན་དུ་མི་འདུག་སྟེ༔ རང་བྱུང་རང་གསལ་གཅིག་འདུག༔ 
རྐྱེན་གྱིས་བསྒྱུར་བས་སངས་རྒྱས་སུ་མི་འདུག་སྟེ ཅི་ཡང་འཆར་ལ་གང་ཡང་མྱོང་བ་ཞིག་འདུགཿ 
རང་ས་རུ་བཞག་ན་ཉོན་མོངས་པ་སངས་པ་ཞིག་འདུག་སྟེ ཡེ་ཤེས་རྒྱས་པ་མི་འདུག་གོ༔ དེའི་ 
ཕྱིར་ན་རིགས་འདི་ལ་སེམས་ཅན་གྱི་ལས་སྣང་ལ་དོགས་པ་མི་འདུགཿ སངས་རྒྱས་ཀྱི་ཡེ་ཤེས་ལ་
25

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
རེ་བ་མི་འདུག༔ རིག་པ་རང་གི་ངོ་བོ་དེ་ངོ་ཤེས་ན༔ རེ་དོགས་མེད་པར་དམར་ཐག་ཆོད་ཅིགཿ 
དེ་ཙམ་ན་རེ་དོགས་ཀྱི་མཐའ་ལས་གྲོལ་ལོ༔ གསུམ་པ་ཐོས་བསམ་སྒོམ་གསུམ་གྱི་སྤྲོས་པའི་དམར་ 
ཐག་བཅད་པ་ནི༔ འོ་ན་རིག་པའི་ངོ་བོ་དེ་སློབ་དཔོན་ཡིན་ནམ་སློབ་མ་ཡིན་བལྟས་པས༔ རིག་ 
པའི་ངོ་བོ་ལ་ཆོས་ཤེས་པར་བྱེད་པའི་སྒྲ་མི་འདུག་པས་སློབ་དཔོན་མིན༔ ཤེས་པར་བྱ་བའི་བློ་མི་ 
འདུག་པས་སློབ་མ་མིནཿ༔ ཤེས་པར་བྱ་བའི་ཐབས་ཀྱི་ཆོས་མི་འདུག་པས༔ ཉན་བཤད་ཀྱི་ཐ་སྙད་ 
མི་འདུགཿ དེའི་ཕྱིར་ཐོས་བསམ་སྒོམ་གསུམ་ལས་གྲོལ་བར་དམར་ཐག་ཆོད་ཅིག༔ དེ་ཙམ་ན་
ཐོས་བསམ་སྒོམ་གསུམ་གྱི་མཐའ་ལས་གྲོལ་ལོ༔ བཞི་པ་བསྒོམ་བྱ་སྒོམ་བྱེད་ཀྱི་དམར་ཐག་བཅད་ 
པ་ནི༔ འོ་ན་རིག་པས་རིག་པ་ཡིད་ལ་བྱར་ཡོད་དམ་མེད་བལྟས་པསཿ སྔར་རིག་པའི་དོན་མ་ 
རིག་པས་ཡིད་ལ་མ་བྱས༔ ད་ལྟ་རིག་པའི་དོན་རྟོགས་པས་ཡིད་ལ་བྱ་རྒྱུ་མི་རྙེདཿ ཕྱིན་ཆད་ 
དངོས་པོའི་བག་ཆགས་ཟད་པསཿ༔ རིག་པའི་དོན་བསྒོམ་དུ་མེད་པར་དམར་ཐག་ཆོད་ཅིག༔ དེ་ 
ཙམ་ན་བསྒོམ་བྱ་སྒོམ་བྱེད་ཀྱི་མཐའ་ལས་གྲོལ་ལོ༔ དེ་ལྟར་འཁོར་འདས་ཀྱི་མཐའ་བརྒྱད་ལས་ 
སྤྲོས་པའི་དམར་ཐག་ཆོད་པསཿ སེམས་དང་ཉོན་མོངས་རྣམ་རྟོག་གསུམ༔ རང་ཞི་རང་སྟོང་དུ་ 
སོང་ངོ་༔ འོ་ན་སྟོང་པ་རྒྱ་ཆད་དམ་ཞེ་ན་མ་ཆད་དེ༔ རིག་པ་ཞེས་བྱ་བ་ངོ་བོ་དང་དབྱིབས་ཅིར་ 
ཡང་མ་གྲུབ་པ་ལས༔ རྩལ་སྣང་ཅིར་ཡང་མ་འགགས་པསཿ ཡོད་མེད་གཉིས་སུ་མེད་པར་དམར་ 
ཐག་ཆོད་ཅིག༔ ཅེས་གསུངས་སོ༔ མཁར་ཆེན་བཟའ་ཡིས་སྤྲོས་པའི་མཐའ་ཐམས་ཅད་ཆོད་དེ་ 
ལྷན་ཅིག་སྐྱེས་པའི་ཉམས་འཕེལ་ལོ༔ བདེ་སྟོང་གཉིས་སུ་མེད་པའི་ཏིང་ངེ་འཛིན་ལ་བརྟན་པ་ཐོབ་ 
ནས་ཉམས་ཀྱི་སྣང་བ་རྒྱུན་ཆད་མེད་དོ ཇོ་མོ་མཁར་ཆེན་བཟའ་མཚོ་རྒྱལ་གྱི་ཉམས་ཀྱི་སྣང་བ་ 
རྫོགས་སོ༔
དྲུག་པ་
ས་མ་ཡཱ རྒྱ་རྒྱ་རྒྱ དེ་ནས་ཡང་སློབ་དཔོན་པདྨ་འབྱུང་གནས་ཀྱི་ཞལ་ནས༔ མཁར་ཆེན་ 
མཚོ་རྒྱལ་ཁྱོད་ཀྱི་རྒྱུད་ཚོད་མཐོ་དམན་གང་ཙམ་དུ་སླེབས༔ ཁྱོད་སངས་རྒྱས་ཡིན་ནམ་སེམས་ 
ཅན་ཡིན༔ ཞེས་གསུངས་པསཿ མཁར་ཆེན་བཟའ་ཡིས་རྟོགས་པ་ཕུལ་བ ཨོ་རྒྱན་གུ་རུ་སྤྲུལ་པའི་ 
སྐུ༔ བདག་སྐལ་བར་ལྡན༔ སྤྲོས་པའི་མཐའ་བརྒྱད་ཆོད་པས༔ ལྷན་ཅིག་སྐྱེས་པའི་ཉམས་བཞི་ 
རྒྱུད་ལ་འཕེལ༔ བདག་ཡང་དག་པར་རྫོགས་པའི་སངས་རྒྱས་ལགས་སོ༔ དེ་ཅིའི་ཕྱིར་ཞེ་ན༔ ནང་
26

༄༅། །ཟབ་གཏེར་ཆོས་ཀྱི་མཛོད་ཁང་།
ཆོས་ཉིད་ལ་དམར་ཐག་ཆོད་ནས༔ སྤྲོས་པའི་མཐའ་བརྒྱད་དང་བྲལ་བས་ཤིན་ཏུ་བདེ༔ ཆོས་ཉིད་ 
ཀྱི་ཀློང་ནས་ཤེས་བྱ་ཐམས་ཅད་གསལ༔ སྤྲོས་པའི་མཐའ་བརྒྱད་ཀྱིས་དབེན་པས་མི་རྟོགཿ དེའི་ 
དོན་སངས་རྒྱས་ཀྱིས་མཚོན་པར་དཀའ་ཞིང་༔ སེམས་ཅན་གྱིས་རྟོགས་པར་དཀའ་བས་ཕྲ༔ ཤེས་ 
བྱ་ཕྲ་བ་དེ་དངོས་པོ་དང་མཚན་མའི་ལྕི་བ་མེད་པས་ཡང་༔ དེ་ལ་བརྟེན་པའི་སྒྲིབ་པ་མེད་པས་ 
དགཿ དེ་ལ་ཟག་མེད་ཀྱི་བདེ་བ་རྫོགས་པས་རྫོགས༔ མཁྱེན་པའི་ཡེ་ཤེས་གསལ་བས་འཁྲུལ་པ་ 
སངས༔ རྟོག་མེད་ཀྱི་ངང་ལ་ཤེས་བྱ་རྒྱས་སོ༔ ཞེས་ཞུས་པས༔ སློབ་དཔོན་པདྨའི་ཞལ་ན༔ མཚོ་ 
རྒྱལ་རེ་ཞིག་ཁྱོད་ཀྱི་རྟོགས་པ་དེ་ལྟར་ཡིན་ནོ ཞེས་སྤྲོ་བ་བསྐྱེད་དོ༔ གུ་རུའི་ཞལ་ནས༔ མཁར་ 
ཆེན་བཟའ་མཚོ་རྒྱལ་ཁྱེད་སྤྱིར་དེ་ལྟར་ཡིན་ཡང་༔ ད་དུང་མཁྱེན་པ་རྒྱ་ཆུང་༔ ཡང་དག་པར་ 
རྫོགས་པའི་སངས་རྒྱས་ཀྱི་དགོངས་པ་ལ༔ ཤེས་བྱ་སྤྱིའི་མཚན་ཉིད་དང་༔ ཤེས་བྱ་རང་གི་མཚན་ 
ཉིད་ཤེས་དགོས་པ་ཡིན་ཏེ ཁྱོད་ཀྱིས་ཤེས་བྱ་རང་གི་མཚན་ཉིད་མི་ཤེས༔ ཁྱོད་ཀྱི་རྟོགས་པ་དེ་ 
དཔེར་ན་མུན་པའི་མཐའ་ལ་སྲིན་བུ་མེ་ཁྱེར་བ་ཙམ༔ སེམས་ཀྱི་ཞི་གནས་དེ་མུན་ཁུང་གི་ཐང་ལ་ 
ཆུ་འཁྱིལ་བ་ཙམ༔ ད་དུང་རྟོགས་པ་ཚད་དུ་མ་ཕྱིན་ཏེ་སངས་རྒྱ་བར་མི་ནུས ཁྱོད་ལ་སྔར་ཞེན་ 
གྱི་བག་ཆགས་ཡོད་པས༔ ད་ལྟར་སྣང་བ་ལ་རྐྱེན་དྲག་པོ་བྱུང་དུས་མི་ཐུབ༔ དེས་ཕྱིས་འབྱུང་གི་ 
འབྲས་བུ་རྒྱས་ནས་འགྲོ༔ སྐྱེ་སྒོ་བཞི་ཡི་འཇུག་སྒོ་མི་ཆོད༔ འགྲོ་དྲུག་གི་གཡང་ས་མི་ཁེགས༔ འཁོར་ 
བའི་ཐོག་མཐའ་མི་ཆོད་དོ༔ ཞེས་གསུངས་པས༔ ཇོ་མོས་ཉམས་ཀྱི་ཏིང་ངེ་འཛིན་ལ་གེགས་ཡོད་ 
པར་ཤེས་ཏེ འདི་སྐད་ཅེས་ཞུས་སོ༔
ཨོ་རྒྱན་རིག་འཛིན་སྤྲུལ་པའི་སྐུ དེ་རྣམས་བཅོས་པའི་མན་ངག་ཅིག་ཞུ་འཚལ་ཞེས་ཞུས་
སོ༔ མཚོ་རྒྱལ་ད་ཁྱོད་ཀྱིས་ཕྱི་ཡུལ་གྱི་སྤྲོས་པའི་སྒྲོ་འདོགས་གཅོད་དགོས༔ ནང་ཆོས་ཉིད་སྤྲོས་ 
བྲལ་ལ༔ ཕྱི་སྣོད་ཀྱི་འཇིག་རྟེན་བེམ་པོར་སྒྲོ་འདོགས་གཅོད་པ་དང་༔ ནང་བཅུད་ཀྱི་སེམས་ཅན་ 
བེམ་རིག་སྦྲགས་མར་སྒྲོ་འདོགས་གཅོད་པ་དང་༔ དེ་གཉིས་ཀྱང་རང་གི་སེམས་ལས་འབྱུང་བསཿ 
སེམས་ཀྱི་སྣང་བ་ཡིན༔ རྩལ་ཡིན༔ ཡོན་ཏན་ཡིན་པས༔ ཡུལ་སྣོད་བཅུད་འདི་དག་སེམས་ལས་ 
མ་གཏོགས་པའི་རྒྱུ་གཞན་མེད་དེ༔ ཉི་མ་དང་ཉི་མའི་འོད་ཟེར་ལྟ་བུའོ༔ དེ་ཉིད་ཀྱང་གཞན་དུ་ 
བརྗོད་དུ་མེད་པར་སྤྲོས་པ་ཆོད་ཅིག༔ དེ་ལྟར་རྒྱུ་ཡི་མཐའ་ལས་གྲོལ་ནས༔ རྐྱེན་གྱི་སྒྲོ་འདོགས་
27

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
བཅད་པ་ནི༔ སྣོད་བཅུད་ཀྱི་སྣང་བ་འདི་སྐྱེ་འཇིག་དང་༔ འཕོ་འགྱུར་དང་༔ དར་རྒུད་ལ་སོགས་ 
པའི་སྣང་བ་འདི་ཐམས་ཅད༔ ཕྱི་རོལ་གྱི་རྐྱེན་གྱིས་བྱུང་བས་མ་ཡིན་ཏེ སེམས་ཉིད་རང་སྣང་ 
གི་ཆོ་འཕྲུལ༔ རྨི་ལམ་ལྟ་བུ་ཡིན་གྱི་སྤྲོས་པ་ཆོད་ཅིག༔ དེ་ལྟར་རྐྱེན་གྱི་མཐལ་ལས་གྲོལ་ནསཿ 
ཡུལ་དྲུག་གི་སྣང་བ་ཡང་རྨི་ལམ་ལྟ་བུ་ཡིན་གྱི་སྤྲོས་པ་ཆོད་ཅིག༔ དུས་ཀྱི་སྤྲོས་པ་བཅད་པ་ནི 
འདས་མ་འོངས་ད་ལྟ་གསུམ་དང་པོ་བྱུང་བར་སྣང་༔ བར་དུ་གནས་པར་སྣང་༔ ཐ་མ་འདས་པར་ 
སྣང་ཡང་རྩལ་དང་ཡོན་ཏན་དུ་ཤར་བས་སྒྲོ་འདོགས་ཆོད་ཅིག དེ་ལྟར་ཕྱིའི་སྤྲོས་པ་ཆོད་ནས 
བར་དྲན་རིག་ལ་ལྟོས་ཐག་བཅད་པ་ནི དེ་ལྟར་ཤེས་བྱེད་ཀྱི་རིག་པ་དེ་མེད་དུ་མ་བཏུབ་སྟེ 
རིག་རིག་ཤེས་ཤེས་པོར་འདུག་གོ༔ རིག་པ་དེ་ཡོད་དུ་མ་བཏུབ་སྟེ དངོས་པོ་དང་རྟགས་ཅིར་ 
ཡང་མ་གྲུབ་པར་འདུག་གོ༔ དྲན་རིག་ཆད་དུ་མ་བཏུབ་སྟེ༔ ཅི་དང་གང་དུ་གང་འཆར་ཞིང་ 
སྣང་ངོ་༔ དྲན་རིག་རྟག་ཏུ་མ་བཏུབ་སྟེ གནས་སྐབས་འགྱུར་ཞིང་འགྱུར་ཞིང་འགྲོའོ༔ དྲན་རིག་ 
བཀག་པས་མི་ཁོག་སྟེ རྒྱུན་ཆད་མེད་པར་འཆར༔ དྲན་རིག་གཟུང་བས་མི་ཟིན་ཏེ༔ བརྟག་ 
དཔྱད་བྱས་ཀྱིན་དངོས་པོ་སྟོར༔ དེ་ལྟར་དྲན་རིག་ཅེས་བྱ་བ༔ མཚན་ཉིད་ངོ་བོ་གཉིས་སུ་མེད༔ 
དྲན་རིག་རང་བཞིན་བརྗོད་དུ་མེད༔ དྲན་རིག་ངོ་བོ་ཤེས་སུ་མེད༔ དྲན་རིག་ཡོད་ཅེས་གཟུང་དུ་ 
མེད༔ དྲན་རིག་མེད་ཅེས་དཔྱད་དུ་མེད༔ དྲན་རིག་བདེན་ཞེས་རྟག་ཏུ་མེདཿ དྲན་རིག་རྫུན་ 
ཞེས་བཅོས་སུ་མེད༔ དྲན་རིག་འདི་ལ་རྟག་ཆད་མེད༔ འདི་ལ་བལྟོས་ཆོས་ཐམས་ཅད་བྲལ༔ དེ་ 
ཕྱིར་སྒྲོ་འདོགས་ཐམས་ཅད་ཆོད༔ ཅེས་གསུངས་སོ དེའི་དུས་སུ་མཁར་ཆེན་བཟའ་མཚོ་རྒྱལ་ 
གྱིས་རིག་པ་རང་བྱུང་༔ ལྟོས་ཆོས་ཐམས་ཅད་དང་བྲལ་བར་སྒྲོ་འདོགས་ཆོད་པས༔ ལྷན་ཅིག་ 
སྐྱེས་པའི་ཉམས་བཞི་འཕེལ་ཏེ ཕྱི་སྒྲོ་སྐུར་གཉིས་ཀྱི་ཟུག་རྔུ་དང་བྲལ་བས་བདེ༔ ཡུལ་གྱི་སྒྲོ་ 
འདོགས་ཆོད་པས་ཅིར་སྣང་ཆོས་ཉིད་དུ་གསལ༔ ཕྱིའི་སྤྲོས་པ་མཐའ་དག་ལས་དབེན་པས་སྟོང་༔ 
རྟོགས་པ་རྒྱུན་མི་འཆད་པས་ཕྲ་བའོ ཇོ་མོ་མཁར་ཆེན་བཟའ་མཚོ་རྒྱལ་གྱི་ཉམས་ཀྱི་སྣང་བ་ 
བདུན་པ་རྫོགས་སོ༔ ས་མ་ཡཱ༔ རྒྱ་རྒྱ་རྒྱ༔
དེའི་དུས་སུ་སློབ་དཔོན་པདྨ་འབྱུང་གནས་ཀྱི་ཞལ་ནས༔ མཁར་ཆེན་བཟའ་ཁྱོད་ཀྱི་རྒྱུད་ཚོད་ 
མཐོ་དམན་གང་ཙམ་དུ་ཕྱིན༔ ཁྱོད་སེམས་ཅན་ཡིན་ནམ་སངས་རྒྱས་ཡིན༔ ཞེས་གསུངས་པས༔
28

༄༅། །ཟབ་གཏེར་ཆོས་ཀྱི་མཛོད་ཁང་།
ཇོ་མོས་ཞུས་པ༔ བདག་ཡང་དག་པར་རྫོགས་པའི་སངས་རྒྱས་ཡིན་ཏེ༔ ལྷན་ཅིག་སྐྱེས་པའི་ 
ཉམས་བཞི་དང་ཡེ་ནས་འབྲལ་མ་མྱོང་བར་རྟོགས༔ རྟོགས་པ་མཚན་མ་དང་དངོས་པོར་མ་གྲུབ་ 
པས་ཡང་ དེ་ལ་བརྟེན་པས་སྒྲིབ་པ་གཉིས་རང་བཞིན་གྱིས་དག༔ གསལ་བ་ལ་མཁྱེན་པ་རྫོགས༔ 
བདེ་བ་ལ་སྤྲོས་པའི་སྡུག་བསྔལ་སངས༔ ཕྲ་བ་ལ་ཤེས་བྱ་རྒྱས༔ ནང་ཆོས་ཉིད་ལ་དམར་ཐག་ཆོད་ 
པས་ཆོས་ཀྱི་སྐུ་ངོ་འཕྲོད༔ བར་དྲན་རིག་གི་སྤྲོས་པ་ཆོད་པས༔ ལོངས་སྤྱོད་རྫོགས་པའི་སྐུ་ངོ་ 
འཕྲོད༔ ཕྱི་ཡུལ་གྱི་སྤྲོས་པ་ཆོད་པས་སྤྲུལ་པའི་སྐུར་ངོ་འཕྲོད༔ དེ་ལྟ་བུའི་སངས་རྒྱས་ལགས་སོ༔ 
ཞེས་ཞུས་པསཿ སློབ་དཔོན་པདྨ་འབྱུང་གནས་ཀྱི་ཞལ་ནསཿ མཁར་ཆེན་བཟའ་མཚོ་རྒྱལ་ཁྱོད་ 
ཀྱི་རྟོགས་པ་དེ་ལྟར་ཡིན་ཏེ༔ ཁྱོད་རྟོགས་པའི་ཐོག་ཏུ་མི་གནས་པས༔ སྔར་ཞེན་གྱི་བག་ཆགས་ 
འཁྲུལ་པས་ཁྱེར་ནས༔ ཁྱོད་རང་སྨྱོ་བ་དང་འདྲའོ༔ རྟོགས་པའི་ཐོག་ཏུ་མ་གནས་ན༔ ཁྱོད་ལྟ་བ་ 
མཐོ་རུ་སོང་གིན་གཡང་ས་ཆེ་རུ་འགྲོ༔ ཁྱོད་ལ་འཁོར་བའི་གཡང་ས་ཆེན་པོ་ལྔ་འབྱུང་སྟེ ད་ 
ཁྱོད་དགེ་མེད་སྡིག་མེད་ཀྱི་ཕྱོགས་ནས་ལྟོས༔ དེ་ན་དུག་ལྔ་དུག་གསུམ་གྱི་འདྲེ་ཡོདཿ དེ་ན་འཁོར་ 
སྡུག་བསྔལ་གྱི་བདུད་གཅོད་ཡོད༔ དེ་ན་ངན་སོང་གསུམ་གྱི་སྒོ་ཕྱེ་ཡོད༔ དེ་ན་མཐོ་རིས་ཐར་ 
པའི་སྲོག་གཅོད་ཡོད༔ དགེ་མེད་སྡིག་མེད་དུ་ལྟ་བ་གཏི་མུག་ཡིན༔ གཏི་མུག་དུག་གསུམ་གྱི་རྩ་ 
བ་ཡིན༔ དེ་ཡི་རྩ་བ་ཆོད་དམ་མཁར་ཆེན་བཟའ ཞེས་གསུངས་པས་མཁར་ཆེན་བཟའི་སྙིང་ལ༔ 
སློབ་དཔོན་གྱི་གསུང་ཕོག་སྟེ་ཞུས་པ༔ སློབ་དཔོན་ཆེན་པོ་བདག་ལྟ་བ་བྱར་མེད་ཀྱི་ཆོས་དེ་བཞག་ 
ནས ད་ནི་བསྒོམ་པར་ཞུ༔ ཞེས་ཞུས་སོ༔ སློབ་དཔོན་པདྨའི་ཞལ་ནས༔ མཚོ་རྒྱལ་ཁྱོད་སྒོམ་ན་ 
ཇི་ལྟར་བསྒོམ༔ ཞེས་གསུངས་པས༔ ཇོ་མོས་ཞུས་པས༔ བདག་སེམས་མ་ཟིན་པ་ཟིན་པར་བྱེད༔ 
ཟིན་པ་གནས་པར་བྱེདཿ ཤེས་བྱ་གཤིས་ཀྱི་གནས་ལུགས་ལ་ག་དར་བྱེདཿ༔ ཆོས་ཉིད་ལམ་དུ་ 
འཁྱེར ཉོན་མོངས་པའི་གཉེན་པོར་ཡེ་ཤེས་གཏོང་༔ ཡེ་ཤེས་ལྔ་ལ་འཁོར་གསུམ་ཡོངས་དག་གི་ 
རྒྱ་ཡིས་འདེབས་སོ༔ ཞུས་པས༔ བཀའ་བསྩལ་པ༔ ཁྱོད་ཀྱི་བསྒོམ་ལུགས་དེ་ལྟར་ཡིན་ཏེ ཁྱོད་ 
ད་དུང་དུག་གསུམ་ལས་མ་འདས་འདུག་པས༔ ཅིས་ཀྱང་བསྒོམ་པར་འདོད་ནཿ འདོད་ཆགས་ 
ཆེན་པོ་ལངས་ཏེ་འཁོར་བའི་གཞི་རྩ་བཙུགསཿ༔ སྣང་བ་འདི་འགེགས་ན་ཞེ་སྡང་ཆེན་པོ་ལངས་ཏེ་ 
ཐར་པའི་སྲོག་གཅོད༔ མ་རྟོགས་པས་བསྒོམ་ན་གཏི་མུག་གི་བསྒོམ་བྱ་བ་ཡིན་ཏེ༔ བསྒོམ་པ་ལ་
29

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
དགོས་པ་མེད༔ ད་ཁྱོད་ལ་སྒོམ་གྱི་ཤི་ས་བསྟན་དགོས་པར་འདུག སེམས་འཛིན་གྱི་ཕུར་པ་ལ་ 
ཞེན་པས་ཐར་པ་མི་ཐོབ༔ ཞི་གནས་མགོ་བྱིལ་གྱིས་ཐར་པའི་ལམ་མི་རྙེདཿ ཤེས་བྱ་གཤིན་གྱི་ཐང་ 
ལ་ཆགས་པས་སངས་མི་རྒྱ༔ ཆོས་ཉིད་ཀྱི་མཐའ་ལ་ཞེན་པས་གྲོལ་བ་མི་ཐོབ༔ རེ་དོགས་ཀྱི་གཉེན་ 
པོས་སྤང་བྱ་མི་སྤོང་༔ རྒྱས་འདེབས་ཕྱོགས་སུ་ལྷུང་བས་སངས་རྒྱས་མི་ཐོབ༔ དེ་ཅིའི་ཕྱིར་ཞེ་ན་ 
སྒོམ་བྱེད་བློ་ཡིན༔ བློ་ཀུན་རྫོབ་ཡིན༔ ཀུན་རྫོབ་འདུས་བྱས་ཡིན འདུས་བྱས་མི་རྟག་པ་ཡིན 
ཞེས་གསུངས་པས༔ ཇོ་མོས་ཞུས་པ༔ བདག་རྟོགས་ནས་མི་སྒོམ༔ རྟོགས་ནས་བསྒོམས་ན་བློ་སྒོམ་པ་ 
ཡིན༔ མ་རྟོགས་པར་མི་སྒོམ༔ མ་རྟོགས་པར་བསྒོམས་པ་ལ་དོན་མེད་དོ༔ མཚན་ཉིད་མ་ཤེས་ 
པར་གཉེན་པོ་མི་སྒོམ༔ མཚན་ཉིད་ཤེས་པས་དུག་གསུམ་མ་སྤངས་གནས་སུ་དག་གོ༔ ད་ནི་གཞི་ 
རྟོགས་པ་དེ་ལྟ་བ༔ དེའི་ངང་ལ་གནས་པ་དེ་བསྒོམ་པ༔ དེའི་ངང་ནས་ཅི་ཡང་བྱེད་པ་དེ་སྤྱོད་པ༔ 
དེ་དང་མི་འབྲལ་བ་དེ་དམ་ཚིག༔ དེའི་ངང་ནས་སེམས་ཅན་གྱི་དོན་བྱེད་པ་དེ་འཕྲིན་ལས༔ དེ་ 
མཐར་ཕྱིན་པ་དེ་འབྲས་བུ་ལགས་སོ༔ ཞེས་ཞུས་པས
སློབ་དཔོན་གྱི་ཞལ་ནས༔ མཁར་ཆེན་བཟའ་མཚོ་རྒྱལ་ཡིན་ལུགས་དེ་འདྲ་བ་ཞིག་ཡིན་ཏེ 
ཁྱོད་ཀྱི་འདུག་ཚུལ་དེ་ལྟར་མི་འདུག༔ དེ་ལྟར་མེད་པའི་ལྟ་བ་རྟོགས་ཤིང་གཡང་ས་ཆེར་འགྲོ༔ ད་ 
ཁྱོད་ལ་ལོག་པའི་རིགས་ཆད་ཀྱི་གཡང་ས་དྲུག་འབྱུང་སྟེ ལྟ་བ་རྐྱང་པ་ཁ་ལ་འབྱམས༔ བསྒོམ་ 
པ་ཐ་མལ་བཏང་སྙོམས༔ སྤྱོད་པ་དགེ་མེད་སྡིག་མེད༔ དམ་ཚིག་ཀུན་བརྟགས་གཞན་དབང་༔ 
འཕྲིན་ལས་འདོད་ཆགས་རང་ག༔ འབྲས་བུ་ལམ་ལོག་འཁོར་བ༔ དེ་ལྟ་བུ་རྟོགས་པས་ཕུང་བ་ཡིན་ 
ནོ ཞེས་གསུངས་སོ༔ ཡང་ཇོ་མོས་ཞུས་པཿ བདག་རྟོགས་པས་ཅི་ལ་འཕུང་༔ བདག་རིག་པ་རང་ 
བྱུང་གི་ཡེ་ཤེས་སུ་ངོ་འཕྲོད་པས༔ རྣམ་པར་མི་རྟོག་པའི་ཆོས་ཉིད་བསྒོམ་མི་དགོས༔ དེ་གཉིས་ 
སུ་མེད་པར་ཤེས་པས ཟག་མེད་ཀྱི་ཡེ་ཤེས་བསྒོམ་མི་དགོས༔ སོ་མ་ལྷུག་པ་རང་མདངས་གསུམ་ 
གྱི་དོན་རྟོགས་པས་ཐམས་ཅད་མཁྱེན་པའི་ཡེ་ཤེས་བསྒོམ་མི་དགོས་སོ༔ ཞེས་ཞུས་པས༔ ཡང་སློབ་ 
དཔོན་པདྨའི་ཞལ་ནས༔ མཚོ་རྒྱལ་ཡེ་གདོད་མ་ནས་དེ་འདྲ་བ་ཞིག་ཡིན་ཏེ༔ དེས་ཁྱོད་ལ་ཕན་ 
མ་བཏགས༔ ད་དུང་སྔར་ཞེན་གྱི་བག་ཆགས་རྩད་ནས་མ་ཆོད་ཀྱི་བར་དུ༔ ཁྱོད་རང་ལ་དབང་ 
མེད་དེ་སྨྱོན་པ་དང་འདྲའོ༔ ད་དུང་མཁྱེན་པའི་ཡེ་ཤེས་རྒྱ་ཆུང་ངོ་ ཞེས་གསུངས་པས༔ ཇོ་མོས་
30

༄༅། །ཟབ་གཏེར་ཆོས་ཀྱི་མཛོད་ཁང་།
ཞུས་པ༔ གུ་རུ་སྤྲུལ་པའི་སྐུ བདག་ལ་ལྷག་མཐོང་སུམ་ཅུ་རྩ་གཉིས་ཡོད་པ་ལ༔ མཁྱེན་པའི་ཡེ་ 
ཤེས་རྒྱ་ཆུང་ཞེས་སྐུར་པ་མ་འདེབས༔ སྒྲིབ་པ་གཉིས་ཟད་པ་ལ་བག་ཆགས་ཡོད་ཅེས་སྒྲོ་མ་འདོགས༔ 
ཞེས་ཞུས་པསཿ ཡང་སློབ་དཔོན་པདྨའི་ཞལ་ནས༔ མཚོ་རྒྱལ་ཁྱོད་ད་དུང་མཁྱེན་པའི་ཡེ་ཤེས་མ་ 
རྫོགས་པར ཐམས་ཅད་མཁྱེན་པའི་ཡེ་ཤེས་རང་ལ་ཡོད་ཅེས་སྒྲོ་མ་འདོགསཿ ད་དུང་སྔར་ཞེན་ 
གྱི་བག་ཆགས་ཡོད་པ་ལ༔ མེད་ཅེས་རང་ལ་སྐུར་བ་མ་འདེབས༔ རང་གི་རང་ལ་སྒྲོ་སྐུར་བཏབ་ 
ཅིང་རྫུན་བྱས་ན ཐ་མལ་རང་རྒྱུད་ཀྱི་ལོག་ལྟ་དྲུག་ཏུ་འགྱུར་ཏེ གཟུང་འཛིན་གྱི་བརྟོད་ཕུར་ 
སྡོམ་མེ༔ ཆགས་སྡང་གི་ཐག་པ་ན་རེ རྣམ་རྟོག་གི་བ་སྤུ་ཡམ་མེ༔ ཉོན་མོངས་དུག་ལྔའི་ར་ཟིང་ 
ངེ་༔ འཁྲུལ་པའི་དབལ་སོར་རེ༔ འཁོར་བའི་འདམ་ན་སྐེ་རྩིད་དེ་ཡོད་པ་ཡིན་ནོ༔ ཞེས་གསུངས་ 
པས༔ ཇོ་མོས་ཞུས་པ༔ ཨོ་རྒྱན་ཆེན་པོ་སྤྲུལ་པའི་སྐུ སྔར་ཞེན་གྱི་བག་ཆགས་ཡོད་པའི་རྟགས་ 
གང་ལགས༔ ཞེས་ཞུས་པསཿ
སློབ་དཔོན་པདྨའི་ཞལ་ནས༔ མཚོ་རྒྱལ་སྐྱེ་བ་སྔ་མའི་བག་ཆགས་ཡོད་པའི་རྟགས་སུ༔ ད་ལྟ་ 
བུ་ཆུང་གི་དུས་ན་ཆ་ངུ་དང་ཆ་འཛུམ་བྱུང༔ གཉིད་དུ་སོང་བའི་དུས་སུ་ལུས་ལ་ཆ་འཛུམ་བྱུང་ 
ད་ལྟར་གྱི་བག་ཆགས་ཡོད་པའི་རྟགས་སུ༔ གཉེན་དང་དགྲ་ལ་ཆགས་སྡང་བྱུང་༔ རྨི་ལམ་གྱི་ 
སྣང་བ་ལ་དགྲ་གཉེན་འབྱུང་༔ དུས་གསུམ་དུ་ལྷན་ཅིག་སྐྱེས་པའི་བག་ཆགས་ཡོད་པའི་རྟགས་སུ 
སྔར་བློ་ལ་བྱང་བ་དེ༔ སྒོ་ལྔ་ཡུལ་ལ་ཡེངས་ཀྱང་ཁ་དོན་རྒྱུན་མི་འཆད༔ དེའི་ཕྱིར་ཁྱོད་ལ་སྔར་ 
ཞེན་གྱི་བག་ཆགས་མང་པོ་ཡོད་པའི་རྟགས་མང་པོ་འདུག་པས༔ ད་དུང་འཁོར་བ་ལས་འདའ་མི་ 
ནུས་སོ ཞེས་གསུངས་སོ༔ ཇོ་མོས་ཞུས་པ༔ བདག་ཤེས་བྱ་དངོས་པོའི་གནས་ལུགས་རྟོགས་པསཿ 
འཁོར་བ་ལས་འདའ་མི་ནུས་པ་ཇི་ལྟར་ལགས༔ ཞེས་ཞུས་པསཙྩཾ བཀའ་བསྩལ་པ༔ གཞི་ཡེ་སྟོང་ 
ཆེན་པོ་ལ བདག་འཛིན་གྱི་ཕུར་པ་མ་ཐོན་པར་འདུག༔ རིག་པ་གཅེར་བུ་ལ་བག་ཆགས་ཀྱི་གོས་ 
མ་ཕུད་པར་འདུག༔ དྲན་པ་མཚན་མ་རང་གྲོལ་ལ་གཟུང་འཛིན་གྱི་རྒྱ་མདུད་མ་གྲོལ་བར་འདུག
ཀུན་གཞི་ཡེ་དག་ཆེན་པོ་ལ་མཚན་མའི་རྟེན་བཅས་ནས་འདུགཿ ཆོས་ཉིད་གཉུག་མ་ལ་དངོས་ 
པོའི་སོ་ག་འཛུགས་ཤིང་འདུག་གོ༔ ཞེས་གསུངས་པས༔ མཁར་ཆེན་བཟའ་ཡིས་རང་ལ་དེ་ལྟར་ 
ཡོད་པའི་མཚང་ཤེས་ནས་ཞུས་པ༔ གུ་རུ་སྤྲུལ་པའི་སྐུ བདག་ལ་ཡང་དག་པའི་མན་ངག་ཅིག་
31

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཞུ་འཚལཿལ༔ ཞེས་ཞུས་པས༔ བཀའ་བསྩལ་པ༔ མཁར་ཆེན་བཟའ་ཁྱོད་རང་ཇི་ལྟར་ཡིན་པའི་ 
ལུགས་ཀྱི་སྟེང་དུ༔ གནས་པའི་གནས་ལུགས་ཞོག་ཅིག་ཅེས་གསུངས་པས༔ མཁར་ཆེན་བཟས་ 
ཞུས་པ༔ བདག་གིས་སྔར་རྟོགས་པ་ལྟར་བཞག་ན་ལོག་ཤེས་སུ་སོང་ནས་མ་ཤེས་པ་ལགས་ཞུས་པསཿ 
སློབ་དཔོན་པདྨ་ཞལ་ནས༔ མཁར་ཆེན་བཟའ་གཉུག་མའི་རང་བཞིན་ཞི་བར་གནས་དགོས་ཏེ༔ 
དེ་ཡང་བཞག་པ་ལ་མཁས་པ་བཞིས་བཞག་དགོས་ཏེ ཤེས་བྱ་ཤེས་བྱེད་ཤེས་ཐབས་གསུམ༔ རང་ 
ཞི་རང་སྟོང་དུ་ཞོགཿ དཔེར་ན་སྐྱེས་བུ་རིག་པ་ཅན་གྱི་སྙིང་བཏོན་པ་ལྟ་བུ༔ གང་ཡང་དྲི་མེད་ 
འོད་གསལ་ཆེན་པོའི་ངང་ལ་ཞོག༔ དཔེར་ན་ནམ་མཁའ་དག་པ་རང་བཞིན་གྱིས་འོད་གསལ་བ་ 
ལྟ་བུའོ༔ ཅིར་སྣང་རང་བྱུང་རང་སྣང་ཆེན་པོར་ཞོག༔ དཔེར་ན་བར་སྣང་ལ་ཉི་མ་ཤར་བ་བཞིན་ 
ནོ༔ རྟོག་མེད་ཚོགས་དྲུག་རྒྱ་ཡན་དུ་ཞོགཿ དཔེར་ན་མཁས་པ་བ་ལང་སྐྱོང་བ་བཞིན་ནོ༔ དེ་ནས་ 
གནས་པ་ལ་མཁས་པ་བཞི་ཡིས་གནས་པ་དགོས་ཏེ༔ སྟོང་དང་མེད་དང་མ་གྲུབ་གསུམ༔ རང་ 
འཕུང་རང་གིས་བསྒྲུབས་ནས་གནས རྗེད་དང་མ་དྲན་དྲན་མེད་གསུམཿ རང་སྲོག་རང་གིས་ 
བཅད་ནས་གནས༔ མ་སྐྱེས་མི་སྐྱེ་སྐྱེ་མེད་གསུམ༔ གཅིག་རོ་གཅིག་ལ་བཀལ་ནས་གནས༔ མ་ 
བྱས་མི་བྱེད་མི་བཏུབ་གསུམ༔ གཅིག་ཤི་གཅིག་གིས་བདུར་ནས་གནས༔ དེ་ནས་ལམ་འཁྱེར་གྱི་ 
སྤྱོད་པ་ལ༔ མཁས་པ་དྲུག་གིས་ལམ་དུ་འཁྱེར་དགོས་ཏེ ཡ་ང་བ་དང་ལྷུང་དོགས་མེད་པ༔ ཁྱུང་ 
ནམ་མཁའ་ལ་ལྡིང་བ་ལྟར་ལམ་དུ་འཁྱེར༔ ཡ་ཡོ་དང་ཁྱག་འཁྱོག་མེད་པར་ཐི་བྱ་ཚང་དུ་འཇུག་ 
པ་ལྡར་ལམ་དུ་འཁྱེར༔ མཚན་མ་ཐུག་ཕྲད་རྗེས་མེད་ལམ་དུ་གཏོང་བ༔ ཤིང་སྐམ་ལ་མེ་འབར་ 
བ་ལྟར་ལམ་དུ་འཁྱེར༔ བྱ་སྤྱོད་ཐམས་ཅད་སྒྱུ་མ་ལྟ་བུ་སྒྱུ་མ་མཁན༔ སྒྱུ་མའི་ནོར་ལ་མ་ཞེན་པ་ 
ལྟར་ལམ་དུ་འཁྱེར༔ འགལ་བ་གྲོགས་སུ་འཁྱེར་བ་རྨ་བྱ་བཙན་དུག་ལ་ལོངས་སྤྱོད་ ་པ་ལྟར་ལམ་
དུ་འཁྱེར༔ རྟག་ཏུ་དྲན་པ་དང་ཤེས་བཞིན་གྱིས་ཟིན་པ༔ སྒེག་མོ་མེ་ལོང་ལ་བལྟ་བ་ལྟར་ལམ་དུ་ 
འཁྱེར༔ དེ་ལྟར་བཞག་པ་ལ་མཁས་པ་དང་༔ གནས་པ་ལ་མཁས་པ་དང་༔ ལམ་དུ་འཁྱེར་བ་ལ་ 
མཁས་པ་གསུམ་གྱིས༔ གཉུག་མ་ཞི་བར་གནས་པ་དང་༔ གཉུག་མའི་འབྲས་བུ་རང་ལ་རྙེད་དེ 
མཉམ་ཉིད་ཀྱི་ངང་ལ་གཡོ་འགུལ་མེད༔ མ་འགགས་གསལ་བ་ལ་རྣམ་རྟོག་མེདཿ རྐྱེན་དང་ཕྲད་ 
ཀྱང་འཕོ་འགྱུར་མེད༔ ཉམས་མྱོང་བློ་འདས་ཡིད་དང་བྲལ༔ ཞེས་གསུངས་སོ
32

༄༅། །ཟབ་གཏེར་ཆོས་ཀྱི་མཛོད་ཁང་།
མཁར་ཆེན་བཟས་ཞུས་པ༔ སློབ་དཔོན་ཆེན་པོ་དེ་ལྟར་ཉམས་སུ་མྱོང་བའི་དུས་ན༔ རྟོག་པ་ 
ཅི་འཆར་ཉམས་མྱོང་ཇི་ལྟར་བྱུང་རྩལ་གང་རྫོགསཿ༔ ཞེས་ཞུས་པསཿ བཀའ་བསྩལ་པ༔ སྒོ་ལྔའི་ 
རྣམ་ཤེས་ཟང་ཐལ་རྟོགས་ངེས མྱ་ངན་ལས་འདས་པའི་མཚན་ཉིད་ཡིད་ལ་དབྱར་མེད་པར་རྟོགས་
ངེས་སོ དེ་ཙམ་ན་ལྷན་ཅིག་སྐྱེས་པའི་ཉམས་ལྔ་སུམ་བརྩེགས་སུ་འབྱུང་སྟེ༔ ཟག་བཅས་ཀྱི་བདེ་ 
བ་ལུས་ལ་རྒྱས ལྷན་ཅིག་སྐྱེས་པའི་བདེ་བ་རྩ་བ་བྱང་ཆུབ་ཀྱི་སེམས་ལ་རྒྱས་སོ༔ གསལ་བ་སུམ་ 
བརྩེགས་ནི རིག་པའི་ཡེ་ཤེས་བློ་གསལ༔ རྟོགས་པའི་ལྟ་བ་གཏིང་གསལཿ༔ ཀུན་གཞི་ཀུན་ཁྱབ་ཡེ་ 
ཤེས་གསལ་བའོ༔ མི་རྟོག་པ་སུམ་བརྩེགས་ནི༔ ཐབས་དྲན་པ་ལ་ལུང་མ་བསྟན་གྱི་ངན་མི་རྟོགཿ 
ཤེས་རབ་རང་རིག་ལ་ལུང་དུ་བསྟན་པའི་བཟང་མི་རྟོགཿ གཉིས་མེད་ཡེ་ཤེས་ལ་གྲུབ་པའི་མཐའ་ 
མི་རྟོགཿ ཕྲ་བ་སུམ་བརྩེགས་ནི༔ ངོ་འཕྲོད་པའི་གདམས་ངག་ཤིན་ཏུ་ཕྲ དོན་གོ་བའི་བློ་ཤིན་ཏུ་ 
པྲཿ རྩ་བ་རྟོགས་པའི་རྒྱུ་རབ་ཏུ་ཕྲ་བའོ༔ སྟོང་པ་སུམ་བརྩེགས་ནི༔ མཁྱེན་པའི་ཡེ་ཤེས་ནང་སྟོང་ 
རྟོགས་པའི་ལྟ་བ་ཕྱི་སྟོང་༔ ཆོས་ཉིད་རྣམ་དག་ཕྱི་ནང་མེད་པར་ཡེ་སྟོང་པའོ དེ་ལྟར་ཉམས་སུ་ 
མྱོང་བའི་རྣལ་འབྱོར་པའི་རྩལ་ཐམས་ཅད་སྤྱོད་པར་རྫོགས་ཏེ སེང་གེ་བཞིན་དུ་གཅིག་པུར་ 
ཚུགས༔ གླང་ཆེན་བཞིན་དུ་ཉམ་ང་མེད༔ བུ་ཆུང་བཞིན་དུ་འཛིན་ཆགས་བྲལ༔ ཁྱི་ཕག་བཞིན་ 
དུ་གཙང་བཙོག་མེད༔ སྨྱོན་པ་བཞིན་དུ་གཟའ་གཏད་མེད༔ མཚོན་ཆ་བཞིན་དུ་མ་རུངས་ 
འཇོམསཿ ཞེས་གསུངས་སོ ཡང་མཁར་ཆེན་བཟས་ཞུས་པ༔ གུ་རུ་སྤྲུལ་པའི་སྐུ༔ སྤྱོད་པ་ལ་གོ་ 
རིམ་མཆིས་སམ་མ་མཆིས་ཞེས་ཞུས་པས༔ བཀའ་བསྩལ་པ༔ སྤྱོད་པ་ལ་བཞི་སྟེ ཕྱི་ཚོགས་ 
བདག་ཆེན་པོའི་སྤྱོད་པ༔ ནང་གསང་བ་རང་གི་སྤྱོད་པ༔ ཁྱད་པར་རིག་པ་བརྟུལ་ཞུགས་ཀྱི་སྤྱོད་ 
པ༔ མཐར་ཕྱིན་པ་བུ་ཆུང་གི་སྤྱོད་པ་ལྟ་བུ་དང་བཞི་ཡིན་ནོ༔ དེ་ལྟར་ཉམས་སུ་བླངས་པས་ཉམས་ 
དང་དྲོད་རྟགས་ཏིང་ངེ་འཛིན་དང་མངོན་པར་ཤེས་པ་རྣམས་འབྱུང་ངོ་༔ ཞེས་གསུངས་སོ༔ ཡང་ 
མཁར་ཆེན་བཟས་ཞུས་པཿ གུ་རུ་སྤྲུལ་པའི་སྐུ༔ ཡོན་ཏན་གྱི་འབྲས་བུ་ཇི་ལྟར་འབྱུང་བ་ལགསཿ 
ཞེས་ཞུས་པསཿ
བཀའ་བསྩལ་པ༔ དང་པོ་ཉམས་མྱོང་གི་རིགས་གསུམ་འབྱུང་སྟེ བག་ཆགས་ངན་པའི་སྟོབས་ 
ཀྱིས་རྣམ་རྟོག་བཀག་པས་མི་ཁེགས་བར་སྣང་ལ་བསེར་བུ་རྒྱུ་བ་ལྟ་བུའི་ཉམས་འབྱུང་སྟེ༔ དེའི་
33

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྟིང་པོ་གཅེས་བཏུས།
དུས་སུ་རྟ་དམུ་རྒོད་ལ་སྐྱེས་བུ་རྩལ་ཅན་གྱིས་འདུལ་བ་ལྟ་བུ་རིག་པ་ཤིན་ཏུ་གྲིམ་པ་ཞིག་དགོསཿ 
དེ་ནས་བག་ཆགས་བཟང་པོའི་སྟོབས་ཀྱིས་བཟང་རྟོག་རྒྱུན་མི་ཆད་པ་ཆུ་བོ་ནཻ་རཉྫ་ན་ལྟ་བུའི་ཉམས་ 
འབྱུང་སྟེ དེའི་དུས་སུ་དེ་ཉིད་མི་སྤོང་ལཿ དེ་ཉིད་ལ་མ་ཞེན་པ༔ མཉན་པ་མཁས་པ་གྲུ་སྒྲོལ་བ་ལྟ་ 
བུ་ཞིག་དགོས༔ དེ་ནས་གོམས་པ་ཀློང་དུ་གྱུར་པའི་སྟོབས་ཀྱིས རྒྱ་མཚོ་ཆེན་པོ་ལྟ་བུའི་ཉམས་ 
འབྱུང་སྟེ དེའི་དུས་སུ་ཡུལ་སྣང་བ་སྣ་ཚོགས་བསྟེན་པས་ཉམས་རྟོགས་ཀྱི་བོགས་དབྱུང་བ༔ རྒྱལ་ 
བུ་གསར་ལ་རྒྱལ་སྲིད་ལ་བལྟ་བ་ལྟ་བུ་ཞིག་དགོས་སོ དེ་ནས་དྲོད་གསུམ་འབྱུང་སྟེ ཕྱིའི་དྲོད་ 
ལུས་ཡོད་དུ་མི་ཚོར་བ༔ ནང་གི་དྲོད་དབུགས་འགྱུ་བ་མི་ཚོར་བ༔ གསང་བའི་དྲོད་ཤེས་པ་རང་ 
དབང་དུ་ཚུད་པ་འབྱུང་ངོ་༔ དེ་ནས་རྟགས་རྣམ་པ་གསུམ་འབྱུང་སྟེ ཕྱིའི་རྟགས་སྣང་བ་ཐམས་ 
ཅད་འགུལ་ཞིང་ལྡེག འགྱུར་ཞིང་འཕོ༔ འགག་ཅིང་སྟོང་པ་འབྱུང་ངོ་༔ དེའི་ཚེ་སྣང་བ་ལ་ཞེན་ 
པ་མེད་ཅིང་༔ སྣང་བ་ཐམས་ཅད་བརྡ་དོན་དུ་ཤར་བས་སྤྲུལ་སྐུ་ལ་ལོངས་སྤྱོད་པའོ༔ ནང་རྟགས་ 
ནི་ཁམས་ཀྱི་ཟས་དང་༔ ཧུབ་ཆུའི་ཞེན་པ་ཇེ་ཆུང་ཇེ་ཆུང་ལ་རྒྱུན་ཆད་ནས་འགྲོ་བ་དང༔ སྒོ་
དགུའི་ཟག་པ་ཇེ་ཆུང་ཇེ་ཆུང་ལ་རྒྱུན་ཆད་ནས་འགྲོ་བ་དང་༔ ལུས་ཀྱི་བཀྲེས་སྐོམ་ཚ་རེག་གྲང་ 
རེག་ལ་སོགས་པ་ཇེ་ཆུང་ཇེ་ཆུང་ལ་རྒྱུན་ཆད་ནས་འགྲོ་བ་དང་༔ ཕྱི་ནང་གི་སྲིན་བུ་ཇེ་ཉུང་ཇེ་ཉུང་
ལ་རྒྱུན་ཆད་ནས་འགྲོ་བ་དང་༔ གཉིད་དང་བྱིང་རྨུགས་ཇེ་ཆུང་ཇེ་ཆུང་ལ་རྒྱུན་ཆད་ནས་འགྲོ་བ་ 
དང་ལྔ་འབྱུང་ངོ་༔ གསང་བའི་རྟགས་ནི་རང་རིག་པ་ལ་དབང་ཐོབ་པསཿ རང་རིག་གང་དུའང་ 
བཀོལ་དུ་བཏུབ་པས༔ འཁོར་བ་དང་ངན་སོང་ལ་ཉམ་ང་བ་དང་༔ བག་ཚ་བ་ཅུང་ཟད་ཙམ་ 
ཡང་མེད་དོ༔ འཆི་བ་དང་འཕོ་བ་ལ་མི་འཚོར་བ༔ སེམས་ཅན་ཐམས་ཅད་ལ་རང་བཞིན་གྱིས་ 
སྙིང་རྗེ་རྒྱུན་མི་འཆད་པ༔ གཞན་དོན་ལ་སྐྱེ་བ་མེད་པ༔ བསྒོམ་བྱུང་གི་ཤེས་རབ་ནང་ནས་ཤར་ 
ནས༔ ཐེག་པ་མཐའ་དག་དང་ཆ་མཐུན་པར༔ ཆོས་སྟོན་པ་ལ་མཁས་པ༔ མི་དང་མི་མ་ཡིན་པ་ 
གང་གིས་ཀྱང་བར་དུ་གཅོད་པ་མི་ནུས་པས༔ སླར་བདག་ལ་མཆོད་པ་དང་བསྙེན་བཀུར་བྱེད་པ་ 
ཡིན་ནོ དེ་ནས་ཏིང་ངེ་འཛིན་ལ་གནས་ཚུལ་ནི
སྤྱིར་རྣམ་པར་རྟོག་པ་བསམ་གྱིས་མི་ཁྱབ་པ་གནས་འགྱུར་བའི་སྟོབས་ཀྱིས་ཏིང་ངེ་འཛིན་ཡང་ 
བསམ་གྱིས་མི་ཁྱབ་སྟེ དེ་དག་ཐམས་ཅད་བསྡུ་ན་གཉིས་སུ་འདུས་ཏེ༔ མཉམ་བཞག་རྡོ་རྗེ་ལྟ་
34

༄༅། །ཟབ་གཏེར་ཆོས་ཀྱི་མཛོད་ཁང་།
བུའི་ཏིང་ངེ་འཛིན་ལ་གནས་ཤིང་༔ རྗེས་ཐོབ་སྒྱུ་མ་ལྟ་བུའི་ཏིང་ངེ་འཛིན་ལ་སྤྱོདཿ དེ་ནས་མངོན་ 
པར་ཤེས་པ་དྲུག་འབྱུང་སྟེ༔ མིག་གི་མངོན་པར་ཤེས་པ་ལ་སོགས་པ་དྲུག་འབྱུང་ངོ་༔ དེ་རྣམས་ 
ཀྱི་ཡོན་ཏན་གྱི་འབྲས་བུ་གནས་སྐབས་སུ་ཐུན་མོང་གི་ཡོན་ཏན་ཆེན་པོ་བརྒྱད་འབྱུང་ངོ སེམས་
ཅན་གྱི་དོན་རླབས་པོ་ཆེ་བྱེད་པ་ལ་ཐོགས་པ་མེད ནང་གི་ཉོན་མོངས་པ་དང་ཕྱིའི་བར་ཆད་བཟློག་ 
པ་ལ་དཀའ་བ་མེད༔ ལྷ་མི་རྣམས་ཀྱིས་རབ་ཏུ་བསྔགས་ཤིང་༔ དགོས་པའི་ཡོ་བྱད་ཐམས་ཅད་ 
རྩོལ་མེད་ལྷུན་གྲུབ་ཏུ་འབྱུང་བར་འགྱུར་རོ མཐར་ཐུག་སྐུ་ལྔ་ཡེ་ཤེས་ལྔའི་རང་བཞིན་དུ་སངས་ 
རྒྱ་བར་འགྱུར་རོ༔ ཆགས་པ་དང་ཐོགས་པ་མེད་པའི་ཡེ་ཤེས་ཀྱིས ཇི་སྲིད་ནམ་མཁའ་གནས་ཀྱི་ 
བར་དུཿ༔ འཕྲིན་ལས་ཀྱིས་གཞན་དོན་ལྷུན་གྲུབ་ཏུ་འབྱུང་བ་ཡིན་ནོ༔ ཞེས་གསུངས་སོ༔ སློབ་ 
དཔོན་པདྨ་འབྱུང་གནས་ཀྱིསཿ ཇོ་མོ་མཁར་ཆེན་བཟའ་མཚོ་རྒྱལ་ལ་སྤྲོས་པའི་བཅད་ཐབས་ 
བདུན་གྱིས་བོགས་དབྱུང་བའི་མན་ངག དངུལ་དཀར་གྱི་མེ་ལོང་གཡའ་དང་བྲལ་བ་ལྟ་བུ༔ སྙིང་ 
པོའི་དོན་གཏན་ལ་དབབ་པ༔ ཞུས་ལན་དུ་གསུངས་པ༔ མཁར་ཆེན་བཟའ་མཚོ་རྒྱལ་གྱིས་བསམ་ 
ཡས་མཆིམས་ཀྱི་བྲག་ཕུག་ཏུ ལོ་བདུན་ཉམས་སུ་བླངས་པ༔ དགོངས་པ་ཀློང་དུ་གྱུར་ཏེ་ཡུམ་ 
ཀུན་ཏུ་བཟང་མོ་དང་དབྱེ་བ་མེད་པར་གྱུར་ཏོ༔ བདག་འདྲ་སྐྱེ་དམན་བུད་མེད་མཚོ་རྒྱལ་གྱིསཿ 
རྡོ་རྗེ་འཆང་དང་དབྱེར་མེད་པདྨ་ལ ཉམས་ལེན་ཟབ་པ་སྙིང་པོ་འདུས་པར་ཞུསཿ ཚེ་གཅིག་ 
སངས་རྒྱས་འདོད་ནས་ཉམས་ལེན་བྱས༔ བསམ་ཡས་མཆིམས་ཕུར་ལོ་བདུན་ཉམས་སུ་བླངས༔ བློ་ 
དམན་དོན་དུ་བདག་གིས་ཞིབ་པར་ཞུས༔ ཕྱི་རབས་སངས་རྒྱས་འདོད་ན་འདི་སྒྲུབས་ཤིག༔ གང་ 
ཟག་དབང་པོ་རབ་འབྲིང་ཐ་མ་གསུམ༔ ལོ་གསུམ་ལོ་བདུན་མི་ལོ་བཅུ་གཅིག་ཏུ༔ ཉམས་སུ་ 
བླངས་ན་འོག་མིན་གནས་སུ་འགྲོ༔ དེ་ཕྱིར་ཉམས་ལེན་འདི་ལ་བརྩོན་པར་གྱིས༔ འདི་ལ་ཁ་འཐོར་ 
མན་ངག་བསྟན་པ་གཅིག༔ ཉང་རོ་རྩིས་ཀྱི་ལྷ་ཁང་དབུས་སུ་སྦེད༔ སྙིང་པོ་བཅུད་དུ་དྲིལ་བའི་ 
སྙན་བརྒྱུད་འདི༔ སྡེ་བརྒྱད་འདུས་པ་གཉན་གྱི་རི་ལ་སྦེད༔ རྫོགས་པ་ཆེན་པོ་རང་བྱུང་རང་ཤར་ 
གྱི༔ སྙིང་པོ་བཅུད་དུ་དྲིལ་བ་འདི་ཡིན་ནོ༔ ཕྱི་རབས་གཏེར་འདི་རྙེད་པའི་གང་ཟག་དེ༔ གཟུ་ 
ལུམ་རས་ཆོད་མེད་པར་ཉམས་སུ་ལོངས༔ ཆོས་ཀྱི་དབྱིངས་ལ་ཐེ་ཚོམ་ཡོད་རེ་ཀནཿ ཞེས་
གསུངས་སོ མཁར་ཆེན་བཟའི་ཞུས་ལན་དམར་ཁྲིད་ཉམས་ལེན་བརྒྱད་པ་རྫོགས་སོ
35

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ས་མ་ཡཱ རྒྱ་རྒྱ་རྒྱ ཨོ་རྒྱན་ཆེན་པོ་པདྨ་འབྱུང་གནས་ཀྱིས༔ ཟང་ཟང་ལྷ་བྲག་གི་སྐེད་ལ༔ 
རྫོགས་པ་ཆེན་པོའི་ཆོས་མཉམ་བཞག་ཏིང་ངེ་འཛིན་ལ་བོགས་བཏོན་ནས་སངས་རྒྱ་བ་དང་༔ 
ཆོས་ཉིད་མངོན་གསུམ་དུ་བསྟན་ནས་སངས་རྒྱ་བ་དང་གཉིས་སྦས་པ་ལསཿ འདི་མཉམ་བཞག་ 
ཏིང་ངེ་འཛིན་ལ་བོགས་དབྱུང་བའི་སྙན་བརྒྱུད་ཞིབ་ལ་གནད་འདུས་པ་ཡིན་ནོ༔ མ་འོངས་པའི་ 
དུས་བསྐལ་པ་རྩོད་ལྡན་ལ༔ ཐེག་ཆེན་གླང་ལོ་སྨུག་མདངས་ཁྲོ་བོའི་རིགསཿ རྒོད་ཀྱི་ལྡེམ་འཕྲུ་ 
ཅན་དང་འཕྲད་པར་ཤོག༔ སྨུག་ནག་ཨེ་ཀ་ཛ་ཏིས་བཀའ་འདི་སྲུངས༔ དུར་ཁྲོད་མ་མོ་གསུམ་ 
གྱིས་བྱ་ར་གྱིསཿ སྙིགས་མ་རྩོད་ལྡན་དུས་ན་དགོས་པའི་ཕྱིར༔ རྡོ་རྗེ་ལེགས་པས་ལས་ཅན་གཅིག་ 
ལ་སྤྲོདཿ༔ བསྟན་མ་བཅུ་གཉིས་དེ་ཡི་བསྟན་པ་སྲུངས༔ ཞེས་གསུངས་སོ གསང་སྔགས་ཐམས་ 
ཅད་ཀྱི་མཐར་ཐུག༔ ཐེག་པ་ཐམས་ཅད་ཀྱི་ཡང་རྩེ༔ རྫོགས་པ་ཆེན་པོ་རིག་པ་གཏན་ལ་དབབ་ 
པའི་སྙན་བརྒྱུད་ཞིབ་ལ་གནས་འདུས་པ༔ ཨོ་རྒྱན་པདྨ་འབྱུང་གནས་ཀྱི་ཞལ་གདམས༔ མཁའ་ 
འགྲོ་ཡེ་ཤེས་མཚོ་རྒྱལ་གྱི་ཉམས་མྱོང་༔ རིན་པོ་ཆེ་གསལ་བའི་སྒྲོན་མ་རྫོགས་སོ༔ ས་མ་ཡཱ༔ རྒྱ་ 
རྒྱ་རྒྱ༔ བྲག་རི་དུག་སྦྲུལ་སྤུངས་འདྲའི་སྐེད་ནས་རིག་འཛིན་རྒོད་ཀྱི་ལྡེམ་འཕྲུ་ཅན་གྱིས་གཏེར་ 
ནས་བཏོན་པའོ༔ ༔
36

༄༅། །ཟབ་གཏེར་ཆོས་ཀྱི་མཛོད་ཁང༌
༄༅༔ ༔ གསང་མཚན་ཐུགས་སྒྲུབ་ལས༔ གུ་རུའི་ཞལ་གདམས་ནོར་བུའི་ 
མཛོད་ཡོན་ཏན་དྲུག་ལྡན་བཞུགས་སོ
༄༔ མཧ ཧྨཏྲཿཏཐ་ྲ སློབ་དཔོན་པདྨ་འབྱུང་གནས་ལ༔ བསམ་ཡས་ 
མཆིམས་ཕུའི་ཡང་དབེན་དུ༔ རྒྱལ་པོ་ཁྲི་སྲོང་ལྡེ་བཙན་གྱིས༔ ཚོགས་ཀྱི་པཱུ་ཙ་ཕུལ༔ མན་ངག་ 
ཟབ་མོའི་གནད་རྣམས་ཞུས༔ དར་དང་ཟབ་བེར་སྐུ་ལ་གསོལཿ༔ གསེར་དང་གཡུ་ཡི་མཎྜལ་ཕུལ༔ 
དེའི་དུས་སུ་ས་གཡོས་སྒྲ་ཆེན་པོ་བྱུང་བས༔ གུ་རུ་ནམ་མཁའ་ལ་སྤྱན་ཧ་རེ་བཞུགས་འདུག་པས་ 
རྒྱལ་པོ་ཐུགས་མ་བདེ་སྟེ༔ ཞུས་པ༔ ཀྱེ་ཧོ་སློབ་དཔོན་ཆེན་པོ་ལགས༔ ལྟས་འདི་རྒྱུ་རྐྱེན་རྟེན་ 
འབྲེལ་ཇི་ལྟར་ལགསཿ བདག་གཞན་དགེ་མི་དགེ་ཇི་ལྟར་ལགསཿ ཉེས་ལེགས་ལྷང་ངེ་བཤད་དུ་ 
གསོལ༔ ཞེས་ཞུས་སོ༔ གུ་རུས་བཀའ་བསྩལ་པ༔ རྒྱལ་པོ་རང་ཐེ་ཚོམ་གྱི་རྟོག་པ་མི་འཚལ༔ ཉིད་ 
མངའ་ཐང་རྒྱས་པར་མཆིས༔ བོད་འབངས་སེམས་ཅན་ད་དུང་དགེ་བའི་ལས་ལ་སྤྱོད་ཅིང་སྐྱིད་ 
པར་གདའ༔ སྒྲ་དང་ལྟས་འདི་རྣམས་སངས་རྒྱས་ཀྱི་བསྟན་པ་ལྔ་བརྒྱ་ཕྲག་རེ་ནས་འབྱུང་བ་བཞི་ 
ལ་གཡོ་འགུལ་རེ་རེ་མཆི༔ དེའི་རྟགས་ཡིན་པར་གདའ རྡོ་རྗེ་གདན་ལ་རབ་གནས་གསོལ་བ་ 
ལགསཿ དེ་ཉིད་ཀྱིས་བསམ་ཡས་དང་བོད་ཀྱི་གཙུག་ལག་ཁང་ཀུན་རབ་གནས་མངའ་གསོལ་གྱིས་ 
གསུངས་ནས་ཏིང་ངེ་འཛིན་ལ་བཞུགས་སོ ཡང་ཞུས་པ༔ ཀྱེ་སློབ་དཔོན་ཆེན་པོ་ལགསཿ༔ རབ་ 
གནས་གསོལ་དགོས་པའི་རྒྱུ་ཇི་ལྟར་ལགསཿ༔ དུས་ཕྱི་མའི་དུས་སུ་ས་གཡོས་བྱུང་བ་དང་ལྟས་བྱུང་ 
ན་རབ་གནས་ཇི་ལྟར་བགྱི༔ རྗེ་རིན་པོ་ཆེན་ཉིད་ཨོ་རྒྱན་དུ་གཤེགས༔ བདག་སྐུ་ལུས་འདི་བོར་ 
དེའི་དུས་སུ་རབ་གནས་དང་རྟེན་འབྲེལ་སྒྲིག་པའི་སྐྱེས་བུ་དཀོན་ཏེ་མཆི་བས༔ བོད་འབངས་ཀྱི་ 
དོན་དུ་ལྷ་ཁང་འདི་རྣམས་ཡུན་དུ་རབ་གནས་བརྟན་པའི་མན་ངག་ཅིག་ཐུགས་ལ་འདོགས་པར་ 
ཞུ༔ ཞེས་ཞུས་པས་བཀའ་བསྩལ་པ༔ མངའ་བདག་ལགས༔ དེ་བཞིན་གཤེགས་པའི་སྐུ་གསུང་ 
ཐུགས་ཀྱི་རྟེན་འདི་རྣམས་འབྱུང་བའི་དགྲ་མ་བྱུང་བར་དུ་བཞུགས་པའི་རབ་གནས་དང་སྨོན་ལམ་
37

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
བཏབ་པར་གདབ༔ ས་གཡོས་པའི་ཚེ་འབྱུང་བ་བཞི་པོ་ཆ་མཉམ་དུ་འཁྲུགས་ཏེ༔ འཇིག་རྟེན་ལ་ 
སྒུལ་སྐྱོད་ནུས་པས་རབ་གནས་ཉམས་པར་བྱེད་པའི་རྒྱུ་དེ་ལྟར་ལགས༔ གནས་རྣམས་སུ་ཆར་དང་ 
འོད་འབྱུང་བ་ནི༔ བྱང་ཆུབ་སེམས་དཔའ་རྣམས་འོག་མིན་ནས་བཞེངས་ཏེ རབ་གནས་གསོལ་ 
བ་ལགསཿ ད་བོད་ཀྱི་གནས་འདི་རྣམས་གོག་དུས་སུ༔ འཕུང་བྱེད་འགོང་པོས་ཁ་ལོ་བསྒྱུར་བར་ 
གདའ༔ དེའི་དུས་སུ་རབ་གནས་གསོལ་བའི་མན་ངག༔ རང་གནས་ཆེན་པོ་གཞིའི་གནད༔ ཏིང་ 
འཛིན་ཟུང་འཇུག་ལམ་གྱི་གནད༔ ལྷུན་གྲུབ་ཆེན་པོ་འབྲས་བུའི་གནད༔ གནད་གསུམ་འདུས་ 
པའི་རབ་གནས་ཀྱི་དོན་རྒྱལ་པོ་ལ་གསུངས་ཏེ ཊྛཱནུགམྦ༧ ཡང་ཞུས་པ༴ 
ཀྱེ་སློབ་དཔོན་ཆེན་པོ་ལགསཿ སངས་རྒྱས་ཀྱི་བསྟན་པ་འདི་སྔ་རབས་སུ་ཇི་ཙམ་ཞིག་རྫོགས་ལགསཿ 
ད་ལྟ་ཇི་ཙམ་དར་བ་ལགས༔ ཕྱི་མའི་དུས་སུ་འཕོ་འགྱུར་ཇི་ལྟར་བགྱི་ཞུས་པས༔ བཀའ་བསྩལ་ 
པ༔ སངས་རྒྱས་ཀྱི་བསྟན་པ་འདི་དགོང་དུ་ཕལ་ཆེར་གཅིག་སློང་ལགས༔ རྒྱལ་པོ་ཉིད་ཁེངས་ 
དྲེགས་ལྟག་ཕྱིས་སྐྱུངས་མཛོད༔ སྟོན་པ་མྱ་ངན་ལས་འདས་ནས་ལོ་ཉི་ཤུ་རྩ་བརྒྱད་ནས༔ རྒྱལ་པོ་ 
ཛའི་ཁང་སྟེང་དུ་ཕྱག་ན་རྡོ་རྗེས་གསང་སྔགས་ཀྱི་ཆོས་ཆར་པ་ལྟར་ཕབ་ནས༔ ཐེག་པ་ཆེན་པོའི་ 
ཆོས་དར་རྒྱས་སུ་བྱེད་པར་ལུང་བསྟན༔ མི་ལོ་ཉིས་བརྒྱ་རྩ་གཅིག་ནས་ཨོ་རྒྱན་གྱི་ཡུལ་དུཿ རྡོ་རྗེ་ 
ཁྲག་འཐུང་སྤྲུལ་པའི་སྐུ་པདྨ་ང་ཉིད་འབྱུང་བར་ལུང་བསྟན་ནོ༔ ལོ་བཞི་བརྒྱ་ནས་ཀླུ་གྲུབ་སྙིང་པོ་
འབྱུང་བར་ལུང་བསྟན་ནོ༔ བདག་གིས་མི་ལོ་སུམ་སྟོང་ལྔ་བརྒྱ་ལོན་ནས་ཚེ་ལོ་དྲུག་ཅུ་པ་ལ་ཉེ་ 
བར་སོང༔ ད་ལྟར་གྱི་དུས་སུ་སྤྲུལ་པའི་སྐུ་བསམ་གྱིས་མི་ཁྱབ་པས་ལྷོ་འཛམ་བུ་གླིང་ཁྱབ་པར་
བྱོན་ནས་བསྟན་པ་དར་ཞིང་རྒྱས་པར་འགྱུར་རོ༔ ད་སྟེ་ལོ་སུམ་བརྒྱ་དང་སུམ་ཅུ་སོ་དྲུག་ནས་བསྟན་ 
པ་ཉམས་འགྲོ་བསཿ མི་དགེ་བའི་ལྟས་མང་དུ་མཆི༔ དེ་ནས་ལོ་བརྒྱ་དང་བརྒྱད་ཅུ་རྩ་ལྔ་ནས་ 
འདི་ནས་ཉི་མ་ལྷོ་ནུབ་ཀྱི་མཚམས་སུ མངའ་བདག་ཉིད་ངའི་གཏེར་ཆོས་དང་འཕྲད་ནས༔ འགྲོ་ 
བ་མང་པོའི་དོན་བྱེད་པར་འགྱུར་རོ དེ་ནས་མི་ལོ་བརྒྱ་དང་བཅུ་གསུམ་ལྷག་བཅས་ནས༔ བྱང་ 
ཐོ་ཡོར་ནག་པོའི་ཡུལ་དུ་སྦས་པའི་རྣལ་འབྱོར་པ་ཞིག ངའི་གཏེར་ཆོས་དང་འཕྲད་ནས་ལྷོ་བོད་ 
མཚམས་སུ་འགྲོ་དོན་བྱེད་པར་འགྱུར་རོ༔ ཞེས་གསུངས་སོ༔ ཡང་ཞུས་པས་བཀའ་བསྩལ་པ 
རྒྱལ་པོ་ལེགས་པར་གསོན་ཅིག༔ དུས་དེ་ཙམ་ན་འཇིག་རྟེན་འཕུང་བྱེད་འགོང་པོས་བྱེད༔ ལེགས་
38

༄༅། །ཟབ་གཏེར་ཆོས་ཀྱི་མཛོད་ཁང
ལ་མི་སྦྱོར་ཉེས་ལ་སྦྱོར༔ ཁ་ལོ་བུད་མེད་གྲ་མས་བསྒྱུར ཆེ་ཐབས་མི་འཚོལ་དམེ་ངན་འཁྲུགཿ 
སྡེ་དཔོན་དུག་ལྔའི་རྟ་ལ་ཞོན༔ རང་རྒྱུད་འཁྲུག་པའི་ལྕག་གིས་བྲབ༔ རིགས་མཐུན་འདུས་པས་ 
མཚོན་ཆ་ཐོགས༔ བག་མེད་སྨྱོན་པའི་སྤྱོད་པ་བྱེདཿ མཚམས་མེད་སྡིག་པའི་ཐང་ལ་ཕྱིན༔ ཟག་ 
མེད་འཛིངས་པའི་དམག་ལས་འཐབ༔ ཐར་མེད་སྲིད་པའི་རོ་ལ་བསྐུར༔ རང་གཞན་ཐམས་ཅད་ 
འཕུང་བར་བྱེད༔ འཛམ་གླིང་བསྟན་པ་ནག་པོས་འཛིན༔ ཐམས་ཅད་རྡོ་རྗེ་དམྱལ་བར་སྐྱེ 
འདུལ་ཁྲིམས་བསྟན་པ་ཉམས་པའི་རྟགས༔ གཡོ་སྒྱུ་ཟོག་པོའི་རབ་བྱུང་དརཿ སྔགས་ཀྱི་བསྟན་པ་ 
ཉམས་པའི་རྟགས སྒྲུབ་ལ་གཡེལ་ལ་བརླང་ཚིག་མཐོ རྒྱལ་ཁྲིམས་དྲང་པོ་ཉམས་པའི་རྟགསཿ 
ངོ་ཚ་ཁྲེལ་འདས་བག་མེད་སྤྱོདཿ སེམས་ཅན་བསོད་ནམས་ཉམས་པའི་རྟགས༔ ནད་མཚོན་མུ་ 
གེའི་བསྐལ་པ་དརཿ ཕལ་ཆེ་དུཿ་ཁའི་ལས་ལ་སྤྱོད༔ ཅེས་གསུངས་སོ
ཡང་ཞུས་པ༔ ཀྱེ་སློབ་དཔོན་ཆེན་པོ་ལགས༔ བྲག་རི་དུག་སྦྲུལ་སྤུངས་འདྲའི་སྐེད་ནས༔ ཟབ་ 
མོའི་གཏེར་བྱོན་སློབ་དཔོན་ཉིད་ཀྱིས་སྐྱོབ་པའི་དུས་སུ༔ བོད་ཁམས་རྒྱལ་པོའི་མངའ་ཐང་གིས་ 
སྐྱོབ་པར་མཆིས་སམ་མ་མཆིས་ལགསཿ གཏེར་གྱིས་འགྲོ་དོན་ཇི་ཙམ་ནུས་པ་ལགས༔ ཞེས་ཞུས་ 
པས༔ བཀའ་བསྩལ་པ༔ རྒྱལ་པོ་ཆེན་པོ་ལེགས་པར་གསོན་ཅིག༔ ལྔ་བརྒྱ་ཐ་མ་ཤར༔ གཏེར་འདི་ 
བྲག་རི་དུག་སྦྲུལ་སྤུངས་འདྲའི་སྐེད་ནས་རྙེདཿ༔ འགྲོ་བ་དུཿཁ་ལས་སྐྱོབ་པའི་དུས་སུ བོད་རྒྱལ་ 
པོའི་མངའ་ཐང་གིས་སྐྱོབ་པར་མི་ནུས བོད་ཁམས་ཁྲབ་བྱང་གྱེན་ཐག་ཆད་པ་བཞིན་ཁྲོལ་བུར་ 
འཐོར་ནས༔ གཅིག་ལ་གཅིག་རྩོད་པ་ཞིག་འབྱུང གཏེར་འདི་འདོན་པ་དང་མཐའི་དམག་བཟློག་ 
སྟེ་ནང་འཁྲུག་ཅུང་ཞིག་ཞི་ནཿ བོད་ཅུང་ཞིག་ཙམ་བདེ༔ ངའི་གཏེར་ཆོས་ལ་ཐེ་ཚོམ་མེད་པར་ 
སྤྱོད་པ་རྣམས་ནི མཆོག་ཐུན་མོང་གི་སིདྡྷི་རྩོལ་མེད་དུ་ཐོབ་པར་འགྱུར་རོ༔ ཞེས་གསུངས་སོ༔ 
ཡང་ཞུས་པཿ ཀྱེ་སློབ་དཔོན་ཆེན་པོ་ལགས༔ དེའི་དུས་བོད་ཁམས་ཀྱི་མངའ་ཐང་ཇི་ལྟ་བུས་སྐྱོང་ 
བར་འགྱུར༔ དབུས་གཙང་གི་སྐྱིད་སྡུག་ཇི་ལྟར་བགྱི༔ ཞེས་ཞུས་པས་བཀའ་བསྩལ་པ༔ རྒྱལ་ 
པོ་ཆེན་པོ་ལེགས་པར་གསན་འཚལ སྙིགས་མའི་དུས་སུ་བོད་ཁམས་མངའ་རིས་དུམ་བུར་ཆད་ 
དེ༔ དབུས་སུ་བོད་ཀྱི་ནང་དམེ་ལན་ལྔ་འབྱུང་༔ གཙང་དུ་ལན་གསུམ་འབྱུང་༔ སྡེ་དཔོན་མངའ་ 
ཐང་དར་བ་རྣམས་བློ་འགོང་པོས་བསྒྱུར༔ མངའ་ཐང་ཐམས་ཅད་འཕུང་བར་བྱེད༔ དེ་ཡང་རང་
39

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
རང་གི་ཉོན་མོངས་པ་གསུམ་ཤས་གང་ཆེ་བ་དེ་དང་མཐུན་པའི་བདུད་རིགས་འཇུགཿ དུག་ལྔ་ཧྲག་ 
ཏུ་འགྲོ༔ རྔམས་སེམས་མེ་ལྟར་འབར༔ བར་བར་དུ་ཤེས་པ་འཚུབ་ཅིང་བསམ་པ་ལོག་པར་ 
འགྱུར་རོ༔ ཕ་རོལ་གྱི་ཡུལ་ལ་ཆགས་སྡང་དྲག་པོ་སྐྱེ དེ་ལྟ་བུའི་ལོག་པའི་བརྩོན་འགྲུས་ཆེན་པོ་ 
དང་༔ ཉོན་མོངས་རང་རྒྱུད་འཁྲུལ་པའི་ལས་ལ་སྤྱད་པས༔ རང་གཞན་ཐམས་ཅད་འཕུང་བར་ 
བྱེད་དེ་བདུད་ཀྱིས་བྱིན་གྱིས་བརླབས་སོ༔ དེ་དུས་བོད་ཞེ་སྡང་དྲག་པོའི་ལས་ལ་སྤྱོད་པར་འགྱུར་ 
རོ ཞེས་གསུངས་སོ༔
ཡང་ཞུས་པ༔ ཀྱེ་སློབ་དཔོན་ཆེན་པོ་ལགས༔ བྱང་མཐོ་ཡོར་ནག་པོའི་ཡུལ་ནས་གཏེར་འདི་འབྱོན་ 
པའི་དུས་སུ༔ སེམས་ཅན་བསོད་ནམས་མར་འགྲིབས་སུ་སོང་༔ སྡུག་བསྔལ་ཉིད་འཕེལ་ལ་སྤྱོད་ 
པའི་དུས་སུ་ཡོད་པར་གདའ༔ ཞེས་གསུངས་སོ༔ ཡང་ཞུས་པ༔ ཀྱེ་སློབ་དཔོན་ཆེན་པོ་ལགསཿ 
གཏེར་འདི་འབྱོན་པའི་ས་ཕྱོགས་སུ་ཡོན་ཏན་ཇི་ཙམ་མཆིས༔ སྡེ་དཔོན་མངའ་ཐང་འཛིན་པ་ཇི་ 
ལྟ་བུ་མཆི མཐར་གཏེར་གང་དུ་དར་བར་འགྱུར་ལགས༔ ཞེས་ཞུས་སོ༔ བཀའ་བསྩལ་པ༔ རྒྱལ་ 
པོ་ཆེན་པོ་ལེགས་པར་གསོན་ཅིག༔ ཨོ་རྒྱན་པདྨ་འབྱུང་གནས་ངས༔ ལོ་ནི་སུམ་སྟོང་དྲུག་བརྒྱ་ 
ལོན༔ ལས་འཕྲོའི་སྟོབས་ཀྱིས་བོད་དུ་ཡོང༔ བཀའ་བརྒྱུད་རྒྱ་ཆེན་དར་བར་བྱས༔ ལུང་དང་ 
མན་ངག་སྙན་ངག་སྙན་ཁུང་བརྒྱུད༔ སྙིང་ཐིག་ཟབ་བཏུས་གཏེར་དུ་སྦསཿ ཕྱི་རབས་ལས་ཅན་ 
སྤྲུལ་པའི་སྐུ༔ ང་ཡི་གཏེར་དང་འཕྲད་པར་འགྱུར༔ པདྨ་ང་ཡི་སྐུ་ཚབ་ཡིན༔ ཁམས་ཀྱི་གློང་ཐང་ 
སྒྲོན་མ་ནས༔ ཁྱུང་ལུང་བྲག་དཀར་མན་ཆད་དུ༔ གཏེར་ཆེན་བརྒྱ་དང་རྩ་གཅིག་སྦས༔ གཏེར་ 
ཕྲན་བྱེ་བ་ས་ཡ་སྦས༔ སྨོན་ལམ་རྒྱ་ཆེན་རེ་རེ་བཏབ༔ གཏེར་ཆེན་སྤྲུལ་པའི་སྐུ་ཡིས་འདོནཿ༔ 
གཏེར་ཕྲན་ལས་འཕྲོ་ཅན་གྱིས་འདོན༔ བྱང་ཕྱོགས་མཐོ་ཡོར་ནག་པོའི་ཡུལ༔ བྲག་རི་དུག་སྦྲུལ་ 
སྤུངས་འདྲའི་སྐེདཿ བསེ་སྒྲོམ་སྨུག་པོའི་ནང་ནས་ཀྱང་༔ ང་ཡི་གཏེར་འདི་བྱོན་པའི་ཚེ༔ མཁའ་ 
ལ་ཉི་མ་ཤར་བ་ལྟར༔ གང་དུ་དར་བ་དཀར་པོའི་ཡུལ གཏེར་འདི་བྱོན་པའི་ས་ཕྱོགས་སུ༔ ལོག་ 
པའི་བདུད་རྣམས་འབྱུང་མི་འགྱུར༔ ཡོན་ཏན་དུ་མ་དཔག་ཏུ་མེད༔ གཏེར་འདི་ཉིད་དང་དུས་ 
མཉམ་དུ༔ དྲག་ཤུལ་སྟོབས་དང་ལྡན་པའི་མི བློ་རྩལ་ཆེན་པོའི་སྡེ་དཔོན་འབྱུང་༔ གཙང་འདི་ 
སྟོད་དུ་མངའ་ཐང་རྒྱས༔ བྱང་ཕྱོགས་རྒྱུད་དུ་ཅུང་ཞིག་བདེ༔ དེ་ནས་ལོ་ལྔ་འདས་པ་ན༔ རེ་ཞིག་
40

༄༅། །ཟབ་གཏེར་ཆོས་ཀྱི་མཛོད་ཁང་།
གདན་པ་བརྒྱུད་པར་འགྱུར༔ ལྔ་བརྒྱ་སྙིགས་མ་ཤར་བའི་ཚེ༔ སེམས་ཅན་བསོད་ནམས་མར་ 
འགྲིབས་པས༔ དགེ་བྱེད་སྐུ་ཚེ་ཐུང་བ་དང་༔ ཆར་ཆུ་སྒང་གཤོངས་ཆེ་བ་དང་༔ ཁྲིམས་ལྡན་སྡེ་ 
དཔོན་བར་ཆད་མང་༔ ལོག་པའི་བདུད་རྣམས་ཁ་རྒྱས་ནས༔ ཐམས་ཅད་སྡིག་པའི་ལས་ལ་སྤྱོདཿ 
དེ་དུས་བོད་འབངས་སྙིང་རེ་རྗེ༔ ཞེས་གསུངས་སོ༔ ཡང་ཞུས་པ༔ ཀྱེ་སློབ་དཔོན་ཆེན་པོ་ལགསཿ 
སྙིགས་མའི་དུས་སུ་གཙང་སྟོད་དུ་སྡེ་དཔོན་བྱང་ཕྱོགས་བདེ་བར་ནུས་པ་དེའི་བསྟན་པ་དར་བ་ 
དང་༔ དགེ་བྱེད་སྐུ་ཚེ་བསྲིང་བའི་ཐབས་འདྲ་བདོག་ལགས་ཏེ༔ ཁྲིམས་ལྡན་སྐྱེས་བུའི་མངའ་ཐང་ 
དར་བའི་མན་ངག་ཕྱི་རབས་ཀྱི་དོན་དུ་གསུང་བར་ཞུ་ལགསཿ ཞེས་ཞུས་པས༔ བཀའ་བསྩལ་པ༔ 
གསོན་ཅིག་མངའ་བདག་བོད་ཀྱི་རྗེ༔ ང་ནི་རང་བྱུང་སྤྲུལ་པའི་སྐུ༔ ཐབས་དང་རྟེན་འབྲེལ་བསམ་ 
ཡས་ཤེས༔ བོད་ཀྱི་སྡེ་དཔོན་ཁྲིམས་ལྡན་དང་༔ དགེ་བྱེད་ཆོས་བཞིན་སྤྱོད་པ་རྣམས༔ སྙིགས་ 
མའི་དུས་སུ་འདི་ཉིད་ཆོངས༔ ཡོན་ཏན་དྲུག་ལྡན་ནོར་བུའི་མཛོད༔ འདི་ལྟར་བསྒྲུབས་ན་ཅི་ 
བསམ་འགྲུབ༔ བོད་ཁམས་འགོང་པོས་ཁ་བསྒྱུར་བས༔ འགོང་པོ་ཁ་བསྒྱུར་ཡན་ལག་བྱ༔ སྡུག་ 
བསྔལ་རྣམ་སྨིན་རྒྱུ་ལས་བྱུང་༔ ཚེ་རབས་སྔ་ཕྱིའི་སྒྲིབ་པ་སྦྱོང་༔ སྒྱུ་ལུས་བག་ཆགས་སྣང་གཟུགས་ 
ཡིན༔ རིགས་མཐུན་རྣམ་དག་ལྷ་རུ་བསྒྱུར༔ ཏིང་འཛིན་གསལ་བ་ནོར་བུའི་མཛོད༔ ཅི་བསམ་ 
ཡིད་བཞིན་ནོར་བུའི་མཛོད མ་བཅོས་རང་གྲོལ་དོན་གྱི་མཆོག༔ རྟག་ཆད་གོལ་ས་གཉིས་ལས་ 
འདསཿ འདི་ལྟར་བརྩོན་པའི་སྐྱེས་བུ་རྣམས༔ ཚེ་དང་བསོད་ནམས་རྒྱས་པར་བྱེད༔ དང་པོ་ 
གཟའ་སྐར་བཟང་པོ་ལ༔ དབུ་བཙུགས་ཡན་ལག་དྲུག་ལྡན་འདི རིམ་པ་བཞིན་དུ་བསྒྲུབས་པ་ནཿ 
བགེགས་བཅོམ་ཡོན་ཏན་རྒྱས་པར་བྱེད༔ བསེ་སྒྲོམ་སྨུག་པོའི་ནང་དུ་སྦས༔ ཟངས་མཛོད་དམར་ 
པོའི་རྒྱ་ཡིས་བཏབ༔ གཉན་ཆེན་ཐང་ལྷར་གཉེར་དུ་བསྐོས མ་འོངས་ལྔ་བརྒྱ་ཐ་མ་ལ༔ ལས་ཅན་ 
ཞིག་དང་འཕྲད་པར་ཤོག༔ ས་མ་ཡ༔ རྒྱ་རྒྱ་རྒྱ༔
41

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
༄༅༔ ཞལ་ཆེམས་རིན་ཆེན་གཟེར་བུ་ཞེས་བྱ་བ་བཞུགས་སོ
སྒྱཎྜཎaཀ*རྒྱ་ལ་ཨོ་རྒྱན་པདྨ་འབྱུང་གནས་ཀྱིས༔ བདག་གཞན་དོན་དུ་ཆོས་ལ་
སྦྱངས༔ རྡོ་རྗེ་གདན་གྱི་ཤར་ཕྱོགས་སུ༔ མདོ་སྡེའི་ཆོས་ལ་མཁས་པར་སྦྱངས༔ ལྷོ་དང་ནུབ་དང་ 
བྱང་ཕྱོགས་སུ༔ འདུལ་བ་མངོན་པའི་སྡེ་སྣོད་དང་༔ ཕ་རོལ་ཕྱིན་པའི་ཆོས་ལ་སྦྱངས༔ ཀྲྀ་ཡ་བྷ་སུ་ 
དྷ་རར་བསླབས༔ ཡོ་ག་ཨོ་རྒྱན་ཡུལ་དུ་བསླབས༔ རྒྱུད་གཉིས་ཟ་ཧོར་ཡུལ་དུ་བསླབས༔ ཕུར་པ་ 
ཛ་ཡི་ཡུལ་དུ་བསླབསཿ རྟ་མགྲིན་སིང་གའི་ཡུལ་དུ་བསླབས༔ གཤིན་རྗེ་བལ་པོའི་ཡུལ་དུ་བསླབས༔ 
མ་མོ་རྨ་རུ་རྩེ་རུ་བསླབས༔ བདུད་རྩི་རྡོ་རྗེ་གདན་དུ་བསླབས༔ གསང་བ་འདུས་པ་ལ་སོགས་ 
པའི ཕ་རྒྱུད་མ་རྒྱུད་སྡེ་བཞི་པོ༔ ཛ་ལའི་ཡུལ་དུ་མཁས་པར་སྦྱངས༔ རྫོགས་ཆེན་རང་རིག་ 
སེམས་ལ་སྦྱངས༔ ཆོས་རྣམས་རྨི་ལམ་སྒྱུ་མར་རྟོགས༔ བོད་ཀྱི་ཡུལ་དུ་འགྲོ་དོན་རྒྱས༔ སྙིགས་ 
མའི་དུས་སུ་གདུལ་བྱ་ཡོང་༔ དེ་ཕྱིར་གཏེར་ཁ་མང་དུ་སྦས༔ ལས་ཅན་རེ་དང་འཕྲད་པར་འགྱུར༔ 
སྐལ་ལྡན་གཏེར་དང་འཕྲད་པ་རྣམས༔ པདྨ་འབྱུང་གནས་བཀའ་བཞིན་སྒྲུབསཿ ཞེས་གསུངས་སོ 
ཡཏྠགེཞདཨདཀྐམཏོངྒཱཊ7 ཀནྟེཁོaནཾཊྛི ༣ཏོཎིཀྐ ཨེ་མ་ཧོཿ༔ བོད་ཁ་བ་ཅན་གྱི་ཡུལ་དུ༔ ངའི་གཏེར་ཆོས་ 
དུས་ཐ་མ་ལ་དར་བས༔ དེའི་དུས་སུ་ངའི་བཀའ་བཞིན་སྒྲུབ་པ་རྣམས་ཉོན་ཅིགཿ རྫོགས་པ་ཆེན་ 
པོ་ཨ་ཏི་ཡོ་ག་ཞེས་བྱ་བ་འདིའི་དོན་རྟོགས་པར་དཀའ་སྟེ་ཉམས་སུ་ལོངས་ཤི དོན་འདི་སངས་
རྒྱས་ཀྱི་དགོངས་པ་ཡིན་པས༔ ལུས་མི་རུ་འདུག་ཀྱང་སེམས་སངས་རྒྱས་ཀྱི་ས་རུ་སླེབས་པ་ཡིན་ 
ནོ༔ རྫོགས་པ་ཆེན་པོ་ལས་ཟབ་པ་དང་རྒྱ་ཆེ་བ་འདུས་པ་ཇི་ཙམ་གསུངས་ཀྱང་༔ བསྒོམ་ཞིང་ 
བཅོས་སུ་རྡུལ་ཙམ་ཡང་མེད་ལ༔ ཡེངས་སུ་སྐད་ཅིག་ཀྱང་མེད་པ་འདི་ལ་འདུས་སོ༔ ཁ་ཅིག་ན་ 
རེ སྒོམ་དུ་མེད་པ་རྟོགས་པས་ཆོག་ཟེར་བའི་ཁ་ཅིག་ལས་དོན་མ་རྟོགས་པའི་གང་ཟག་ཀྱང་འབྱུང་ 
ཉེན་ཡོད་པསཿ བསྒོམ་མེད་ཀྱི་དོན་རྟོགས་ཚེ་འཁོར་འདས་མཉམ་ཉིད་དུ་གྲོལ་དགོས་ཀྱང་འཁོར་
བའི་འདུ་འཛི་ལ་ཡེངས་པས་རང་རྒྱུད་བཅིང་བར་མཆིའོ༔ རྟོགས་པ་སྐྱེས་ན་འཁོར་བ་ལས་གྲོལ་ 
ཏེ༔ ཉོན་མོངས་པ་རང་ཞིར་ཡེ་ཤེས་སུ་འགྲོ་དགོས་པ་ཡིན་པས༔ ཉོན་མོངས་པ་རང་རྒྱུད་ཁ་མ་
42

༄༅། །ཟབ་གཏེར་ཆོས་ཀྱི་མཛོད་ཁང་།
བྲི་བའི་རྟོགས་པ་དེ་གཙིགས་སུ་མི་འོང་༔ བསྒོམ་དུ་མེད་པ་དེ་དུག་ལྔ་ལ་སྤྱོད་པ་རྣམས་ཀྱིས༔ ཡང་ 
དག་པའི་དོན་སྒོམ་པ་རྣམས་ལ མ་རྟོགས་པ་ཡིན་ཟེར་བ་ཡང་འབྱུང་སྟེ དེ་ནི་སེམས་ཅན་ 
དམྱལ་བར་འགྲོ་ངེས་པ་ཡིན་ནོ༔ མ་རྟོགས་པའི་ལྟ་བ་ཁ་དཔངས་མ་མཐོ༔ ལྟ་བ་ལ་བལྟ་རུ་མེད་ 
པས་སེམས་ཉིད་སྟོང་པ་ཆེན་པོའི་ཀློང་༔ སྒོམ་པ་བསྒོམ་དུ་མེད་པ་རང་སྣང་འཛིན་མེད་ངང་ 
སྤྱོད་པ་སྤྱད་དུ་མེད་པས་མ་བཅོས་ལྷུག་པ འབྲས་བུ་སྤང་ཐོབ་མེད་པས་ཆོས་སྐུ་བདེ་ཆེན་ཐིག་ 
ལེ་ཉག་ཅིག༔ ཚིག་བཞི་པོ་འདི་ནི་པདྨ་ང་ཡི་སྙིང་ཏིག་ཡིན་པས༔ འདི་ལས་འགལ་ན་ཨ་ཏི་ཡོ་ 
གའི་དོན་མ་རྙེད་པ་ཡིན་ནོ ཏུཏྭཾཡེཐཱཀi དུས་མ་འོངས་པའི་ཐ་མ་ལ༔ ཆོས་ལོག་ 
ཅན་ཆོས་ལ་ཡང་ཟོང་དུ་བྱེད་པ་མང་དུ་ཡོང་བས༔ དེའི་དུས་སུ་ངའི་བཀའ་བཞིན་བྱེད་པ་རྣམས༔ 
ཡང་དག་པའི་དོན་རྟོགས་ཀྱང་ཆོས་སྤྱོད་བཅུ་མ་སྤོངས་ཤིག༔ དགོངས་པ་སངས་རྒྱས་དང་མཉམ་ 
ཡང་དཀོན་མཆོག་གསུམ་ལ་མཆོད་པ་ཕུལ་ཅིག སེམས་ལ་རང་དབང་ཐོབ་ཀྱང་བློ་ཕུག་ཆོས་ལ་ 
གཏོད་ཅིག༔ རྫོགས་པ་ཆེན་པོའི་དོན་གཞན་ལས་ཁྱད་པར་འཕགས་ཏེ༔ ཆོས་གང་ལ་ཡང་སྐུར་ 
པ་མ་འདེབས་ཤིང་༔ སངས་རྒྱས་དང་སེམས་ཅན་མཉམ་པར་རྟོགས་ཀྱང་༔ སེམས་ཅན་ཐམས་ 
ཅད་ལ་སྙིང་རྗེས་ཟིན་པར་གྱིས༔ ས་ལམ་ལ་སྦྱང་བསྒྲོད་མེད་ཀྱང་༔ ཆོས་སྤྱོད་ཀྱི་སྒྲིབ་སྦྱོང་མ་ 
སྤོངས་ཤིགཿ ཚོགས་ལ་བསག་རྒྱུ་མེད་ཀྱང་༔ འདུས་བྱས་ཀྱི་དགེ་རྩ་རྒྱུན་མ་གཅོད་ཅིག༔ སེམས་ 
ལ་སྐྱེ་འཆི་མེད་ཀྱང་༔ སྒྱུ་ལུས་འདི་འཆི་བས་འཆི་བ་རྗེས་སུ་དྲན་པར་གྱིས་ལ་སྒོམས་ཤིག༔ ཆོས་ 
ཉིད་བསམ་དུ་མེད་པ་ལ་ལོངས་སྤྱོད་ཀྱང་༔ བྱང་ཆུབ་ཀྱི་སེམས་དང་ལྡན་པར་གྱིས་ཤིག༔ འབྲས་ 
བུ་ཆོས་སྐུ་ཐོབ་ཀྱང་༔ ཡི་དམ་གྱི་ལྷ་དང་འགྲོགས༔ ཆོས་སྐུ་ལོགས་ན་མེད་ཀྱང་༔ ཡང་དག་པའི་ 
དོན་ཚོལཿ སངས་རྒྱས་ལོགས་ན་མེད་ཀྱང་༔ དགེ་བ་ཅི་བསགས་བླ་ན་མེད་པའི་བྱང་ཆུབ་ཏུ་ 
བསྔོས༔ ཅིར་སྣང་ཡེ་ཤེས་ཡིན་ཡང་༔ འཁོར་བའི་ཆོས་ལ་ཞེན་པ་མ་འཇུག༔ སེམས་ཉིད་སངས་ 
རྒྱས་ཡིན་ཡང་༔ ལྷ་དང་བླ་མ་རྟག་ཏུ་མཆོད༔ རྫོགས་པ་ཆེན་པོའི་དོན་རྟོགས་ཀྱང་༔ ཡི་དམ་གྱི་ 
ལྷ་མ་སྤོངས་ཤིག༔ འདི་ལྟར་མི་བྱེད་པར༔ ཚིག་རྔམ་པོས་བླུན་ཚིག་སྨྲ་བ་རྣམས་ནི༔ དཀོན་ 
མཆོག་གསུམ་ལ་བརྡོས་པ་ཡིན་པས༔ དེ་བ་སྐད་ཅིག་ཀྱང་མི་ཡོང་བར་འགྱུར་རོ༔
བྷ*མོཀྐ།ཏཱཎགཏོཀཤདྷཙྪོགུ་རུའི་ཞལ་ནས༔ སེམས་ཅན་མི་འདིས་འཆི་བ་མི་དྲན་པར་
43

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
འདུག༔ མི་ཚེ་འདི་གད་ཁའི་སྦུར་མའམ༔ ཐོ་ཁའི་བྱ་དང་འདྲའོ༔ འཆི་བདག་གི་བདུད་རི་ 
གཟར་གྱི་རྦབ་བམ་རླུང་འཚུབ་དང་འདྲ༔ ཉོན་མོངས་པའི་མཆེད་ལུགས་ནི་རྩ་ལ་མེ་མཆེད་པ་
དང་འདྲའོ༔ ཚེའི་འགྲིབ་ལུགས་ནི་ཉི་མ་ནུབ་ཁའི་གྲིབ་སོ་དང་འདྲའོ༔ ཁམས་གསུམ་གྱི་སེམས་ 
ཅན་ཐམས་ཅད་ཀྱི་ཞེ་སྡང་གི་དུག་སྦྲུལ་ནག་པོ་ནི༔ རང་ལས་བྱུང་ནས་རང་ལ་འཁྲིལཿ འདོད་ 
ཆགས་ཀྱི་གླང་རུ་དམར་པོ་ནི༔ རང་ལས་བྱུང་ནས་རང་ལ་བརྡ གཏི་མུག་གི་མུན་པ་ནག་པོ་ 
ནི་རང་ལས་བྱུང་ནས་རང་ལ་སྒྲིབ༔ ང་རྒྱལ་གྱི་བྲག་རི་རང་ལས་བྱུང་ནས་རང་ལ་སྡོམ༔ ཕྲག་དོག་ 
གི་ཁྱི་རང་ལས་བྱུང་ནས་རང་ལ་རྨུག ཉོན་མོངས་པའི་གཅན་འཕྲང་ལྔ་ལས་མ་ཐར་བ་ཀུན་གྱིས་ 
མ་ཚོར༔ འཁོར་བའི་སྣང་བ་ཉམས་དགའ་རུ་རེ་ནས༔ ཚེ་འདིའི་ཆེད་དུ་ཅི་ཡང་བྱེད་དོ༔ ཚེ་ 
འདི་མཐར་སྐྱོལ་ལ་སྐད་ཅིག་ཡུད་ཙམ་ཡིན འཁོར་བ་ལ་མཐའ་མེད་པས་ཚེ་ཕྱི་མ་ཇི་ལྟར་བྱེད༔ 
ཚེ་འདི་ལ་ངེས་པ་མེད་པས༔ ནམ་འཆི་ཆ་མེད༔ བཙོན་པ་གསོད་སར་འཁྲིད་པ་བཞིན༔ གོམ་པ་ 
རེ་བོར་གྱིན་དང་དེ་ཙམ་རེས་འཆི་བ་ལ་ཐག་ཉེ་རུ་འགྲོ༔ སེམས་ཅན་ཐམས་ཅད་མི་རྟག་འཆི་བ་ 
ཡིན༔ བླ་མ་ཤི་བ་ཡང་མ་ཐོས༔ ཉེ་འབྲེལ་འཆི་བ་ཡང་མ་མཐོང་༔ རང་རེ་རྒས་པ་ཡང་མ་ཚོར་ 
རམ་ད་དུང་ཆོས་མི་བྱེད་པར སྔ་མའི་སྡུག་བསྔལ་བརྗེད༔ ཕྱི་མའི་སྡུག་བསྔལ་མ་ཚོར་བར་ངན་ 
སོང་གི་སྡུག་བསྔལ་མ་དྲནཿ གློ་བུར་རྐྱེན་གྱིས་དེད༔ གཟུང་འཛིན་གྱི་ཐག་པས་བཅིངས༔ འདོད་ 
པའི་ཆུ་བོས་གདུང༔ སྲིད་པའི་དྲ་བར་ཚུད་ནས༔ ལས་ཀྱི་རྣམ་སྨིན་དམ་པོའི་ཞགས་པས་བཟུང༔ 
ཆོས་ཀྱི་ཐན་འཕྲིན་བྱུང་ཡང་༔ ད་དུང་འདུ་འཛིའི་ཕྱོགས་ལ་ཞེན་ནས་བསམ་མེད་དུ་སྡོད་པར་ 
འདུག་པ་འདི་རྣམས་ལ་འཆི་བ་མི་ཡོང་ངམ༔ སེམས་ཅན་འདི་རྣམས་སྙིང་རྗེ་བར་འདུག་གསུངས་ 
སོ ༣ག8ཏཿཀ་ླ་ཕhཏྶཏཿ གུ་རུའི་ཞལ་ནས༔ འཆི་བའི་དུས་ཀྱི་སྡུག་བསྔལ་དེ་དྲན་ན༔ བྱ་ 
བྱེད་ཐམས་ཅད་སྡུག་བསྔལ་གྱི་རྒྱུ་ཡིན་པས་སྤོངས༔ འབྲེལ་ཐག་ཕྲ་མོ་ཡན་ཆད་ནས་ཆོད་ལཿ 
དགོན་པར་གཉེན་པོ་སྟོང་ཉིད་སྒོམས༔ འཆི་བའི་དུས་སུ་ཅིས་ཀྱང་མི་ཕན་པས༔ རང་གི་གྲོགས་ 
སུ་དམ་ཆོས་བཟང༔ ཐམས་ཅད་ཆོས་ལ་སྤྱོད་ཅིག༔ ཆོས་སྒྲུབས་ཤིག༔ ཆོས་སྒོམས་ཤིག༔ སྐྱེལ་ 
མ་རུ་བླ་མ་དཀོན་མཆོག་གསུམ་པོ་བཟང་བས༔ སྐྱབས་འགྲོ་རེམ་ལ་གྱིས༔ ཆོས་བྱ་བ་རང་གི་ 
སེམས་ལ་གང་ཕན་པ་དེ་ཡིན་པས༔ རང་གིས་གང་ཐོས་པ་དེ་ཉོན༔ ཡིད་གང་ལ་ཆེས་པ་དེ་ཆོས་
44

༄༅། །ཟབ་གཏེར་ཆོས་ཀྱི་མཛོད་ཁ ཁང་
ཡིན༔ ཆོས་གང་བྱེད་ཀྱང་གཉིད་རྨུགས་དང་ལེ་ལོ་སྤོངས་ལ བརྩོན་འགྲུས་ཀྱི་གོ་ཆ་གྱོན༔ ཆོས་ 
ཇི་ལྟར་གོ་བ་དེའི་དོན་དང་མ་བྲལ་བ་གྱིས་གསུངས་སོ༔ ྋhhe3༴ ཡང་གུ་རུའི་ཞལ་ནསཿ 
ཡང་དག་པའི་ཆོས་ཤིག་བྱེད་ན་འདི་ལྟར་གྱིས་གསུངས་སོ༔ བླ་མའི་ཞལ་གདམས་ཡིད་ལ་དྲན་ 
པར་གྱིསཿ སྣང་བ་ལ་མ་བརྟགས་ཆགས་སྡང་སྐྱེ་བ་ཡིན༔ ཉིན་མཚན་དུ་རང་གི་སེམས་རྒྱུད་འ ལ་
ལྟོས༔ རང་གི་སེམས་རྒྱུད་ལ་མི་དགེ་བ་འདུག་ན༔ ཞེ་ཐག་པ་ནས་སྤོངས་ལ་དགེ་བ་ལ་འབད༔ 
གཞན་སྡིག་པ་སྤྱོད་པ་མཐོང་ན་ཡང༔ དེ་ལ་སྙིང་རྗེ་སྐྱེ་བར་བྱ༔ ཡུལ་གང་ལ་ཡང་ཆགས་སྡང་གི་ 
ཞེན་པ་འབྱུང་སྲིད་པསཿ༔ དེ་སྤང་དགོས༔ ཡིད་སྡུག་པ་ལ་ཆགས་པའམ༔ མི་སྡུག་པ་ལ་ཞེ་སྡང་བ་ 
འབྱུང་ན༔ དེ་སེམས་ཀྱི་འཁྲུལ་པ་སྒྱུ་མ་ཙམ་དུ་ཤེས་པར་བྱ༔ གཞན་གྱི་ཚིག་སྙན་པའམ༔ མི་སྙན་ 
པ་ཐོས་ན་ཡང་༔ བྲག་ཆ་ལྟ་བུ་སྒྲ་གྲག་སྟོང་དུ་ཤེས་པར་བྱ༔ རྐྱེན་དྲག་པོ་མྱ་ངན་ལ་སོགས་པ་ 
བྱུང་ན་ཡང་ གནས་སྐབས་ཀྱི་འབྲེལ་པ་དང་འཁྲུལ་སྣང་དུ་ཤེས་པར་བྱ༔ ཆོས་ཉིད་དུ་ཤེས་པར་ 
བྱ མི་ལུས་ཐོབ་པ་ནི་ཤིན་ཏུ་དཀའ་བ་ལ༔ ཐོབ་ནས་ཆོས་མི་དྲན་པ་ཚོ་བླུན་པོ་ཡིན༔ ཆོས་ཀྱིས་ 
བདག་ལ་ཕན་པར་འགྱུར་གྱི༔ གཞན་ཐམས་ཅད་འཇིག་རྟེན་བསླུ་བ་པོ་ཡིན་གསུངས་སོ༔ ཡང་གུ་ 
རུའི་ཞལ་ནས༔ སེམས་ཅན་ལས་ངན་ཅན་འཇིག་རྟེན་འདིའི་ཁེངས་དྲེགས་ལ་བལྟས་ནས༔ རྣམ་ 
སྨིན་ལ་མི་འཛེམ་པར་སྤྱོད་དེ༔ འདི་བས་ཕྱི་མ་སྡུག་ཡུན་རིང་བས༔ ཁམས་གསུམ་གྱི་སེམས་ཅན་ 
ལ་བྱམས་དང་སྙིང་རྗེ་མ་ལྟར་དུ་བསམ༔ རྟག་ཏུ་བྱང་ཆུབ་ཀྱི་སེམས་དང་ལྡན་པར་གྱིས༔ མི་ 
དགེ་བ་བཅུ་སྤོངས༔ དགེ་བ་བཅུ་དང་དུ་ལོངས༔ སེམས་ཅན་གང་ལ་ཡང་དགྲར་མ་འཛིནཿ རང་ 
སེམས་འཁྲུལ་པ་ཡིན༔ གཡོ་དང་རྫུན་གྱིས་ཟས་སྐོམ་མ་འཚོལ༔ འདིར་འགྲངས་ཀྱང་ཕྱི་མ་ལྕི་བ་ 
ཡིན༔ ཚོང་དང་ཁེ་སྤོགས་མ་བྱེད༔ སྤྱིར་རང་གཞན་ཐམས་ཅད་གཡེང་བ་ཡིན༔ བསམ་གཏན་ 
དང་ཆོས་བྱེད་ཀྱི་དགྲ་ཡིན་པས༔ ནོར་ལ་རྩིས་སུ་མི་གཟུང་༔ ཟས་མི་ལ་རེ་ཡང་གཡེང་བའི་རྒྱུ་ 
ཡིན་པས༔ སྒོམ་བྱེད་པའི་རྒྱགས་རང་འཚོ་ཙམ་བྱ༔ གྲོང་དང་ཡུལ་གྱི་ཕྱོགས་ཆགས་སྡང་སྐྱེ་བའི་ 
སར་མི་བསྡད༔ ལུས་དབེན་པས་སེམས་དབེན་པ་ཡིན༔ དགོས་པ་མེད་པའི་ཚིག་འཁྱལ་པ་སྤངས་ 
ལ་སྨྲ་བ་ཉུང་བར་བྱ༔ གཞན་གྱི་སེམས་ལ་ཕོག་ན་གཉིས་ཀ་སྡིག་པ་གསོག་པ་ཡིན༔ སྤྱིར་སེམས་ 
ཅན་ཐམས་ཅད་ཀྱིས་ཕ་དང་མ་མ་བྱས་པ་མེད་པས༔ ཆགས་སྡང་གི་སེམས་སྐྱེ་རུ་མི་རུང་བས
45

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཞི་བའི་སེམས་དང་ལྡན་པར་བྱ༔ ངག་ཀྱང་ཁྲོ་ཚིག་དང་རྩུབ་མོ་སྤངས་ལ འཛུམ་པ་དང་བཅས་ 
ཏེ་སྨྲ་བར་བྱའོ ཕ་མའི་དྲིན་ཕྱོགས་སུ་སྲོག་དོར་ཀྱང་མི་འཁོར་བས༔ ལུས་ངག་ཡིད་གསུམ་གུས་ 
པས་དྲིན་ལན་ལྡོནཿ དགེ་སྡིག་གཉིས་པོ་ཡུལ་སྣང་དང་གྲོགས་ལས་འབྱུང་བས༔ སྡིག་སྤྱོད་དང་ 
མི་འགྲོག༔ བདག་ལ་དགྲ་འབྱུང་བ་དང་ཞེ་སྡང་སྐྱེ་བའི་སར་མི་སྡོདཿ བསྡད་ན་རང་བཞིན་གྱིས་ 
ཉོན་མོངས་པ་འཕེལ་བ་ཡིན་ནོ༔ བདག་དང་ཤེས་པ་གང་བདེར་འདུག་པས་ཆོས་ཞར་ལ་འཕེལ་ 
བ་ཡིན ཆགས་ཞེན་ཆེ་བའི་སར་ཡང་གཡེང་བ་ཡིན༔ གང་ཆོས་འཕེལ་སར་བསྡད༔ རང་མཐོང་ 
སྐྱེས་ན་ཡོན་ཏན་འགྲིབ་པ་ཡིན་པས༔ ང་རྒྱལ་དང་ཁེངས་པ་སྤོངས༔ ཡིད་འཕམ་པ་དང་སེམས་ 
སེམས་གསོས་ལ་རང་གྲོས་རང་ལ་བཏབ་ལ་ལམ་དུ་བཟུད་དོ༔ སྱཱརགཏྟུནཱ〔གཙྪི བྷཾ
ཞུམ་པ་བྱུང་ནཿ 
གུ་རུའི་ཞལ་ནས༔ ཆོས་ཡང་དག་པ་ཞིག་བྱེད་ན༔ དགེ་བ་ཕྲ་མོ་ནས་སྒྲུབས༔ སྡིག་པ་ཕྲ་མོ་ 
ནས་སྤོངས༔ རྒྱ་མཚོ་ཆེན་པོ་ཡང་ཆུའི་ཐིགས་པ་རེ་རེ་ནས་གྲུབ་པའོ༔ རི་རབ་གླིང་བཞི་ཡང་རྡུལ་ 
ཕྲ་རབ་ནས་གྲུབ་པའོ༔ སྦྱིན་པ་ཆུང་ངུ་ཏིལ་འབྲུ་བདུན་ཙམ་རེ་སྟེར་ཡང་༔ སྙིང་རྗེ་བྱང་ཆུབ་ཀྱི་ 
སེམས་དང་ལྡན་པར་བྱས་ན༔ བསོད་ནམས་བརྒྱ་འགྱུར་འཐོབ་པ་ཡིན་ནོ སེམས་བསྐྱེད་ཀྱིས་མ་ 
ཟིན་ན༔ རྟ་དང་གླང་པོ་ཕུལ་ཡང་འཕེལ་དུ་མི་འགྱུར༔ ངོ་དགའ་དང་གསར་འགྲོག་མ་བྱེད༔ 
ལུས་སེམས་དྲང་པོར་ཞོག༔ ཆོས་ཀྱི་རབ་ལུས་སེམས་དྲང་པོར་བཞག་པ་འདི་ཡིན༔ སྤྱོད་ 
རབ་མ་བཅོས་པ་འདི་ཡིན༔ ཆོས་ཀྱི་མཐའ་དམ་ཚིག་སྙིང་རྗེ་དང་བྱང་ཆུབ་སེམས་ལ་ཐུག༔ གསང་ 
སྔགས་ཀྱི་དམ་ཚིག༔ བྱང་ཆུབ་སེམས་དཔའི་སྡོམ་པ༔ ཉན་ཐོས་ཀྱི་འདུལ་ཁྲིམས་ཐམས་ཅད་དེ་ 
ལ་འདུས་སོ་གསུངས་སོ༔ གུ་རུའི་ཞལ་ནས ཟས་ནོར་ཅི་ཡོད་དགེ་བར་ཐོངས༔ མི་ཚོ་ན་རེ 
འཆི་ཁར་ནོར་དགོས་ཟེར་ཏེ༔ འཆི་ཁའི་ནད་ཀྱིས་བཏབ་པའི་ཚེ ནད་གཡོག་ཇི་ལྟར་མང་ཡང་ 
སྡུག་བསྔལ་བགོ་རུ་མི་བཏུབ༔ གཡོག་མེད་པས་སྡུག་བསྔལ་ཆེ་རྒྱུ་མེད༔ དེ་དུས་ནད་གཡོག་ 
ཡོད་མེད་མཉམ༔ གཡོག་འཁོར་ལོངས་སྤྱོད་ཐམས་ཅད་ཆགས་པའི་རྒྱུ་ཡིན༔ ཆགས་ཞེན་ 
ལྷ་དང་ཆོས་ལ་བྱས་ཀྱང་འཆིང་༔ ཕྱུག་པོ་གསེར་སྲང་སྟོང་ལ་ཆགས་པ་དང་༔ དབུལ་པོ་ཁབ་ 
སྐུད་ལ་ཆགས་པ་ཡང༔ འཆིང་བའི་སྒོ་ནས་མཉམ་པས༔ ཐར་པའི་སྒོ་འགེགས་ཆགས་ཞེན་སྤོངས༔ 
ཤི་ནས་ཙན་དན་གྱི་མེས་བསྲེགས་པ་དང་༔ གྲོང་སྟོང་དུ་བྱ་ཁྱིས་ཟོས་པ་གཉིས་མཉམ༔ གསོན་ཚེ་
46

།ཟབ་གཏེར་ཆོས་ཀྱི་མཛོད་ཁང་
དགེ་སྡིག་ཅི་བྱས་དེ་དང་བསྡོངས་ནས་འགྲོ༔ གཏམ་ངན་གཏམ་སྙན་ཟས་ནོར་འཁོར་གཡོག་ཐམས་ 
ཅད་ཤུལ་དུ་འབོར༔ འཆི་བའི་ནངས་པར་བླ་མ་དམ་པ་གཅིག་དགོས་པས་ཚོལཿ སློབ་དཔོན་ 
མེད་པས་འཚང་རྒྱ་མི་སྲིད་པས་མཚན་ལྡན་བླ་མ་བསྟེན་ལ་ཅི་གསུངས་སྒྲུབསཿ ཞེས་གསུངས་སོ 
ནv╗Eནན་ ཡང་གུ་རུའི་ཞལ་ནས༔ ཕྱི་རབས་ཀྱི་གང་ཟག་སྐལ་བ་ཅན༔ པདྨ་ 
འབྱུང་གནས་བཀའ་བཞིན་སྒྲུབ་པ་རྣམས་ཉོན་ཅིག དང་པོ་ལམ་ལ་འཇུག་པ་ལ་སྐྱེས་བུ་བརྩོན་ 
འགྲུས་དང་ལྡན་པ་ཞིག་དགོས་ཏེ༔ སྔར་བསྐལ་པ་གྲངས་མེད་པའི་སྔོན་རོལ་ནས༔ འཁྲུལ་པའི་ 
སྣང་བ་སྤྱད་ཡུན་རིང་བས༔ ཅི་བྱེད་འཁྲུལ་སྣང་ལ་ཤོར་བ་ཡིན་ནོ༔ ད་རེས་མི་ལུས་ཐོབ་པ་ལ༔ 
འཁྲུལ་པ་རྩད་ཆོད་ཅིག༔ སེམས་ཅན་ཐམས་ཅད་ཀུན་གཞི་མ་རིག་པའི་མུན་པས་བསྒྲིབས༔ གཉིས་ 
སྣང་བྱུང་ནས་གཉིས་འཛིན་ཧྲགས༔ ཅི་བྱེད་སྡུག་བསྔལ་གྱི་ལས་ལ་སྤྱོདཿ རིགས་དྲུག་འཁྲུལ་པའི་ 
བཙོན་ར་འདི་ཐག་ཉེ མི་ལུས་ཐོབ་པ་ནི་ཤིན་ཏུ་དཀའ ཐོབ་ནས་སངས་རྒྱས་ཀྱི་མཚན་རྣ་བས་ 
ཐོས་པ་ནི་ཉུང་༔ ཐོས་ནས་དད་པ་སྐྱེ་བ་ཤིན་ཏུ་དཀོན༔ ལན་ཅིག་དད་པས་ཆོས་ལ་ཞུགས་ཀྱང་༔ 
བྱོལ་སོང་རོ་གྱང་བ་དང་འདྲ་བའི་མི༔ དམ་ཉམས་སྡོམ་ཉམས་བྱས་ཏེ་ཁ་ཐུར་ལ་ཕྱོགསཿ དེ་ 
ལྟར་སེམས་ཅན་གྱི་ལས་འདི་མཐོང་ཙམ་ན༔ བྱང་ཆུབ་སེམས་དཔའི་ཐུགས་ཆད༔ པདྨ་འབྱུང་ 
གནས་ཡི་མུག༔ མཚོ་རྒྱལ་སངས་རྒྱས་ཀྱི་བསྟན་པ་བཞུགས་པའི་ས་ཕྱོགས་སུ༔ རང་མི་ལུས་ 
གཙང་མ་ཐོབ་པ་འདི་རྣམས་ཀྱིསཿ ཚེ་རབས་ཐོག་མ་ནས་བསོད་ནམས་དཔག་ཏུ་མེད་པ་བསགས་ 
འདུག་སྟེ༔ འདི་རང་ལ་ཡང་རིགས་དྲུག་གི་ལས་སྣང་ཚང་ཡོད༔ ལ་ལ་སངས་རྒྱས་ཀྱི་ཡོན་ཏན་ 
བཤད་པའི་ཚེ ཆགས་སྡང་མེ་ལྟར་འབར་ནས་མོས་པ་བྱུང་གིས་དོགས༔ སངས་རྒྱས་ཀྱི་བསྟན་ 
པ་ལ་འཁོར་རྣམས་ཞུགས་ནས་འཁོར་ཟད་ཀྱིས་དོགས་བྱེད་པར་འདུག༔ འདི་རྣམས་ཆགས་སྡང་
ཅན་དམྱལ་བར་སྐྱེ་བའི་ས་བོན་ཡིན༔ སྐྱེ་བ་ཕྱི་མ་ལ་དཀོན་མཆོག་གསུམ་གྱི་སྒྲ་རྣ་བར་མི་གྲག་ 
པའི་གནས་སུ་སྐྱེའོ༔ ད་ལྟར་བཞུགས་དང་སླད་ནས་འབྱོན་པའི་གང་ཟག༔ པད་མ་འབྱུང་གནས་ 
བདག་གི་བཀའ་ལ་ལེགས་པར་ཉན་པ་རྣམསཿ འདི་ལྟར་གྱིས་ཤིག༔ མི་ལུས་ཐོབ་པའི་དོན་ཆེན་ 
དུ་ལྷ་ཆོས་དགོས་སོ ཆོས་མེད་པར་འཇིག་རྟེན་གྱི་ཁེངས་གྲགས་ལ་ཞེན་ཅིང་ཆགས་པ་རྣམས༔ 
བྱོལ་སོང་གི་གནས་མཐོ་སར་ཡིན་ནོ༔ དེ་ལ་ཁྱེད་ཐེ་ཚོམ་ཟ་ན༴ ལེགས་པར་སོམས་དང་༔ ལུས་
47

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
འདི་སྐྱིད་དུ་རེ༔ རྟག་ཏུ་རེ༔ རང་རྒྱལ་དུ་ཪེ ཉེ་བ་ལ་ཕན་དུ་རེ༔ གནོད་པའི་དགྲ་ལ་སྙིང་ནད་ 
ལོན་དུ་རེ་བ་འཇིག་རྟེན་པའི་མི་ལ་ཡོད༔ དེ་བཞིན་ནམ་མཁའ་ལ་འཕུར་པའི་བྱ་ལ་ཡང་ཡོད༔ 
ས་ལ་འཛུལ་བའི་བྱི་བ་ལ་ཡང་ཡོད༔ ས་རྡོ་ལ་ཆགས་པའི་གྲོག་སྦུར་ལ་སོགས་སེམས་ཅན་ཐམས་ 
ཅད་ལ་ཡོད་པས༔ སེམས་ཅན་གཞན་པས་གནོད་པའི་དགྲ་ཉུང་བའི་བྱོལ་སོང་གི་གནས་མཐོ་བ་ 
ཙམ་ཡིན་ནོ ཆོས་བྱེད་པ་ལ་ཡུལ་ལ་ཞེན་ཆགས་སྐྱུང་དགོས༔ ཕ་ཡུལ་འདི་ཆགས་སྡང་གི་སྐྱེ་ས་ 
ཡིན༔ ཟས་ནོར་བཅང་བདེ་འཁུར་བདེ་རེ༔ ལྟོ་གོས་ཀྱི་ཞེན་པ་མ་ཐོང་བར་དུ་ཆོངས༔ རྣམ་གཡེང་ 
དུ་འགྲོ་བའི་ཡོ་བྱད་མི་བཅང་༔ གནས་མི་རྒོད་ཀྱི་རྒྱུ་སྲང་མེད་ས་བཙལ༔ ཟས་སྲོག་འཚོ་ཙམ་ལ་ 
བརྟེན་ནས་གྲོགས་མེད་གཅིག་པུར་སྡོདཿ དང་པོ་སྡིག་པ་སྦྱོངས༔ བར་དུ་སེམས་རྒྱུད་ལ་ལྟོསཿ 
སེམས་ཀྱི་གནས་ལུགས་རྟག་མི་ཐུབ་པར་འཕྲོ་བ་དེ་ཀ་སྟོང་པ་ཡིན་པའི་རྟགས་ཡིན༔ འཕྲོ་བ་རྒྱུན་ 
མི་འཆད་པར་ཤར་བ་དེ་གསལ་བ་ཡིན༔ དེས་ན་འཕྲོ་བའི་རྗེས་སུ་མི་འབྲང་༔ གནས་པ་ལ་ཞེན་ 
པ་མི་བྱ ཤེས་པ་ཀློད་དེ་སོ་བཟུང་བས༔ རང་རིག་ཆོས་ཀྱི་སྐུར་འཆར་རོ༔ སྐབས་སུ་གེགས་སེལ་ 
དང་བོགས་འདོན་གྱིས ང་ཡི་ཞལ་ཆེམས་འདི་ལྟར་བྱེད་ནུས་ནཿ ཚེ་འདི་ལ་རྡོ་རྗེ་འཆང་གི་གོ་ 
འཕང་ཐོབ་པར་འགྱུར་རོ༔ མཚོ་རྒྱལ་ངའི་བཀའ་འདི་ཤཱཀྱའི་བསྟན་པ་མཐར་ཐུག་ཙམ་ན༔ སྨུག་ 
ནག་ཁྲོ་བོའི་གཟུགས་ཅན་ཞིག་འབྱུང་གི༔ དེའི་དོན་དུ་བསེ་སྒྲོམ་སྨུག་པོའི་ནང་དུ་གཏེར་དུ་སྦོསཿ 
ཞེས་གསུངས་སོ ཨོ་རྒྱན་པདྨ་འབྱུང་གནས་ཀྱི་ཞལ་ཆེམས་རིན་ཆེན་གཟེར་བུ་ཞེས་བྱ་བ་རྫོགས་ 
ཏྭ£ཊྛ ཥm
སོ⪜. ཤར་དུང་མཛོད་དཀར་པོ་ནས་རིག་འཛིན་རྒོད་ཀྱི་ལྡེམ་སྒྲོ་ 
ཅན་གྱིས་གདན་དྲངས་པའོ༔ ས་མ་ཡཱ རྒྱ་རྒྱ་རྒྱ དགེའོ༔ དགེའོ༔ དགེའོ༔ སརྦ་མངྒ་ལཾ།
48

།ཟབ་གཏེར་ཆོས་ཀྱི་མཛོད་ཁང
༄༅༅༅ ༔ ཞལ་ཆེམས་སྒྲོན་མ་རྣམ་གསུམ་བཞུགས་སོ༔
༄༔ ༔uཟ*ཧོཿནཝཝཙཏཱརྐཞལ་ཆེམས་སྒྲོན་མ་རྣམ་གསུམ༔ ཨོ་རྒྱན་མཁན་པོ་པདྨ་ 
འབྱུང་གནས་ཀྱིས༔ སྒྲོན་མ་རྣམ་གསུམ་ཐུགས་ཀྱི་བང་མཛོད་འདི ཤིན་ཏུ་གཅེས་པ་ཙིཏྟའི་ 
དཀྱིལ་ནས་ཕྱུང་༔ རྒྱ་ཤོག་ངོས་ལ་མཁའ་འགྲོའི་ཡི་གེར་བཀོད༔ གསལ་བྱེད་སྨན་གྱིས་ཁ་བསྒྱུར་ 
བརྟན་པར་བྱས༔ རྒྱས་བཏབ་དར་གྱིས་དྲིལ་ནས་སྒྲོམ་བུར་བཅུགཿ ཕྱི་རབས་ལས་ཅན་རང་བྱུང་ 
པདྨའི་སྲས༔ དུག་གསུམ་ཟིལ་གནོན་སྨེ་བའི་མཚན་རྟགས་ཅན༔ ལྔ་བརྒྱ་མཐའ་མ་བསྐལ་པ་རྩོད་ 
ལྡན་དུས༔ ཟབ་མོ་ཐུགས་ཀྱི་གཏེར་དང་འཕྲད་པར་འགྱུར༔ དེ་དུས་ལུང་བསྟན་ཞལ་ཆེམས་ཁ་ 
བྱང་དང་༔ གནད་ཐེམས་ཡི་གེ་དགོས་པའི་ལྡེ་མིག་རྣམས༔ ཆོས་ཚན་རེ་རེའི་དང་པོར་གསལ་ 
བར་བཀོདཿ༔ དེ་ཡི་ནང་ནས་ཤིན་ཏུ་ཟབ་པ་ཡི སྒྲོན་མ་རྣམ་གསུམ་པདྨའི་གསང་ཚིག་འདི 
ཤར་ཕྱོགས་དུང་མཛོད་དཀར་པོའི་ནང་དུ་སྦས༔ ཞལ་ཆེམས་གཞན་ཀུན་ཁོང་ཁྲོལ་ཤེས་པ་ཡིས༔ 
ཕྱི་ལྟར་གཟུགས་ཀྱི་ཕུང་པོ་ལྟ་བུའོ༔ མན་ངག་འདི་ནི་ཙིཏྟའི་གའུ་འདྲ༔ དེ་ཕྱིར་འདི་ལ ལས་ཟབ་
ཅིང་གསལ་བ་མེད༔ སྐལ་ལྡན་མན་ངག་འདི་དང་འཕྲད་པའི་ཚེ༔ པདྨའི་ཐུགས་རྗེ་བྱིན་རླབས་ 
ཤུགས་ལས་འབྱུང་༔ ཕྱི་ནང་གསང་བའི་རྟགས་རེ་དུས་དེར་རྫོགསཿ བརྡ་དང་རྨི་ལམ་ཚུལ་དུ་ 
ལན་གཅིག་མཇལ ཞེས་གསུངས་སོ དྷ་ྨའ དང་པོ་ཕྱི་ལུས་ཀྱི་སྒྲོན་མ་ནི ཨེ་མ་ཧོཿ 
ཕྱི་ལྟར་ལུས་ཀྱི་སྒྲོན་མ་སྐྱེ་རྒྱུད་ཡིན ནང་ལྟར་སྤྱོད་པའི་སྒྲོན་མ་མཚན་རྟགས་ཡིན༔ གསང་བ་ 
རིག་པའི་སྒྲོན་མ་ངོ་སྤྲོད་ཡིན༔ དེ་ཡང་ཟབ་ལ་གནད་འདུས་བང་མཛོད་འདྲ དང་པོ་ལུས་ཀྱི་ 
སྒྲོན་མ་འདི་ལྟ་སྟེ ཀུན་གཞི་ཡངས་པ་རྐྱེན་སྣང་སྒྱུ་མས་བསླུསཿ གཉིས་སྣང་འཁྲུལ་པའི་བག་ 
ཆགས་བརྟས་པ་ལས༔ ཉོན་མོངས་དུག་ལྔའི་རྟོག་པ་དྲག་པོ་ཡིས༔ ལས་ཀྱི་མཐའ་བརྒྱུད་ངན་ 
སོང་གནས་སུ་སྐྱེ༔ སྣང་བ་མཐའ་ཡས་ཐུགས་རྗེའི་བྱིན་རླབས་ལས༔ ལྷོ་ཡི་འཛམ་བུ་གླིང་འདིར་ 
སྤྲུལ་པ་བཀྱེས༔ རྒྱལ་སྲས་འགྲོ་བའི་དོན་ལ་བྱོན་པ་དང་༔ སེམས་ཅན་ལས་ངན་ཟད་པ་དུས་དེར་ 
འཛོམས༔ ཐུགས་རྗེ་བརྩེ་བའི་སྨོན་ལམ་རྒྱ་ཆེན་བཏབ༔ ངན་སོང་དུཿ ཁ་བྱང་ནས་མཐོ་རིས་སུ༔
49

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
འགྲོ་བ་མང་པོ་འདྲེན་པའི་དེད་དཔོན་བྱས༔ གདུལ་བྱའི་རྟེན་འབྲེལ་རྩ་བ་དེ་ལས་རྒྱས༔ ཞེས་ 
གསུངས་སོ ཉômmཏཿརྐ4༣༔ འགྲོ་དོན་ཤུགས་ཀྱིས་མཛད་པ༔ སློབ་དཔོན་པདྨ་འབྱུང་ 
གནས༔ ལྷོ་ཕྱོགས་རྒྱ་གར་གྱི་ཡུལ་དུ༔ བརྟུལ་ཞུགས་ཀྱི་སྤྱོད་པས་འགྲོ་བའི་དོན་མཛད་པའི་ཚེ 
བྲག་རི་དམར་ནག་སྲིན་པོ་ལས་ལ་ཆས་པ་ལྟ་བུ༔ དེའི་རྩ་བ་ན་དུག་མཚོ་རྦ་རླབས་དྲག་པོ་འཁྲུགས་
པ༔ མཚོ་མཐའ་ན་དུག་སྦྲུལ་དང་གཅན་གཟན་གདུག་པ་ཅན་མང་པོའི་ཚང་བཅའ་བ༔ འདྲེ་སྲིན་ 
དྲེགས་པ་ཅན་གད་མོ་སྒྲོགས་པ་ཤིན་ཏུ་འཇིགས་ཤིང་སྐྱི་གཡའ་བའི་གནས་ཤིག་ན༔ སེམས་ཅན་
སྐྱེས་པ་ཐམས་ཅད་སྲོག་ལ་ཟ་རེས་བྱེད་པ༔ ཤི་བ་ཐམས་ཅད་ངན་སོང་ཆེན་པོར་སྐྱེ་བར་འདུག་ 
གོ༔ དེའི་ཚེ་དྲག་པོ་ཉི་མ་ཚང་དུ་ཞུགས་པའི་ཟླ་བ༔ གཟའ་ཕུར་བུ་དར་བ་ལ༔ གདུག་པ་ཅན་ 
གྱི་གནས་དེར ཐུགས་རྗེས་འདུལ་བའི་སྤྲུལ་པ་སྐྱེ་བའི་ཕྱིར༔ ལྕགས་ཀྱི་རྡོ་རྗེ་རྩེ་དགུ་པ་འཕངས་ 
པ་ལས༔ གདུག་པ་ཅན་ཐམས་ཅད་བརྒྱལ་ཞིང་རེངས་པར་བྱས་སོ༔ དགོང་ཀ་གྲིབ་སོ་ནག་པོ་ལ་ 
ཁྲོ་ཆུང་སྤྲིན་གཏིབས་པ་ཙམ་གྱིས་གནས་དེ་གང་བར་བྱས་སོ༔ སྲོད་སྲིན་པོ་ལྟོ་ལ་རུབ་པ་ལ༔ རྡོ་ 
རྗེ་སྲིན་པོའི་ཏིང་འཛིན་གྱིས༔ ཛཿཉེར་གཅིག་ལྕགས་ཀྱུ་ལྟ་བུར་སྤྲོས་ནས་གདུག་པ་ཅན་ཐམས་ 
ཅད་རང་དབང་མེད་པར་བཀུག༔ ཧཱུཾ་ཉེར་གཅིག་བརྗོད་པས་ཞགས་པས་བཅིངས༔ བཾ་ཉེར་གཅིག་ 
གིས་ལྕགས་སྒྲོག་གིས་བསྡམས༔ ཧོཿཉེར་གཅིག་གིས་མྱོས་པར་བྱས་ནསཿ ནམ་གུང་དྲག་པོའི་ 
དཔའ་གཏུམ་ཆེན་པོའི་ཏིང་ངེ་འཛིན་ལ་བཞུགས་སོ༔ ཐོ་རངས་དཔལ་གྱི་ལྗགས་སྟེང་ནས༔ ཨོཾ་ 
ལཾ་ཧཱུྃ་ལཾ༔ སྟ་བྷ་ཡ་ནན༔ མོ་གྷ་ཡ་བྷ་ག་ཝཱན་ཤྲི་ཀྲི་བྱི་ཀྲི་བཛྲ་ཧཱུྃ་ཀ་ར་ཧཱུྃ་ཧཱུྃ་ཕཊཿ ཨོྃ་བཛྲ་ཀཱི་ལི་ཀཱི་ 
ལ་ཡ༔ ཛཿཧཱུྃ་བཾ་ཧོཿ༔ སརྦ་བིག་ནནཿ བཛྲ་ཀཱི་ལི་ཀཱི་ལ་ཡ་ཧཱུྃ་ཧཱུྃ་ཕཊ་ཕཊཿ༔ བཛྲ་ཧཱུྃ་ཀ་ར་ཧཱུྃ་ཨ༔ ཞེས་ 
དྲག་སྔགས་མགར་གྱི་ཞུན་མ་ཙམ༔ ཐུགས་ཀ་ནས་ཁྲོ་བོ་བཅུ་སྤྲུལ་པའི་འཁོར་དང་བཅས་པ་ཆར་ 
འབབ་པ་ཙམཿ༔ སྐུའི་གཟི་བརྗིད་དེ་ལ་འོད་ཟེར་གློག་འགྱུ་བ་ཙམ༔ གདུག་པའི་མཚོན་ཆ་ཐོགས་ 
འབབ་པ་ཙམ༔ ཁྲོ་བོའི་ང་རྒྱལ་འབྲུག་ལྡིར་བ་ཙམ༔ མ་མོ་མཁའ་འགྲོ་སྤྲིན་གཏིབས་པ་ཙམཿ༔ 
བཀྱེས་ནས་དུས་གཅིག་ལ་བསྒྲལ་ལོ༔ དེའི་ཚེ་སྡིག་སྤྱོད་ཉོན་མོངས་པ་ཅན་གྱི་སེམས་ཅན་ཐམས་ 
ཅད་མཐོ་རིས་སུ་གནས་སྤར་ནས༔ གཟུགས་ཀྱི་ཕུང་པོ་ཐམས་ཅད་མེ་ཏོག་དང་འཇའ་ལྟར་དུ་ཡལ་ 
ལོ༔ ཡིད་ཀྱི་རྟོག་པ་དགེ་བར་བསྒྱུར་ཏེ༔ ལ་ལ་ཐེག་པ་ཆེན་པོ་ལ་བཀོདཿ ལ་ལ་བཀའི་སྲུང་མར་
50

༄༅། །ཟབ་གཏེར་ཆོས་ཀྱི་མཛོད་ཁང་།
བཀོད་དེ༔ གནས་དེ་དྲག་པོ་སྒྲོལ་བའི་གནས་སུ་བྱིན་གྱིས་བརླབས་ནསཿ ཕྱིས་སེམས་ཅན་དེར་ 
སྐྱེས་པ་དང་གནས་པ་ཐམས་ཅད་བཀའི་འཁོར་དུ་སྐྱེ་བ་རེ་རེས་འཁོར་བ་སྤངས་པར་གྱུར་ཏོ༔ ལྕགས་ 
ཀྱི་རྡོ་རྗེ་རྩེ་དགུ་པ་འཕངས་པས༔ བདུད་ཀྱི་ཁྲོམ་བཤིགས་ནས༔ དུག་མཚོའི་འགྲམ་བྲག་ཕུག་ 
ཅིག་ན༔ རུས་པའི་ཕུང་པོ་ཞིག་འདུག་པ་ལ་བབས་ཏེ༔ བྲག་དེའི་ལོགས་ལ་དྲག་པོ་ཀཱི་ལ་ཡ་རང་ 
བྱོན་གཅིག་བྱོན་འདུག་གོ༔ རུས་བུ་དེ་ལ་ཐུགས་རྗེས་དགོངས་པས༔ སྔོན་ཕག་རྒོད་གཏི་མུག་གི་ 
རང་གཟུགསཿ ཞེ་སྡང་འཕྲོ་མཐུད་ནས༔ སེམས་ཅན་གདུག་པ་ཅན་དང་འཐབས་ཏེ་ཤི་བསཿ 
ལས་ཀྱི་དབང་གིས་དམྱལ་བའི་གནས་ལྕགས་ཀྱི་ཁང་སྒྲོམ་འབར་བར་སྐྱེས་ནས་འདུག་གོ༔ དེ་འདུལ་ 
བའི་དུས་ལ་བབས་པར་མཁྱེན་ནསཿ ཐུགས་རྗེ་བྱང་ཆུབ་ཀྱི་སེམས་གཡོས་ཏེ༔ ངན་སོང་སྦྱོང་བའི་ 
ཏིང་ངེ་འཛིན་ལ་བཞུགས་སོ༔ རུས་བུ་འདིའི་སེམས་ཅན་རྣམས༔ ངན་སོང་གནས་ནས་ཐོན་གྱུར་ 
ཏེ༔ ང་ཡི་ཆོས་ལ་སྤྱོད་པར་ཤོག༔ ཅེས་སྨོན་ལམ་བཏབ་པས༔ སྡུག་བསྔལ་མྱོང་བའི་མཐར་ཐར་ 
པའི་ལམ་མི་ལོ་བརྒྱ་ཐེམས་པ་དང་རྙེད་པར་འདུག་སྟེ ཟུག་རྔུ་དྲག་པོ་མེད་པ་དང༔ ལུས་སྒྲིབ་ 
སྦྱོང་བའི་གནས་སུ་འདུག་གོ༔
དེ་ནས་བོད་ཁ་བ་ཅན་གྱི་ཡུལ་དུ༔ སྤྲུལ་པའི་རྒྱལ་པོ་ཁྲི་སྲོང་ལྡེ་བཙན་བྱོན་ནས༔ རྒྱ་གར་པདྨ་ 
འབྱུང་གནས་དང༔ ཟ་ཧོར་གྱི་མཁན་པོ་བྷོ་དྷི་སཏྭ་སྤྱན་དྲངས་ནས༔ བོད་ཡུལ་དཀཪ་པོར་བསྒྱུར༔ 
ཆོས་ཀྱི་འཁོར་ལོ་རྒྱ་ཆེན་པོ་བསྐོར་བའི་དུས་སུ༔ རྟེན་ཅིང་འབྲེལ་པས་གདན་འཛོམས་ཏེ གཏི་ 
མུག་གི་ལས་སྤྱད་པའི་སེམས་ཅན་དེ་ཐུགས་རྗེ་བརྩེ་བས་དྲངས་ཏེ གདུལ་བྱ་དུས་ལ་བབ་པས༔ 
ཐུགས་རྗེ་ཆེན་པོའི་མཛད་པ་མཐར་ཕྱིན་ནས༔ དཔལ་བསམ་ཡས་ཀྱི་འོག་སའི་སྲིན་བུ་མན་ཆད་
ནས༔ དམའ་མནར་མེད་པའི་གནས་ཡན་ཆད་དུས་དེར་མཐོ་རིས་སུ་སྐྱེ་བའི་ས་བོན་ཐེབས་སོ 
དེའི་དུས་སུ་ཕག་རྒོད་ཀྱི་ལུས་བླངས་པ་དེ༔ གནས་འཕོས་ནས༔ གཏི་མུག་གི་ལྷག་མས་སྐྱེ་བ་ 
དགུ དུད་འགྲོ་གཙང་རིགས་ཀྱི་ལུས་ལེན་ཏེ རི་དྭགས་རྒྱ་དང་༔ རྔ་མོང་དང་༔ རྣ་བ་དང་༔ 
ངང་པ་དང་༔ ངུར་པ་དང་༔ བྱ་གག་དང་༔ རྨ་བྱ་དང་༔ ནེ་ཙོ་དང་༔ རི་བྱའི་སྐྱེ་བ་བརྒྱུད་ནས༔ 
རྒྱ་གར་རྡོ་རྗེ་གདན་དུ་ཁྱིམ་བདག་དགའ་བྱེད་ཀྱི་བུ་རུ་སྐྱེས་སོ དེས་ཐོག་དྲངས་ཏེ་སྐྱེ་བོ་ཕལ་ 
པའི་ལུས་བདུན་ལེན་པར་འགྱུར་རོ དེའི་ཕྱི་མ་ཡུལ་དབུས་འགྱུར་ཚལ་གྱི་དེད་དཔོན་ཀ་ཁ་བྱིན་
51

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
བྱ་བར་སྐྱེས་ནས༔ འགྲོ་བ་མང་པོ་ལ་ཕན་པའི་ལས་སྟོབས་ཆེ་བ་བྱས་ཏེ དགེ་བའི་འཕྲོ་སྐྱེ་བ་ཕྱི་
མ་ལ་མཐུད་ནས༔བལ་པོའི་ཡུལ་དུ་འཕགས་པའི་མཆོད་རྟེན་ལ་བཀུར་བའི་མཆོད་པ་དང་༔ 
ཉམས་པ་གསོ་བའི་དགེ་བསྙེན་ཆེན་པོར་སྐྱེ་བ་ལེན་ནོ༔ དེའི་ཕྱི་མ་ལྷོ་ཁ་མོན་གྱི་ཡུལ༔ རི་ཁྱུང་ 
མཁའ་ལ་ལྡིང་པ་འདྲ་བ༔ ལུང་པ་ཉའི་ཁོག་པ་ལྟ་བུར་ཡོད་པའི་གནས་སུ༔ དགེ་སློང་སྟོབས་ཆེན་ 
གྲུབ་པ་བྱ་བར་སྐྱེ་བ་བླངས་ནསཿ ཨོ་རྒྱན་པདྨ་འབྱུང་གནས་ཀྱི་མཛད་པ་དང་༔ ཕྲིན་ལས་ཀྱི་ 
རྗེས་མཐོང་བ་དང༔ ཐོས་པ་ཐམས་ཅད་ལ་དད་པ་དང་མོས་པའི་གདུང་བ་ཆེན་པོ་སྐྱེས་ཏེ བུམ་ 
ཐང་སྤ་གྲོ༔ ཡང་ལེ་ཤོད་ཀྱི་བྲག་ཕུག་རྣམས་སུ་བགྲོད་ནས༔ སྨོན་ལམ་རྒྱ་ཆེན་པོ་འདེབས་པར་ 
འགྱུར་རོ༔ སྐྱེ་བ་དེའི་ཕྱི་མ་གཙང་གི་སྟོད་ཕྱོགས་སུ༔ ལུང་པ་མདའ་བྱང་དུ་སྟོན་པ་ཕུ་ལྷོ་ནུབ་ཏུ་ 
སྟོན་པ༔ ནུབ་རི་དར་གྱི་ཡོལ་བ་བྲེས་པ་ལྟ་བུ བྱང་ཕྱོགས་ནས་ཆུ་བོ་ཆེན་པོ་རྒྱུག་པ༔ ཤར་རིའི་ 
རྔམས་མཐོ་ཡོལ་ལེ་བ༔ བྱང་དུ་རི་སྣ་ཟུག་པ་གཅིག་ཏུ༔ གསང་སྔགས་ཆེན་པོའི་ཆོས་ལ་སྤྱོད་པཿ 
སྦས་པའི་ཚུལ་ཅན་བཟང་པོ་ཞིག་ཏུ་སྐྱེས་ནས༔ ཉན་པ་དང་༔ བཤད་པ་དང་༔ སྒོམ་པ་དང་༔ 
སྒྲུབ་པའི་མཛད་པ་མཐར་ཕྱིན་པར་འགྱུར་རོ སྐྱེ་བ་དེའི་ཕྱི་མ་བྱང་ཕྱོགས་ཐོ་ཡོར་ནག་པོའི་ཡུལ༔ 
རྒྱལ་པོ་གདན་ལ་བཞུགས་པ་ལྟ་བུ༔ མཐའི་རི་མཛེས་པ་བློན་པོ་འབངས་དང་བཅས་པས་བསྐོར་ 
བ་འདྲ་བའི་མདུན་དུཿ༔ སྐྱེས་བུ་སྦས་པའི་ཚུལ་དུ་གནས་པ༔ མཚན་རྟགས་བཅུ་དྲུག་དང་ལྡན་པ་ 
གཅིག་འབྱུང༔ དེ་སྔོན་གྱི་སྨོན་ལམ་དགེ་བའི་འཕྲོ་མཐུད་ནས༔ པདྨ་འབྱུང་གནས་ཀྱི་གཏེར་ 
དང་འཕྲད་པར་འགྱུར་རོ༔ ཞེས་གསུངས་སོ༤24%$58 ནང་ལྟར་སྤྱོད་པའི་སྒྲོན་ 
མ་ནི༔ ལྔ་བརྒྱ་ཐ་མ་ཤར་བའི་ཚེ༔ ཐུགས་རྗེའི་གདུལ་བྱ་མཐའ་རྒྱས་ཕྱིར གཡས་རུ་རུ་ལག་ 
ལུང་པ་ཡི༔ ནུབ་བྱང་རི་བོའི་རྩེ་ནོན་པ༔ ཨོ་རྒྱན་པདྨ་ང་ཡི་སྲས༔ སྐྱེ་བྱད་བཟང་ཞིང་ཁྲོ་གཏུམ་ 
ཆེ ཁྲོ་བོའི་ཆ་བྱད་ངར་དང་ལྡན༔ སྔོན་གྱི་ཐུགས་རྗེས་འདུལ་བའི་ཚེ༔ ཁྲོ་བོས་བརྟུལ་བའི་ལས་ 
མཐའ་ཡིན མགོ་བོ་ཆེ་ལ་སྤྱི་གཙུག་མཐོ༔ ལྟ་དགོངས་མཐོ་ཞིང་གཏིང་དཔག་དཀའ༔ སྤྱི་གཙུག་ 
ཚངས་པའི་བུ་ག་ནས༔ སྨེ་བ་ཡེ་ཤེས་སྒོ་འབྱེད་ཚུལ༔ རྩ་མདུད་ལྟེ་བའི་ཐ་མ་ལ༔ དུག་གསུམ་ 
ཟིལ་གནོན་སྨེ་བ་ཅན༔ བླ་འོག་སྨེ་བ་འཁྱིལ་པ་ཡོད༔ ཐེག་དམན་ལྟ་བ་ཟིལ་གྱིས་གནོན༔ རྣ་བའི་ 
རྩ་འདབ་སྨེ་བས་བརྒྱནཿ ཤེས་རབ་སྙིང་རྗེ་རབ་ཏུ་ཆེ༔ སྒྲ་སྙན་ཚངས་པའི་གསུང་ལྟར་སྒྲོགཿ
52

༄༅། །ཟབ་གཏེར་ཆོས་ཀྱི་མཛོད་ཁང་།
རིགས་བཞིའི་མཁའ་འགྲོ་དབྱེར་མེད་འདུ༔ མཉམ་བཞག་ལྷ་ང་སོར་མོས་སླེབ༔ ཉོན་མོངས་དག་ 
ནས་ས་བཅུ་ནོན༔ སྨེ་བ་ཕྲ་བཀོད་རྟགས་ཀྱིས་བརྒྱན༔ གསང་སྔགས་ལམ་དུ་འབྲེལ་བ་ཡིན༔ ཚེམས་ 
དཀར་མཚན་དཔེ་སྐུ་ལ་རྫོགས༔ མངོན་ཤེས་དྲུག་ལྡན་གཏིང་དཔག་དཀའ༔ ཅོལ་ཆུང་སྤྱོད་པ་ 
བག་ཡངས་སྐྱོང་༔ ཤེས་རབ་མཐར་ཕྱིན་ཆོས་ཕྱུག་སྨྲ༔ རྣལ་འབྱོར་ཆ་བྱད་གཙུག་ཕུད་ཅན༔ 
འཇིག་རྟེན་ཡུལ་ལ་ཆགས་པ་ཆུང་༔ འཁོར་ལ་དགའ་ཞིང་ཞེན་པ་ཆུང་༔ ནོར་ལ་བརྩེ་ཞིང་འཛིན་ 
པ་ཆུང་༔ ངེས་མེད་སྤྱོད་པ་ལྷུག་པར་གནས༔ དམར་ནག་མཐིང་སྨུག་ཁྲོས་པའི་མདོགཿ༔ གླང་ངམ་ 
འབྲུག་གི་ལོ་པ་གཅིག༔ ཕག་མོ་ཡུམ་གྱི་ཐུགས་ལས་སྤྲུལ༔ རིགས་གསུམ་མགོན་པོས་བྱིན་བརླབས་ 
ནས༔ ཉི་ཤུ་རྩ་ལྔ་ལོན་པའི་ཚེ༔ ཡ་མཚན་རྟགས་དང་དངོས་གྲུབ་ཐོབ༔ བྱང་དུ་གསང་སྒོ་དབྱེ་ 
བར་འགྱུར༔ ཕྲིན་ལས་སྟོབས་ཆེན་བྱེད་པར་ནུས༔ དེ་དུས་ནག་པོའི་ཁ་རླངས་ཀྱིས༔ ཆོས་མཛད་ 
བདུད་ཀྱིས་བར་དུ་གཅོད༔ སེམས་ཅན་སྐྱིད་པ་ཟད་དུ་ཉེ སངས་རྒྱས་བསྟན་པའི་མཐའ་མ་ལ 
ང་ཡི་སྤྲུལ་པ་ཐུགས་ཀྱི་སྲས༔ དུས་དེར་འགྲོ་དོན་བྱེད་པར་འགྱུར༔ ཕྱི་རྟགས་དྲུག་དང་ནང་ 
རྟགས་གསུམ༔ བྱུང་ཚེ་བདུད་ཀྱི་བར་ཆད་འབྱུང༔
དེ་དུས་གནད་ཀྱི་ཐེམས་ཡིག་དགོས༔ དང་པོ་གཏེར་དང་འཕྲད་པའི་དུས༔ སྙན་གྲགས་སྒྲ་ 
ཡིས་རྒྱལ་ཁམས་གང་༔ རྩོལ་མེད་འཁོར་ཚོགས་སྤྲིན་ལྟར་འདུ༔ ཟབ་མོའི་ཆོས་ལ་ཁ་ཟག་ཁྱེ 
སླུ་བྱེད་བདུད་ཀྱི་རྟགས་གསུམ་འབྱུང་༔ དེ་དུས་བདུད་དུ་མ་ཤེས་ན༔ སྙིང་རྗེའི་འགྲོ་དོན་འདྲེ་ 
རུ་གནོནཿ འཁོར་དང་འདུ་འཛི་དགྲ་རུ་ལྡང༔ ཆོས་དང་གདུལ་བྱའི་བར་ཆད་བྱེདཿ དེ་ནས་ཡ་ 
གས་རྒྱལ་ཁམས་གང་༔ འཁོར་རྣམས་དམ་ལོག་ཚུར་ལ་རྒོལ༔ མན་ངག་བསླུས་ནས་སློབ་དཔོན་ 
སྨོད༔ ཤེས་རྒྱུད་འཁྲུག་པའི་བདུད་གསུམ་འབྱུང་༔ དེ་དུས་བདུད་དུ་མ་ཤེས་ནཿ དགེ་བའི་རྒྱུན་ 
ཆད་ཉོན་མོངས་སྤེལ༔ ཐུགས་རྗེའི་གདུལ་བྱ་བདུད་ཀྱིས་འཇོམསཿ ཁ་ཟག་སློབ་མ་ངན་སོང་ 
འཁྱམས༔ གོང་ལྟར་བདུད་ཀྱི་རྟགས་བྱུང་ཚེ༔ ཕྱི་རོལ་སྣང་བས་བདག་བསླུས་ནས༔ དང་པོ་ 
དགའ་སྤྲོའི་སྣང་བ་སྐྱེས༔ ཟབ་དགུ་ཁ་བྱང་མཁན་ལ་ཤོར༔ བར་དུ་འདུ་འཛི་གཡེང་བ་ལ༔ བྲོད་ 
པ་སྐྱེས་ནས་རློམས་སེམས་སྐྱེསཿ ཐ་མ་ཡ་ག་མ་བཟོད་པར སེམས་བསྐྱེད་དོར་ནས་ཉོན་མོངས་ 
སྐྱེ དེ་འདྲའི་བདུད་ཀྱི་བར་ཆད་འབྱུང་༔ དེ་དུས་དམ་བཅའ་འདི་ལྟར་མཛོདཿ རྒྱལ་བློན་དེད་
53

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
དཔོན་ཡ་རབས་དང་༔ མཛེས་མ་བུད་མེད་སྒེག་མོའི་ཚོགས༔ ཐམས་ཅད་མ་ལུས་ཀུན་ཚོགས་ 
ནས ཟས་ནོར་ལོངས་སྤྱོད་ཆར་ཕབ་ཀྱང་༔ རྨི་ལམ་སྒྱུ་མའི་སྣང་བ་འདྲ༔ ཅི་ལའང་མ་ཆགས་ 
ཞེན་མེད་མཛོདཿ སྒྲིབ་སྦྱོང་ཆོས་ཀྱི་འབྲེལ་པ་བྱིནཿ སྒྱུ་མར་ཤེས་པས་སྙིང་རྗེས་སྐྱོངས༔ རྒྱལ་པོ་ 
དང་ནི་ལོང་སྤྲང་རྣམས༔ ཁྱད་པར་མེད་པར་མཉམ་པར་བྱ༔ རྒྱལ་པོའི་ཁབ་དང་སྲང་མདོ་ 
གཉིས༔ ཁྱད་པར་མེད་པར་ཆགས་མེད་བྱ༔ བཟའ་དང་བཏུང་བ་གོས་དང་རྒྱན༔ ཞེན་པ་ 
མེད་པར་རོལ་བར་བྱ༔ སྣང་བ་ཐམས་ཅད་མི་རྟག་པསཿ ཆགས་པ་མེད་པའི་འདུ་ཤེས་བསྒོམ 
སེམས་ཅན་ཐམས་ཅད་འཁྲུལ་པས་སྡུག༔ ཆགས་པ་མེད་པའི་འགྲོ་དོན་མཛོད༔ སྙན་དང་མི་སྙན་ 
སྒྲ་རྣམས་ཀུན༔ ནམ་མཁའི་འབྲུག་ལྟར་གྲག་སྟོང་ཡིན༔ ཁ་བཤད་མཁན་ལ་དམ་ཚིག་དཀོན༔ ཚེ་ 
འདི་བློ་ཡིས་མི་བཏང་བའི༔ ཞེན་ཆགས་ཅན་ལ་ཉོན་མོངས་རྒྱས དེ་ཕྱིར་པདྨའི་སྙིང་ཐིག་ཆོས༔ 
འདུ་འཛི་ཅན་ལ་སྤེལ་མི་བྱ༔ འཁོར་མང་བདུད་ཀྱི་སོ་པ་ཡིན༔ དབེན་པའི་གནས་སུ་གཅིག་ 
པུར་འདུག འཇིག་རྟེན་ཞེན་པ་སྤངས་པ་དང་༔ དད་ལྡན་བླ་མའི་བཀའ་ཉན་པ༔ ལས་ཅན་ཡིན་ 
པས་ཟབ་མོ་སྟོནཿ༔
སྙིགས་མ་ལྔའི་དུས་ཤར་བས༔ ཆོས་མཛད་ཡ་གས་སྨོད་པར་འགྱུར དེ་དུས་བཟོད་པའི་གོ་ཆ་ 
གྱོན བསྟོད་དང་སྨད་པ་མཉམ་པར་གཟུང་༔ སྐྱེས་བུ་ཁྱོད་ཀྱི་རྣམ་ཐར་ནི སྦས་ཚུལ་དམན་ 
པའི་སྤྱོད་པ་སྐྱོངས༔ ལྟ་བ་གཏིང་ཟབ་ཤེས་པ་ལྷོད༔ གཏི་མུག་ཤུགས་ཆེ་གཡེང་བ་མང་༔ དུད་ 
འགྲོ་ལྟ་བུའི་རྣམ་སྤྱོད་བྱེད༔ རང་ལུགས་སྤྱོད་པ་སྐྱོང་བ་ནཿ སྔོན་གྱི་བག་ཆགས་ལྷག་རོའི་རྐྱེན༔ 
ཀླུ་ནད་འཐིབས་པས་ཚེ་སྨད་འཛིནཿ ཡ་ག་སྒྲོ་སྐུར་ཝ་ལྟར་བརྒྱལ༔ གདུལ་བྱ་མ་དག་ཐུགས་རྗེ་ 
ཆུང་༔ འགའ་ཞིག་དག་པས་ཡོན་ཏན་མཐོང་༔ བདེ་བ་ཅན་དུ་ངེས་པར་བགྲོད༔ འགའ་ཞིག་ 
དམ་ལས་འགལ་བར་བྱེད༔ དམ་ལོག་ངན་སོང་ཆེན་པོར་སྐྱེས༔ འགའ་ཞིག་དམ་མེད་ཡ་ག་སྒྲོགཿ 
ང་ཡི་ཆོས་ལ་སྨོད་བྱེད་པསཿ བསྐལ་པ་གྲངས་མེད་མཐའ་མེད་པར༔ བྱང་ཆུབ་མི་ཐོབ་འཁོར་ 
བར་འཁྱམས༔ དེ་ནས་ལས་ཅན་སྐྱེས་བུ་དེཿ སྒྱུ་མའི་ལུས་བོར་རྒྱ་བོད་མཚམས བལ་པོའི་ཡུལ་ 
དུ་འགྲོ་དོན་བྱེད༔ དེ་ནས་སྒྱུ་ལུས་མ་དོར་བར༔ ཨོ་རྒྱན་མཁའ་འགྲོའི་གླིང་དུ་བྱོནཿ༔ ཕྱག་རྒྱ་ཆེན་ 
པོའི་དངོས་གྲུབ་ཐོབ༔ »གཏན%ł6"ཉོ༔ ཞལ་གདམས་ཐུགས་རྗེའི་ཞགས་པའོ༔
54

༄༅། །ཟབ་གཏེར་ཆོས་ཀྱི་མཛོད་ཁང་།
ཕྱི་རབས་རྒྱལ་པོའི་གདུང་གསོབ་ནི༔ རི་བོ་བཀྲ་བཟང་མདུན་དུ་འབྱུང༔ དེའི་དོན་དུ་པདྨའི་ 
ཞལ་ཆེམས་ཐུགས་རྗེའི་གསང་མཛོད་བརྡོལ་བ་འདི་བཞག་པའོ༔ ཨེ་མ་ཧོ༔ སྲིད་པ་ཕྱི་ནང་ 
སྣོད་བཅུད་རྣམ་པ་གཉིསཿ དུས་མཉམ་ཉིད་ལས་འཇིག་རྟེན་ལས་ཀྱིས་ཆགས༔ དེ་ཕྱིར་ཡེ་ཤེས་ 
དང་ནི་མ་རིག་པ༔ ཁྱབ་བྱེད་དུས་མཉམ་ཉིད་ལས་བྱུང་བ་ཡི༔ སངས་རྒྱས་སྤྲུལ་པ་བདུད་ཀྱི་ 
སྤྲུལ་པ་གཉིས༔ འཇིག་རྟེན་འདུལ་ཕྱིར་དུས་མཉམ་ཉིད་ལ་བྱུངཿ དེ་ཕྱིར་ལས་ཅན་སྐྱེས་བུའི་ 
མཛད་སྤྱོད་ལ༔ སྐྱོན་དང་ཡོན་ཏན་བར་ཆད་དངོས་གྲུབ་བཞི༔ འདྲེས་མར་འབྱུང་བས་མ་འདྲེས་ 
སོ་སོར་བྱ ༣རྐཏཱཿདང་པོ་རྒྱལ་བའི་གདུང་འཚོབ་སྐྱེས་བུ་ཡི༔ ཕྱི་ནང་གསང་བ་
གསུམ་གྱི་མན་ངག་གིས༔ གདུལ་བྱ་ཐམས་ཅད་དག་པའི་ཞིང་དུ་ཁོདཿ༔ ཕྱིའི་གཟུགས་ལ་སྐྱོན་ 
གཉིས་ཡོན་ཏན་གསུམ༔ བར་ཆད་བཞི་བཟློག་དངོས་གྲུབ་བརྒྱད་ཐོབ་འགྱུར༔ སྐྱོན་ནི་གཏི་མུག་ 
རང་གཟུགས་རྩ་དབྱིབས་དགུ༔ བད་ཀན་མཁྲིས་པ་ཤས་ཆེ་མགོ་ནད་འབྱུང༔ ཡོན་ཏན་སྐྱེ་ 
གཟུགས་བཟང་ཞིང་དབང་པོ་ཚང་༔ རྩ་དང་རླུང་ལ་སྐྱོན་མེད་རྣམ་རྟོག་ཉུང་༔ མཚན་རྟགས་བཅུ་ 
དྲུག་ལྡན་པས་ཡོན་ཏན་རྫོགས༔ དེ་ལྟར་སྐྱོན་དང་ཡོན་ཏན་ཆ་ཚང་བསཿ བར་ཆད་ལུས་པོ་ཉལ་ 
དང་གཉིད་ལ་དགའ༔ དེ་ཡི་དབང་གྱུར་གཏི་མུག་བྱིང་ཤས་ཆེ ཟས་དང་སྤྱོད་ལམ་འབྱུང་ 
བཞིའི་ནད་ལ་ཕོགཿ༔ དེ་ཡི་སྐྱོན་གྱིས་ལུས་ལྕི་མགོ་བོ་ནཿ དེ་ལྟར་རྒྱུ་རྐྱེན་ཚོགས་པའི་བར་ཆད་ 
རྣམས ཟློག་པའི་ཐབས་ནི་འདི་ལྟར་དམ་བཅའོ༔ ༴533༡༢,Pཏཤགཏ༔ ཉིན་ཞག་
ཕྲུགས་གཅིག་ཉི་ཤུ་ཆ་རུ་དབྱེ༔ ནམ་ལངས་དུས་ནས་ཉི་མ་དྲོས་ཆེན་བར༔ ཆ་བཞིར་བགོས་ལ་ 
འདུག་སྟངས་བཞི་ལ་གཅུན༔ དང་པོ་མཉམ་བཞག་ཆོས་བདུན་ཚང་བར་བྱ༔ གཉིས་པ་ཙོག་པུར་ 
ལུས་བསྲངས་ཐུན་གཅིག་བསྒོམ༔ གསུམ་པ་བསྐོར་བ་བྱ་ཞིང་བཟླས་པ་བྱ༔ བཞི་པ་ཙོག་པུར་ 
འདུག་ཅིང་འཁྲུལ་འཁོར་བྱ༔ ཉལ་དང་བསྙེས་དང་འཕགས་རྒྱུག་བཞི་རྣམས་སྤང་༔ ཉི་མ་ཕྱེད་ 
ཡོལ་དུས་ནས་མྱུར་བའི་བར༔ སྐར་མ་རྫོགས་ནས་ནམ་ཕྱེད་དུས་ཀྱི་བར༔ ནམ་སྨད་དུས་ནས་ 
ནམ་མཁའ་ལངས་པའི་བར༔ གོང་ལྟར་ཐུན་བཞིར་ཕྱི་མ་ཉམས་ལེན་བྱ༔ དེ་ལྟར་བརྩོན་པས་ 
གཏི་མུག་བག་ཆགས་བྱང་༔ ཟས་ནི་བདུད་རྩིའི་སྨན་གྱི་བཅུད་ལེན་དང་༔ སྨན་ཆུ་བསྐོལ་བ་ 
དགོས་པའི་དུས་སུ་འཐུང༔ བདུད་རྩི་རིལ་བུ་དུས་གསུམ་ཟ་བའམ༔ ཁམས་ཀྱི་ཟས་ནི་ཤ་ཁྲག་
55

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཆང་སྒོག་སྤོངས༔ དཀར་གསུམ་མི་ཉམས་གསུམ་གྱིས་ལྟོ་ཚད་གཅིག༔ སྔ་དྲོ་འབྱུང་བཞིའི་ 
གཟུགས་ཕུང་གསོ་བ་དང་༔ དགོང་མོ་ཡི་དམ་ལྷ་ཡི་ཚོགས་མཆོད་ཕྱིར༔ དུས་གཉིས་ཚད་དང་ལྡན་ 
པའི་ཟས་ལ་རོལ༔ དུས་མིན་ཟས་ནི་དུག་ལྟར་སྤང་བར་བྱ༔ མེ་དང་ཉི་མར་ཡུན་རིང་མི་འདུག་ 
ཅིང་༔ ཕྱོགས་མེད་གཏམ་དང་དྲག་ཤུལ་ལས་མི་བྱ
དེ་ལྟར་ཟས་དང་སྤྱོད་ལམ་དམ་བཅས་པས༔ བད་མཁྲིས་ནད་ཀྱང་རིག་པ་གསལ་ལ་དྭངས༔ དངོས་ 
གྲུབ་དམ་པ་འདི་བརྒྱད་ཐོབ་པར་འགྱུར༔ ཤ་ཁྲག་མདངས་གསལ་ལུས་ཀྱི་སྒྲིབ་པ་དག ལེ་ལོ་ 
སྤངས་ནས་བྱང་ཆུབ་ལམ་ལ་ཚུད༔ ལུས་ཀྱི་མཚན་རྟགས་ཐམས་ཅད་གསལ་བར་དོདཿ༔ ཚེ་དང་ 
བསོད་ནམས་འཕེལ་ཞིང་རྒྱས་པར་འགྱུར༔ སྙིང་གར་ཡེ་ཤེས་ལྔ་ལྡན་ཡི་གེ་འབྱུང་༔ སངས་རྒྱས་ 
དགོངས་པ་སྟོང་གསལ་ལྷུན་གྱིས་གྲུབ༔ ཁྱད་པར་ཡར་ངོའི་ཚེས་བཅུ་ནམ་ཤར་ཏེ༔ འགྲོ་འདུག་
ཉལ་དང་མཛད་སྤྱོད་ཅི་བྱེད་ཀྱང་༔ སྐལ་ལྡན་རབ་ཀྱིས་མཐིང་སྨུག་ལྟ་བུར་མཐོང་༔ འབྲིང་གིས་
འཇའ་ཚོན་ལྟ་བུའི་འོད་ཟེར་མཐོང་༔ ཐ་མས་ཤ་མདོག་འགྱུར་ཞིང་མདངས་གསལ་མཐོང་༔ བརྟུལ་ 
ཤུགས་དྲག་པོའི་རྩལ་རྣམས་མི་འདོན་པར སྣང་ཚུལ་སྦས་པའི་ཚུལ་དུ་གནས་པར་འགྱུར པདྨའི་ 
གདུང་འཛིན་སྤྲུལ་པའི་སྐྱེས་བུ་དེ༔ དད་ལྡན་སྐྱེ་བོ་ཀུན་གྱིས་མཐོང་བ་རྣམས༔ འཁོར་བ་མཐའ་ 
ཅན་འགྱུར་པའི་ཡོན་ཏན་ཡོད༔ དེ་ཕྱིར་ཆོས་ཀྱིས་འབྲེལ་བའི་སྐྱེ་བོ་རྣམས༔ མྱུར་དུ་འཁོར་བའི་ 
མཐའ་ལས་གྲོལ་བར་འགྱུར༔ དམ་ཚིག་ཅན་གྱི་གསང་བའི་ཆོས་དང་འབྲེལ སྐྱེ་བ་རེ་རེས་ཡང་ 
དག་སྙིང་པོ་རྟོགསཿ དད་པ་ཅན་གྱི་བུད་མེད་ཀུན་གྱིས་ཀྱང་༔ འདི་དང་འཕྲད་ནས་གསང་བའི་ 
དམ་འདྲེས་ན༔ བདེ་བ་ཅན་གྱི་ཞིང་དུ་ངེས་པར་འགྲོ༔ ལས་ངན་སྤྱོད་པའི་རིགས་ནི་ཡ་ག་སྒྲོགསཿ 
ནག་པོ་བདུད་ཀྱི་རིགས་ནི་བར་ཆད་བརྩམཿ སྐལ་མེད་རྣམས་ཀྱིས་ཡོན་ཏན་མཐོང་མི་འགྱུར 
ཞལ་ཆབ་གསང་ཆབ་ཆོས་ཀྱི་འབྲེལ་བ་རྣམས ཐར་པའི་ལམ་ལ་བགྲོད་པས་མོས་གུས་བསྐྱེདཿ༔ 
སྐཉཇནཟཨཽཨཿཉཿཏོ༔ སྐུའི་ཡོན་ཏན་གྱི་ཚདཿ༔ རྒྱལ་བའི་གདུང་འཛིན་སྐྱེས་བུའི་སྤྱོད་ 
པ་ནི༔ མ་བཅོས་ལྷུག་པར་གནས་པའི་རྣམ་ཐར་ཟུང་༔ ཐེག་པ་ཆེན་པོ་སྤྱོད་པའི་རྣལ་འབྱོར་པཿ 
ངུར་སྨྲིག་མཛེས་པའི་གོས་བགོ་ཁྲིམས་གཉིས་བསྲུང་༔ དར་གྱི་མཉེན་ཞུ་གོན་ལ་བྱང་སེམས་བསྐྱེད༔ 
སྡོམ་ལ་གནས་པས་ཕྱི་ཡི་རྟགས་བརྒྱད་བཟུང་༔ བྱང་ཆུབ་སེམས་དཔའི་དགེ་འདུན་ཆེན་པོ་ལཿ
56

༄༅། །ཟབ་གཏེར་ཆོས་ཀྱི་མཛོད་ཁང་།
ཉིན་ཞག་ཕྲུགས་གཅིག་དགེ་སྦྱོར་འདི་ལྟར་འཚལ༔ ཉིན་ཞག་ཕྲུགས་གཅིག་ཐུན་བཞི་ཆ་རུ་དབྱེ 
ཐོ་རངས་སྐྱབས་འགྲོ་སེམས་བསྐྱེད་སྡོམ་པ་གཟུང་༔ དཀོན་མཆོག་གསུམ་ལ་གུས་པས་གསོལ་བ་
གདབ༔མགོན་པོ་ཚེ་དཔག་མེད་ཀྱི་གཟུངས་སྒྲུབ་བྱ༔ ནམ་ལངས་དུས་སུ་སྒྲིབ་སྦྱོང་གཟུངས་སྒྲུབ་ 
བྱ༔ ཉི་ཤར་མཆོད་སྦྱིན་གཏོར་མ་རྒྱས་པར་བཏང་༔ ཉི་མ་མྱུར་དུས་རྒྱལ་ཆེན་སྡེ་བཞི་མཆོདཿ 
ས་སྲོད་དུས་སུ་ཡུམ་གྱི་བདུད་ཟློག་བྱ༔ དཀོན་མཆོག་གསུམ་ལ་གུས་པས་གསོལ་བ་གད་བ༔ དམིགས་ 
མེད་ངང་ལ་ཆོས་ཉིད་དྲན་པས་ཉལ༔ ཉལ་དང་བཞེངས་དུས་ཡན་ལག་བདུན་པས་མཆོད༔ སྔ་ 
དྲོ་ཉིན་གུང་གཙང་མའི་ཟས་ལ་སྤྱོད༔ རང་ཉིད་ཚིམ་ནས་ལྷག་མ་སྦྱིན་པར་བསྔོ དགེ་བའི་བྱ་བ་ 
ཅི་བྱེད་ཐམས་ཅད་ཀྱི༔ སྔོན་དུ་སེམས་བསྐྱེད་མཐའ་རུ་བསྔོ་བ་བྱ༔ གཙང་སྤྱོད་ལྡན་པས་བྱ་སྤྱོད་ 
ཐམས་ཅད་མཛོད༔ ཧཿt»བཱ༐ཏརྒྱུད╗3ཏྰg 
ནང་ལྟར་ཉམས་སུ་བླང་བའི་ཐབས༔ ནང་ 
ལྟར་སྤྱོད་པ་དག་ལ་སྐྱོན་ལྔ་འབྱུང་༔ དེ་ཡི་སྐྱོན་དག་ཡོན་ཏན་དྲུག་དང་ལྡནཿ༔ བར་ཆད་ 
གསུམ་བཟློག་དངོས་གྲུབ་གསུམ་ཐོབ་འགྱུར༔ ཉཿ46Amh ༔ འདི་ནི་དོན་གྱི་རྣམ་ཐར 
5དབྱུནཟ2ཋཏ°ཞ༧རྞ སྒ?A,དྷ+༔ དད་ལྡན་ཀུན་གྱིས་ཉམས་སུ་ལོངས སྐལ་མེད་རྣམས་ 
ཀྱིས་གྲུབ་པ་མིནཿ དང་པོ་སྐྱོན་ནི་ཉོན་མོངས་དུག་ལྔ་སྟེ ཉོན་མོངས་བཀྲག་ཆེ་ཡུན་ནི་ཐུང་བར་ 
གནས༔ ཡོན་ཏན་ཡེ་ཤེས་ལྔ་ཡི་རྟགས་དང་ལྡན༔ རྟོག་པ་དྲག་པོ་ལམ་གྱིས་ཤར་བའིརྗེས༔ འཁྲུལ་ 
མེད་རང་བྱུང་ཡེ་ཤེས་ལྷག་གིས་འཆར༔ དེ་ཡི་ངོས་འཛིན་རིག་པའི་སྒྲོན་མེ་དགོས༔ ལས་ཅན་དེ་ 
ལ་ཕྱི་རྟགས་རྣམ་གསུམ་ཡོདཿ དེ་ལ་བརྟེན་ནས་སྐུ་གསུམ་འབྲས་བུ་ཐོབ༔ ལམ་དུ་མ་ཚུད་བར་ 
ཆད་རྐྱེན་གསུམ་འབྱུང་༔ སྤྱི་བོའི་གཙུག་ན་སྨེ་བ་ཁ་སྦྱོར་ཡོད༔ དཔྲལ་བའི་དབྱེས་ན་གཉེར་མ་ 
གྱེན་འགྲེང་གསུམ༔ སངས་རྒྱས་སྐུ་ཡི་བྱིན་རླབས་བརྡ་ཡི་རྟགས༔ སྐྱེ་བ་གོང་ནས་སྐུ་ཡིས་བྱིན་ 
བརླབས་པས༔ ལུས་ཀྱི་སྤྱོད་པ་འདི་ལྟར་དམ་བཅའ་མཛོད༔ གོས་མདོག་བཙོ་མའི་རྩི་ལ་མི་ 
འགྱུར་ཞིང་༔ རྟགས་རྒྱ་རིན་ཆེན་གོས་དང་པད་ཞྭ་དང༔ ཁ་ཊཱཾ་རྩེ་གསུམ་བཅང་བ་རྒྱན་གྱི་གནདཿ 
གསང་སྔགས་དཀྱིལ་འཁོར་ལྷ་དང་དམ་རྫས་དང་༔ མཆོད་སྣོད་ལག་ཆ་སྒྲ་སྒྲོག་རོལ་མོ་དང་༔ 
གསང་སྔགས་རྫས་སུ་གྱུར་པ་ཐམས་ཅད་ཀུནཿ ཕྱུག་པོའི་སྡིག་ རྡིག ལྟར་སྦ་བ་སྤྱོད་པའི་གནདཿ 
སྐྱེ་བོ་བུད་མེད་རྟོག་པ་ཧྲགས་པ་དང་༔ དམ་པའི་སྒོར་ཞུགས་ཉོན་མོངས་མ་རུང་པ༔ སེང་སློག་
57

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཝ་ཡིས་གོན་པ་ཉམས་པའི་རིགསཿསྡིག་ཅན་གྲོགས་ཀྱི་སྐྱེས་བུ་གཏན་ཕྱུང་བྱེད༔ དེ་ཕྱིར་ཉིན་ 
མཚན་བཅུ་དྲུག་ཆ་བགོས་པའི༔ ཉིན་ཕྱེད་མ་ཡིན་ཕྲད་པར་མི་བྱ་ཞིང་༔ འདོམ་བཅུ་ཚུན་ཆད་ 
དུས་མིན་ཉེ་མི་རུང་༔ ལོག་པའི་གྲོགས་སྤོང་གཉེན་པོ་ཐབས་ཀྱི་གནད༔ གཉིད་དང་ཉལ་དང་ 
འཕག་རྒྱུག་སྤང་བ་དང་༔ མེ་དང་ཉི་མར་ཡུན་རིང་མི་འདུག་ཅིང་༔ དུས་མིན་ཟས་དང་སྡིག་ 
ཅན་ཟས་སྤངས་ནས༔ གཅིག་པུར་འདུག་ཚུགས་ཐུབ་པ་འདུག་སྟངས་གནད༔ དེ་ཕྱིར་གནད་ 
བཞིའི་དམ་བཅའ་གཉེན་པོ་སྒྲུབས༔ དམ་བཅའ་མ་ཉམས་ཉོན་མོངས་གཏི་མུག་བྱང་༔ ཆོས་སྐུ་ 
རང་བྱུང་འོད་གསལ་རྟོགས་པར་འགྱུར༔ དམ་བཅའ་ཉམས་ན་ཀླུ་དང་རྒྱལ་པོའི་གདོན༔ རྒྱུད་ལ་ 
ཞུགས་པའི་སྐྱེ་བོ་བུད་མེད་ཀྱིས༔ གང་བྱེད་ཟང་ཟིང་ལེ་ལོས་ལོ་ཟླ་འདསཿ རྒྱུད་འཁྲུགས་ལོག་ 
རྟོག་ཅན་གྱི་གྲིབ་ཕོག་ནས༔ སྐུ་ཡི་རྟགས་ལ་ལོག་པའི་དམ་སེལ་གྱིས༔ བར་ཆད་བྱས་ཏེ་ཀླུ་ནད་ 
དྲག་པོས་འཛིན༔ གདུལ་བྱ་མ་དག་དམ་ཉམས་ངན་སོང་ལྟུང་༔ དེ་ཕྱིར་དམ་བཅའ་འདི་ ་ལས་མ་ 
འདའ་ཞིག༔ བཀའ་བཞིན་བསྒྲུབས་ན་ཁྱེད་ཀྱི་གཟུགས་མཐོང་བའི༔ སེམས་ཅན་ཐམས་ཅད་ 
འཁོར་བའི་མཐའ་སྟོང་འགྱུར ན ཞ✷ཊཞཱJP? ཕྱིའི་ཡོན་ཏན་བསྟན་པའོ༔ མགྲིན་ 
པའི་རྩ་ལ་དུང་འདྲའི་རྩ་མདུད་ཡོད༔ སྒྲ་སྙན་ཚངས་པའི་གསུང་ལྟར་སྒྲོགས་པ་འབྱུང་༔ སངས་ 
རྒྱས་གསུང་གི་བྱིན་རླབས་བརྡ་ཡི་རྟགསཿ༔ སྐྱེ་བ་གོང་ནས་གསུང་གིས་བྱིན་བརླབས་པས༔ ངག་ 
གིས་དམ་བཅའ་སྨྲ་བརྗོད་འདི་ལྟར་མཛོདཿ རྔ་དང་དྲིལ་བུ་ཐོད་རྔ་རྫ་རྔ་དང་༔ ཌཱ་མ་རུ་དང་ 
དུང་དང་ཆ་ལང་རྣམས༔ གསང་སྔགས་སྒྲུབ་དུས་མ་ཉམས་གཙང་མར་གསོག༔ བྱིན་གྱིས་བརླབས་ 
ནས་དུས་མིན་མི་སྒྲོག་ཅིང་༔ ལག་འགྲིམ་མི་བྱ་དབེན་པའི་གནས་སུ་སྦ༔ འཛབ་དང་འཕྲིན་ལས་ 
གསང་སྔགས་ཟབ་མོའི་ཚུལ༔ ཁ་ཟག་མི་བྱ་ཁྲོམ་བཤད་མི་རུང་ངོ་༔ སྒེག་མཆོར་ཁེངས་ཕྱིར་ 
གསང་བའི་ཆོས་མི་སྨྱ༔ ལྐུགས་པའི་ངག་ལྟར་མི་སྨྲ་གསང་བའི་གནད༔ ཅ་ཅོ་ལོང་གཏམ་འཆོལ་ 
བའི་ཚིག་སྨྲ་བའི༔ གྲོགས་དང་མི་འགྲོག་རྒྱང་དུ་དབེན་པར་འདུག༔ དགེ་བའི་བྱ་བ་གང་བྱེད་མ་ 
འགྲུབ་པར༔ ངག་བཅད་རྩེ་གཅིག་བསྒྲུབ་པ་དོན་ཆེན་གནད༔ ཉིན་ཕྱེད་ཕ་རོལ་འཐད་པའི་ 
གཏམ་སྨྲ་བསཿ འབྲེལ་མེད་ཐུགས་ཕྲད་ཉིད་དུ་རྩལ་གྱིས་སྨྲ༔ གླེང་གཞི་ཁ་སྨྲས་ངན་པ་བྱ་བྱེད་ 
དོར མི་སྨྲ་བདག་ཉིད་རྡོ་རྗེའི་བཟླས་པ་བྱ ཁ་དང་ཁ་ལ་ཁྱེར་ནས་དམ་ཆོས་འདོདཿ༔ ལེགས་
58

༄༅། །ཟབ་གཏེར་ཆོས་ཀྱི་མཛོད་ཁང་།
པར་མ་བརྟགས་ཆོས་ལ་རྐུ་ཐབས་བྱེད༔ ཆོས་ཀྱི་ས་བོན་དགེ་བའི་འབྲེལ་པ་ཙམ༔ ཉིན་ཞག་ 
ཁམས་སྙོམས་དུས་སུ་འཕྲད་ནས་བསྟན༔ ཟབ་མོ་སྙིང་ཏིག་སྒྲུབ་ཐབས་ཚང་བ་རྣམས༔ གྲོས་ 
གདབ་གསལ་པོར་མཚང་ནས་ལེགས་པར་འབྲུ༔ སྤྱོ་བ་ལན་གསུམ་བྱས་ཚེ་མི་སྐྲག་པ བླ་མ་ 
ནོར་བུ་ལྟ་བུར་ཤེས་ན་སྟོནཿ༔ འདྲ་བས་བསླུ་བ་སྲིད་དོ་གཏན་ལ་ཕོབ༔ དེ་ནི་སྙིང་གཏམ་ཟབ་མོའི་ 
གནད་ཡིན་ནོ བདག་ལ་གཞན་གྱིས་རྒོལ་ཞིང་སྐུར་འདེབས་ན༔ མན་ངག་ཐུགས་ཕྲད་མི་སྨྲ་ཅི་ 
བདེར་གློདཿ ཕ་རོལ་རྒྱན་ལ་བདག་གིས་མ་དད་ཀྱང་༔ མི་སྨྲ་རྩུབ་ངག་དོར་ལ་རང་སོར་བཞག 
དེ་ནི་ངག་གི་སྐྱོན་སྤང་དགེ་བའི་གནད༔
དེ་ཕྱིར་གནད་གསུམ་དམ་བཅའ་ངག་སྐྱོན་སྤང་༔ དམ་བཅའ་མ་ཉམས་ཉོན་མོངས་འདོད་ཆགས་ 
བྱང་༔ བདེ་བ་ཆེན་པོ་ཆགས་བྲལ་མངོན་དུ་འགྱུར མ་མོ་མཁའ་འགྲོ་དབྱེར་མེད་སྤྲིན་ལྟར་འདུ༔ 
མཁའ་འགྲོའི་རིགས་ལྡན་བུད་མེད་དད་པས་འདུདཿ འགྲོ་དོན་དཔག་མེད་ཕྱོགས་བཅུར་རྒྱས་ 
པར་འགྱུར༔དམ་བཅའ་ཉམས་ན་དམ་སྲི་ནག་པོའི་གདོན༔ རྒྱུད་ལ་ཞུགས་པའི་བུད་མེད་འཁོར་ 
དུ་འདུ༔ བློ་རྐུ་རྒྱུད་འཁྲུགས་ཡ་ག་ངན་སྨྲས་འདོགས༔ གསུང་ལས་འགལ་བའི་དམ་སེལ་མང་པོ་ 
བྱེདཿ དེ་ཡིས་བར་ཆད་ཡ་ག་ཝ་ལྟར་བརྒྱལ༔ དམ་ལོག་འཁོར་རྣམས་ཁ་སྐོམ་ངན་འགྲོར་སྐྱེ༔ 
དེ་ཕྱིར་དམ་བཅའ་འདི་ལས་མ་འདའ་ཞིག༔ བཀའ་ལྟར་བསྒྲུབ་ན་ཁྱེད་ཀྱི་གསུང་ཐོས་པའི༔ སེམས་ 
ཅན་ཐམས་ཅད་བདེ་འགྲོའི་ལུས་ཐོབ་འགྱུར༔ སྙིང་གའི་ཐད་ན་ཡི་གེ་རང་བྱུང་ཨཽ༔ དུག་ལྔ་རང་ 
གྲོལ་ཡེ་ཤེས་ལྔ་ལྡན་རྟགས༔ ཉོན་མོངས་རྟོག་པ་གང་ཤར་རྗེས་མེད་འགྱུར༔ སངས་རྒྱས་ཐུགས་ 
ཀྱི་བྱིན་རླབས་བརྡ་ཡི་རྟགས༔ སྐྱེ་བ་གོང་ནས་ཐུགས་ཀྱིས་བྱིན་བརླབས་པསཿ ཡིད་ཀྱི་དམ་ 
བཅའ་བརྟན་པོ་འདི་ལྟར་མཛོད༔ རྟོག་པ་ཐམས་ཅད་ཆུ་ཡི་ལྦུ་བ་འདྲ༔ གཟུང་འཛིན་སྣང་བ་ 
ཧྲགས་ཀྱང་རྨི་ལམ་འདྲ༔ ཡིད་ལ་བདེ་སྡུག་ཅི་ཤར་ལྷོད་ཀྱིས་གློད༔ འཇིག་རྟེན་ཡུལ་མཁར་མི་ 
རོའི་ཁོག་པ་འདྲ༔ དེ་དང་མ་བྲལ་བམ་དྲི་མི་སངས་བཞིན༔ གང་ལ་ཞེན་པ་སྡུག་བསྔལ་རྩ་བ་ 
ཡིན༔ ཞེན་མེད་དགེ་བ་བསྒྲུབ་པའི་གནས་སུ་འདུག འཛིན་ཞེན་མེད་པ་སྒྱུ་མའི་སྐྱེས་བུ་ལྟར༔ 
ཆགས་མེད་ངང་ནས་འགྲོ་དོན་བརྩོན་པར་མཛོད༔ གསང་སྔགས་ཐུགས་ཀྱི་ད་གོངས་པ་གསང་ཞིང་ 
གཡཿ རློམ་སེམས་ཆེ་ལ་སྒྲུབ་པར་མི་ནུས་པ༔ བདུད་ཀྱི་བརླང་ཚིག་ཅན་ལ་དོན་བསྟན་ནས༔
59

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཉོན་མོངས་རང་དགའ་ཆོས་ཀྱི་སྐུར་བསྟན་པས༔ མི་ནག་མགོ་སྐོར་གསང་སྔགས་ཁྲོམ་དུ་བཤད༔ 
དོན་དམ་མ་རྟོགས་ལྟ་བའི་གདེང་མེད་པསཿ དུཿཁ་བྱུང་ཚེ་སློབ་དཔོན་ཕྱིར་ལ་སྨོད༔ དེ་ཡིས་ 
སློབ་དཔོན་ཕྱིར་ཁྲིད་དམྱལ་ཁ་སྙོགསཿ དེ་ཕྱིར་ངེས་མེད་སློབ་མ་ཐམས་ཅད་ལ བྱང་སེམས་ 
ལྡན་པས་ཆོས་ཀྱི་འབྲེལ་ཙམ་བྱ༔ དབང་དང་སྒྲུབ་ཐབས་ལྟ་དགོངས་ཟབ་མོ་རྣམས༔ སྤྱོ་བ་རྣམ་ 
གསུམ་ཐེག་ན་སྦྱིན་པར་བྱ༔ དེ་ཡང་ལོ་གསུམ་བར་དུ་བརྟགས་ལ་སྦྱིན༔
གསང་སྔགས་གསང་བས་འགྲུབ་པ་ཁྱད་ཆོས་ཡིན༔ དམ་མེད་སློབ་བུ་སྟོང་ཕྲག་གསུམ་ཚོགས་ 
ལས༔ སྙིང་དང་འདྲ་བའི་དད་ལྡན་གཅིག་གཅེས་སོ༔ ཏ་ན་གྷ་ན་ལ་སོགས་གསང་བའི་ཆོས༔ ཀུན་ 
ལ་མི་བསྟན་རང་གི་སྙིང་ལྟར་སྒ༔ འདི་ནི་ཤིན་ཏུ་ཟབ་པའི་གནད་ཏིག་ཡིན༔ དེ་ཕྱིར་གནད་འདི་ 
ཆོངས་ལ་གསང་སྔགས་གབ༔ དམ་བཅའ་མ་ཉམས་ཉོན་མོངས་ཞེ་སྡང་བྱང༔ རྣམ་པར་རྟོག་ 
མེད་ལྷུན་གྱིས་གྲུབ་པར་འགྱུར ལས་ཅན་སྙིང་གི་བུ་བདུན་འཁོར་བཅས་འདུ༔ གདུལ་བྱ་དག་ 
པས་རྟོགས་པའི་ཀློང་བརྡོལ་ནས༔ འགྲོ་བ་མང་པོ་བླ་མེད་གོ་འཕང་ཐོབ༔ དམ་བཅའ་ཉམས་ན་ 
བདུད་རིགས་ཁ་བསླངས་ནས༔ ཆགས་སྡང་དྲག་པོས་སྡིག་ཅན་བློ་བསྒྱུར་ཏེ བར་ཆད་རྩོམ་ཞིང་ 
ཉོན་མོངས་འཁྲུག་པར་བྱེད༔ འཁོར་དང་གདུལ་བྱའི་གེགས་དང་རྐྱེན་དུ་འགྱུར ལོག་ལྟ་རྔམ་ 
སེམས་ཅན་དེ་མནར་མེད་ལྟུང༔ དེ་ཕྱིར་དམ་བཅའ་འདི་ལས་མ་འདའ་ཞིག༔ བཀའ་ལྟར་ 
བསྒྲུབས་པས་ཁྱེད་ཀྱི་དམ་འདྲེས་པའི ལས་ཅན་ཐམས་ཅད་ཆོས་ཀྱི་དབྱིངས་སུ་གཤེགས༔ ནང་གི་ 
ཡོན་ཏན་སྟོན་པའི་སྐབས༔ ཤཞཟཤྲརྒཆབ2་ྟཏྟན༔ ཨེ་མ་ཧོ སྙིགས་མའི་དུས་མཐར་ 
སོང་ཚེ་བོད་ཡུལ་དུ༔ རྒྱལ་བའི་གདུང་འཛིན་རང་བྱུང་པདྨ་སྲས༔ ཁ་བ་ཅན་དུ་འགྲོ་དོན་བྱེད་ 
པའི་དུས༔ བྱང་ཆུབ་མཆོག་ཏུ་སེམས་བསྐྱེད་བསྟན་པའི་བློ གདུལ་བྱ་རྐྱེན་གྱིས་མནར་བའི་ 
སེམས་ཅན་རྣམས༔ ཐབས་ཀྱིས་དྲངས་པའི་ལམ་ལ་བརྩོན་པར་མཛོད༔ དམ་བཅའ་གཉེན་པོའི་ 
ཐབས་དང་མ་བྲལ་ན༔ བསམ་པ་ལྷུན་གྱིས་འགྲུབ་བོ་རིགས་ཀྱི་བུ༔ ཞེས་གསུངས་ཏེ གཉེན་པོ་ 
ཐེམས་ཀྱི་མན་ངག་འདི་གཏད་དོ༔ གསང་སྔགས་ཐེག་པ་ཆེན་པོའི་རྣལ་འབྱོར་པ༔ དུག་གསུམ་ 
བར་ཆད་བཟློག་པའི་བརྩོན་འགྲུས་ཀྱིས ཉིན་ཞག་ཕྲུགས་གཅིག་བཅུ་དྲུག་ཆ་རུ་དབྱེ༔ དང་པོ་ 
ནམ་མཁའ་ཤིན་ཏུ་དྭངས་པ་ལ༔ ལུས་ནི་མཉམ་བཞག་རླུང་ནི་ཁ་སྦྱོར་བྱ ཡིད་ནི་མ་བཅོས་
60

༄༅། །ཟབ་གཏེར་ཆོས་ཀྱི་མཛོད་ཁང་།
ཆོས་ཉིད་ངང་ལ་བཞག༔ གཉིས་པ་ཉི་མ་ཀླུངས་སུ་ཤར་བ་དང་༔ ལུས་གནད་ཙོག་པུས་ཡི་དམ་ 
གསལ་བར་བསྒོམཿ སྙིང་པོ་རིང་ཐུང་ཡིག་འབྲུ་བཅུའི་ཚད༔ ཐ་མས་ལྔ་བརྒྱ་འབྲིང་གིས་སྟོང་ཕྲག་ 
གཉིས༔ རབ་ཀྱིས་སྟོང་ཕྲག་བཞི་བཞི་བཟླས་པར་བྱ༔ གསུམ་པ་ཉི་མ་དྲོས་དུས་སྒྲིབ་སྦྱོང་གཟུངས༔ 
བསྐོར་བ་བྱ་ཞིང་ཡི་གེ་བརྒྱ་པ་བརྒྱ སྒྲིབ་སྦྱོང་གཟུངས་ཆེན་གཞན་ཡང་བདུན་བདུན་བཟླ༔ བཞི་ 
པ་ཉི་མ་དྲོས་ཆེན་ལུས་སྦྱོང་དུསཿ རླུང་དང་འཁྲུལ་འཁོར་བྱས་པས་འབྱུང་བཞི་མཉམ༔ གཏོར་ 
མ་བཏང་ཞིང་ཆོས་ཀྱི་སྦྱིན་པ་བཏང་༔ ལྔ་པ་ཉི་མ་ཕྱེད་དུས་འཇིག་རྟེན་པའི༔ བྱ་བ་ཆོས་དང་ 
མཐུན་པའི་ལས་རྣམས་བསྒྲུབ༔ དྲུག་པ་ཕྱེད་ཡོལ་དུས་སུ་མཉམ་གཞག་བྱ༔ རླུང་ནི་ཁ་སྦྱོར་རྟོག་ 
མེད་ངང་ལ་བཞག༔ བདུན་པ་དགོངས་ཆེན་དུས་སུ་ཙོག་པུར་འདུག༔ ཡི་དམ་གསལ་བའི་སྙིང་ 
པོ་ལྔ་བརྒྱའམ༔ སྟོང་ཕྲག་གཉིས་སམ་བཞི་སྟོང་བཟླས་པར་བྱ༔ བརྒྱད་པ་ཉི་མ་མྱུར་དུས་མཆོད་ 
པ་བཤམས༔ དབེན་པར་ནང་གི་དམ་རྫས་ཚོགས་པ་ན༔ ཚོགས་ཀྱི་འཁོར་ལོ་རྒྱས་པར་ལྷ་ལ་ 
འབུལ༔ དམ་མེད་དམ་ཉམས་སྐྱེ་བོ་ཡོད་པའི་དུས༔ དཀར་གྱི་གཏོར་མ་བསྒྲུབས་པའི་སྨན་གྱིས་ 
བྲན༔ རྒྱལ་ཆེན་སྡེ་བཞི་མཆོད་ལ་ཕྱི་མཚམས་བཅད༔ གསང་སྔགས་ནང་གི་འཕྲིན་ལས་རྒྱས་ 
པར་བཏང་༔ འཛབ་ཀྱི་དུས་སུ་རྩ་བའི་ཡི་དམ་ལྷའི༔ སྙིང་པོ་བརྒྱ་རྩ་གཅིག་གིས་ཐུགས་དམ་ 
བསྐང་༔ དབང་ཐོབ་ཀུན་གྱི་བསྙེན་པ་བདུན་བདུན་བཟླས༔ ཚོགས་མཆོད་རུང་དང་མི་རུང་ 
སྐབས་དང་སྦྱར༔ དམ་ཅན་ཆོས་སྐྱོང་བསྙེན་པ་བརྒྱ་རྩ་གཅིག བཀའ་སྲུང་ཀུན་གྱི་སྲོག་སྙིང་ 
བདུན་བདུན་བརྗོད༔ ལེགས་པར་མཆོད་ལ་གཏོར་མ་གཙང་སར་གཏོརཿ ལྷག་མས་བརྟན་མ་ 
ཐམས་ཅད་མཆོད་པར་བྱ༔ དགུ་པ་བསྐོར་བ་བྱ་ཞིང་བསྲུང་འཁོར་བསྒོམ༔ སྲོད་དུས་དགྲ་དམག་ 
ཟློག་པའི་ཆོ་ག་བྱ དེ་ཡི་རྗེས་སུ་རྩ་རླུང་ལུས་སྦྱོང་བྱ བཅུ་པ་སྐར་མ་རྫོགས་དུས་མཉམ་བཞག་ 
བྱ རླུང་ནི་ཁ་སྦྱོར་རྟོག་མེད་ངང་ལ་བཞག བཅུ་གཅིག་ནམ་གྱི་ཆ་སྟོད་ཙོག་པུར་འདུག༔ ཡི་ 
དམ་གསལ་བའི་སྙིང་པོ་ལྔ་བརྒྱའམཿ སྟོང་ཕྲག་གཉིས་སམ་བཞི་སྟོང་བཟླས་པར་བྱ༔ བཅུ་གཉིས་ 
ནམ་གུང་དག་ལ་ཉེ་བའི་དུས༔ སྐོར་བ་བྱ་ཞིང་བདུད་དཔུང་བཟློག་པར་བྱ༔ དེ་ཡི་རྗེས་སུ་རྩ་ 
རླུང་འཁྲུལ་འཁོར་བྱ༔ བཅུ་གསུམ་ནམ་གྱི་གུང་དང་གུང་ཡོལ་ལཿ འབྱུང་བ་མཉམ་ཕྱིར་ཆོས་ 
ཉིད་ངང་ལ་ཉལཿ བཅུ་བཞི་ནམ་སྨད་དུས་སུ་མཉམ་བཞག་བྱ༔ རླུང་ནི་ཁ་སྦྱོར་རྟོག་མེད་ངང་
61

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ལ་བཞགཿ བཅོ་ལྔ་ཐོ་རངས་དུས་སུ་ཙོག་པུར་འདུག ཡི་དམ་གསལ་བཏབ་སྙིང་པོ་ལྔ་བརྒྱའམ༔ 
སྟོང་ཕྲག་གཉིས་སམ་བཞི་སྟོང་བཟླས་པར་བྱ༔ བཅུ་དྲུག་སྐྱ་རེངས་ཤར་དུས་བསྐོར་བ་བྱ༔ འཆི་ 
མེད་ཚེ་ཡི་སྒྲུབ་ཐབས་བསྟེན་པ་བྱ༔ རྩ་བའི་ཚེ་གཟུངས་བརྒྱ་དང་བརྒྱད་ཀྱི་རྗེས༔ ཚེ་སྲིང་སྙིང་ 
པོ་གཞན་ཡང་བདུན་བདུན་བཟླསཿ ཏཊ་ྟནཉ༣༩30 དེ་ཡི་རྗེས་སུ་རྩ་རླུང་ལུས་སྦྱོང་བྱ༔ 
དགེ་སྦྱོང་རྩ་བའི་རིགས་པས་སོ༔ ནད་དང་རིམས་སྲུང་ངག་འགྲོལ་གྲིབ་སྲུང་བྱ༔ ངྷཆ3 ༔ 
ཁ་སྐོང་པའོ༔ ཉིན་ཞག་ཕྲུགས་གཅིག་བཅུ་དྲུག་ཆ་རུ་དབྱེ༔ དེ་ཡང་ཐུན་བཞི་ཤེས་པས་རིམ་ 
པར་བྱ ནམ་ལངས་ཕྱེད་ཡོལ་སྐར་མ་རྫོགས་པ་དང་༔ ནམ་སྨད་ཐུན་གྱི་དབུ་བཟུང་སེམས་ 
བསྐྱེད་བྱ༔ གཞན་ཡང་དགེ་བའི་སྔོན་འགྲོ་སེམས་བསྐྱེད་གཅེས༔ དྲོས་ཆེན་སྲོད་དང་ནམ་གུང་ 
ཉེ་བ་དང་༔ སྐྱ་རེངས་ཤར་དུས་ཐུན་བཞིའི་རྗེས་རྫོགས་པས༔ བསྔོ་བ་སྨོན་ལམ་རྣམ་དག་གདབ་ 
བར་བྱ གཞན་ཡང་དགེ་བའི་འཇུག་ལ་བསྔོ་བ་གཅེས༔ ནུབ་མོ་ཉལ་དང་སྔ་དྲོ་ལངས་པའི་དུས 
ཡན་ལག་བདུན་པ་རྣམ་དག་བརྗོད་ནས་ཀྱང་༔ སྙན་པའི་རོལ་མོས་བདེ་བར་གཤེགས་པ་མཆོདཿ༔ 
ཐག་རིང་ས་ཐག་བགྲོད་པའི་དུས་ཀྱི་ཚེ༔ འགྲོ་འདུག་ཅི་བྱེད་ངེས་པ་མེད་པར་བྱ དགེ་སྦྱོར་ཐུན་ 
ནི་གོང་ལྟར་ཤེས་པར་བྱ ཡི་གེ་འབྲི་དང་བློ་ལ་འཛིན་པ་དང་༔ དགེ་བ་གཞན་ལ་བྲེལ་བའི་དུས་ 
ཀྱི་ཚེ༔ ཐུན་གྱི་གྲངས་ཚད་འདུས་པས་བསྡུ་བར་བྱ༔ དགྲའམ་ནད་ཀྱི་རྐྱེན་གྱིས་མནར་བ་ན་ 
ཡིད་ལ་ཐུན་གྲངས་དྲན་པས་མོས་པ་བྱ༔ བྱང་ཆུབ་སྒྲུབ་པའི་ཐབས་ཆེན་བསྒོམ་པའི་དུས༔ ཡིད་ 
ཀྱི་སྤྲོ་བསྡུ་དོར་བའི་དུས་ཉིད་དུཿ ཐུན་ལ་མི་ལྟོས་ཐུན་མེད་མཆོག་ཏུ་འགྱུར༔ ལེ་ལོ་ཐ་མལ་ལས་ 
ཀྱི་ཐུན་བོར་ནས༔ རྒྱལ་བའི་བཀའ་བསླུས་མི་དགེ་སྡུག་བསྔལ་འབྱུང་༔ འདུ་འཛི་གཡེང་བ་སྐྱེ་བོ་ 
དམ་མེད་དང་༔ དམ་ལ་མི་གནས་སྡིག་ཅན་གྲོགས་ཀྱི་དུས༔ ཤ་ཁྲག་སྒོག་ཆང་ཟས་ནི་དུག་ལྟར་ 
སྤོངས བུད་མེད་གྲོགས་དང་གསང་སྔགས་མཛད་སྤྱོད་དང་༔ གསང་བའི་ཆོས་བཤད་ཐམས་ 
ཅད་སྤང་བར་བྱ༔ ཐབས་ཀྱི་སྤྱོད་པ་སྦས་ན་ཡོན་ཏན་ཆེ༔ གཙང་མའི་ཟས་ནི་སྔ་དྲོ་ཟ་གཏོར་ 
གཏོང་༔ ཉིན་ཕྱེད་གཟུངས་མཆོད་ཕུལ་ནས་བཟའ་བར་བྱ
དུས་མིན་ཁ་ཚར་ཟས་ནི་སྤང་བར་བྱ བཏུང་བ་བྱིན་གྱིས་བརླབས་ལ་དགོང་དུས་གཅོད དབེན་ 
པའི་གནས་སུ་འགྲོ་དུས་དགོང་དུས་གཉིས༔ ཚོགས་ཀྱི་མཆོད་པ་འབུལ་ཞིང་རོལ་བར་བྱ༔ དམ་
62

༄༅། །ཟབ་གཏེར་ཆོས་ཀྱི་མཛོད་ཁང་།
ཚིག་ཅན་གྱི་འཁོར་ནི་དུས་ཀྱིས་དཀོན༔ ཁ་ཅང་ལོག་ལྟ་ཅན་གྱིས་ཐོས་མི་རུང་ དེ་ནི་གསང་ 
སྔགས་པ་ཡི་ཚེ་སྲོག་ཡིན༔ ཐུན་བཞི་ལ་སོགས་དགེ་བའི་བྱ་བ་རྣམས༔ སེམས་བསྐྱེད་དངོས་གཞི་ 
བསྔོ་བ་མ་གྲུབ་པར༔ ངག་ནི་སྨྲ་བཅད་ཅ་ཅོ་བརྡའི་བསྒྱུར་སྤང་༔ གང་ཟག་ཐ་མལ་ཐུན་གྱི་མཚམས་ 
སུ་སྨྲ༔ འབྲིང་གིས་ཉིན་ཕྱེད་ཁམས་སྙོམས་དུས་དེར་སྨྲ༔ རབ་ཀྱིས་སྨྲ་བཅད་སྒྲ་ཡི་རྟོག་པ་སྤང་ 
ལུས་ནི་ཚུགས་དང་ལྡན་པས་བག་མེད་བོརཿ ཐ་མས་འཕག་རྒྱུག་ཉལ་དང་སྙེ་བ་སྤང་༔ འབྲིང་ 
གིས་སྐྱེ་བོ་སྤངས་པའི་གནས་སུ་འདུག༔ རབ་ཀྱིས་ལུས་སྦ་དབེན་པར་གཅིག་པུར་སྡོད༔ ཡིད་ནི་ 
ཐ་མལ་རྟོགས་པའི་གཉེན་པོ་བརྟེན༔ འབྲིང་གིས་བསྐྱེད་པའི་རིམ་པ་གསལ་བར་བྱ༔ རབ་ཀྱིས་ 
ཆོས་ཉིད་རང་གསལ་ངང་ལ་གཞག༔ དེ་ཕྱིར་ལུས་ངག་ཡིད་གསུམ་དམ་བཅའ་ལ༔ བདག་གི་
དྲན་གསོ་སྐྱེ་བོའི་རྐྱེན་བཟློག་ཕྱིར༔ ཁ་ཊཱཾ་རྩེ་གསུམ་དུག་གསུམ་རྩད་གཅོད་ལ དཀར་དམར་ 
མཐིང་གའི་རྒྱན་བཏགས་རྒྱུན་དུ་བཅང་༔ དམ་བཅའི་དུས་སུ་རྡོ་རྗེའི་མདུད་པ་བོར༔ དམ་ 
བཅའ་གྲོལ་ནས་མདུད་པ་དཀྲོལ་བར་བྱ༔ བར་ཆད་བྱེད་ན་ཁ་ཊཱཾ་ཕྱོགས་སུ་འཕྱར༔ སྙིགས་མའི་ 
དུས་ན་ལས་དང་རྐྱེན་སྟོབས་ཆེ༔ གལ་ཏེ་དམ་བཅའ་ཉམས་པ་བྱུང་བའི་ཚེ༔ ཉིན་ཞག་ཕྲུགས་ 
གཅིག་དམ་བཅའ་ཀུན་ཉམས་ནཿ རྡོ་རྗེ་སེམས་དཔའི་དཀྱིལ་འཁོར་ཞལ་ཕྱེ་ལཿ ཡི་གེ་བརྒྱ་པ་ 
བརྒྱ་རྩ་བརྒྱད་བཟླས་ཏེ ཁྲུས་བྱས་བཤགས་པ་བྱས་ལ་དམ་བཅའ་བླང་༔ ཞག་གསུམ་འདས་ 
ནས་དཀྱིལ་འཁོར་ཞལ་ཕྱེ་ལ༔ ཡི་གེ་བརྒྱ་པ་སུམ་སྟོང་གཟུངས་ཀྱིས་བཤགསཿ དེ་ལས་ཕྱེད་ 
འདས་ཉམས་པ་ཆེན་པོ་སྟེ རང་ལས་ལྷག་པ་སྐྱེས་བུ་གསུམ་སོགས་ལཿ ཞག་བདུན་སྒྲིབ་སྦྱང་ 
གཟུངས་ཀྱིས་བསྒྲུབ་པར་བྱ དེ་ནས་དམ་བཅའ་བླངས་པས་དངོས་གྲུབ་ཐོབ༔ ཉིན་ནམ་མཚན་ 
མོ་གང་རུང་གཅིག་ཉམས་ན༔ གཙང་མའི་ཁྲུས་བྱས་ཡི་གེ་བརྒྱ་པའི་གཟུངས༔ བརྒྱ་རྩ་བརྒྱད་ 
བཟླས་དེ་ཡིས་ཉེས་པ་དག ཐུན་བཞི་རིམ་པ་གང་རུང་གཅིག་ཉམས་ན༔ ཡི་གེ་བརྒྱ་པ་ཉེར་ 
གཅིག་བཟླས་ཏེ་བཤགས༔ ཐུན་གྱི་སྔོན་འགྲོ་དངོས་སམ་རྗེས་གཞུག་གི༔ ལེའུ་དྲུག་པོ་གང་ 
རུང་གཅིག་ཉམས་ན༔ ངག་གི་སྨྲ་བ་ལུས་ཀྱི་འདུག་སྟངས་དང་༔ ཡིད་ཀྱི་རྟོག་པ་ལོག་པ་ངན་ 
པའི་ཟས༔ ཁ་ཚར་ཟས་དང་དམ་བཅའ་ཕྲ་མོ་རྣམས༔ ཡི་གེ་བརྒྱ་པ་བདུན་བརྗོད་འདག་པར་ 
འགྱུར༔ སྡིག་སྒྲིབ་ལས་ལ་བཤགས་པ་རྒྱུ་འབྲས་ཡིན༔ དེ་ཕྱིར་བཤགས་པའི་ལས་ལ་བརྩོན་པར་
63

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
གྱིས ནང་གི་བཀའ་རྟགས་རྡོ་རྗེ་རྩེ་ལྔ་པ༔ སྙིང་གར་སྦས་ཏེ་རྟགས་ཀྱི་བརྡ་རུ་བཅང་༔ གསང་ 
སྔགས་སྦ་ཞིང་བཅང་བ་མན་ངག་ཡིན ནང་ལྟར་སྤྱོད་པའི་སྒྲོན་མ་འདི་ཟབ་པས༔ གཉེན་པོ་ 
ཐབས་ཀྱི་མན་ངག་འདི་ཆོངས་ཤིག༔ Eཉཌྭ ༔
སྙིགས་མའི་དུས་སུ་རྒྱལ་བའི་གདུང་འཛིན་ལ༔ དམ་བཅའ་གཉེན་པོ་མེད་ན་བར་ཆད་འབྱུང་༔ 
དེ་ཡང་ཕྱི་རྐྱེན་ལེ་ལོས་གཡེང་བ་བྱེད༔ ནང་རྐྱེན་ཉོན་མོངས་གཏི་མུག་ཤུགས་ཆེ་བསཿ གཉིད་ 
རྨུགས་བྱིང་བས་ལོ་ཟླ་དུས་འདས་ཏེ༔ ཚེ་འདིར་གདུལ་བྱ་མི་སྨིན་ནད་རོ་ལྡང་༔ དམ་བཅའ་
གཉེན་པོའི་མན་ངག་འདི་དགོས་པས༔ རྒྱ་ཤོག་ངོས་ལ་མཁའ་འགྲོའི་ཡི་གེར་བཀོད༔ ཤར་ཕྱོགས་
དུང་མཛོད་དཀར་པོའི་ནང་དུ་སྦས ལས་ཅན་མན་ངག་འདི་དང་འཕྲད་པར་ཤོག༔ ཕྲད་ནས་
པདྨའི་བཀའ་བཞིན་བསྒྲུབས་པ་ནཿ དགེ་སྤྱོད་ཕྲིན་ལས་དངོས་ལ་དབང་བསྒྱུར་ཞིང་༔ ཚེ་དང་ 
གདུལ་བྱ་བསོད་ནམས་རྒྱས་ཤིང་འཕེལ༔ འདོད་པའི་དོན་གྲུབ་པདྨའི་ཞིང་དུ་བྱོན༔ ཞེས་སློབ་
དཔོན་པདྨ་འབྱུང་གནས་ཀྱིས་ནང་གི་སྤྱོད་པའི་སྒྲོན་མ་གཉེན་པོ་ཐེམས་དང་བཅས་པ་འདི་རིག་ 
འཛིན་རྒོད་ཀྱི་ལྡེམ་འཕྲུ་ཅན་གྱི་དོན་དུ༔ བྲག་རི་དུག་སྦྲུལ་སྤུངས་འདྲའི་སྐེདཿ བསེ་སྒྲོམ་སྨུག་
ནང་སྤྱོད་པའི་སྒྲོན་མཿ ས་མ་ཡཿ ཁ་ཐམ༔ གུ་ཧྱ ལུང་སྟོན་ཉི་ཟླ་ཁ་སྦྱོར་བའོ༔ བདེ་སྡུག་ཚད་བུ་ 
རྙེད་པར་ཤོགཿ༔ སློབ་དཔོན་པདྨ་འབྱུང་གནས་ཀྱིས་མ་འོངས་པའི་དོན་དུ་གཏེར་མང་དུ་སྦས༔ 
ཁྱད་པར་བྱང་ཕྱོགས་ཐོ་ཡོར་ནག་པོའི་ཡུལ༔ རི་བོ་བཀྲ་བཟང་གི་རྩེ་ལ་གཏེར་ཆེན་གསུམ་གྱི་ལྡེ་ 
མིག་སྦས་ཏེ་སྨོན་ལམ་བཏབ་བོ༔ དེའི་དུས་སུ་མཁའ་འགྲོ་མ་ཡེ་ཤེས་མཚོ་རྒྱལ་དང་༔ ལྷ་སྲས་མུ་ 
ཁྲི་བཙན་པོ་དང་༔ སྣ་ནམ་རྡོ་རྗེ་བདུད་འཇོམས་དང་༔ གསུམ་གྱིས་ཚོགས་ཀྱི་མཆོད་པ་ཕུལ་ 
ནས་ཞུས་པ༔ ཀྱཻ་སློབ་དཔོན་ཆེན་པོ་ལགས༔ གཏེར་གྱི་ལྡེ་མིག་འདི་རྣམས་དུས་ཇི་ཙམ་ནས་ 
འདོན་པའི་དུས་ལ་བབས་པ་ལགས༔ ཞེས་ཞུས་སོ བཀའ་བསྩལ་པ༔ ཉོན་ཅིག་བོད་ཀྱི་དད་པ་ 
ཅན༔ གཏེར་འདི་དུས་ངན་སྙིགས་མའི་དུས༔ རྒྱལ་པོ་དམངས་སུ་འབེབས་པའི་དུས བཤན་པས་ 
མི་འགོ་བྱེད་པའི་དུས༔ ཕ་སྤུན་དམེ་འཁྲུག་བྱེད་པའི་དུས༔ ལྷ་རྟེན་བཤིག་ཅིང་བཙོང་པའི་དུསཿ 
སྙིང་བརྩེའི་གྲོགས་ཀྱིས་བསླུ་བའི་དུས༔ སློབ་དཔོན་སློབ་མས་གསོད་པའི་དུ་ས༔ དགེ་བཤེས་གྲི་རུ་
64

༄༅། །ཟབ་གཏེར་ཆོས་ཀྱི་མཛོད་ཁང་
ཤི་བའི་དུས༔ སྔགས་པས་གྲོང་ཆོག་བྱེད་པའི་དུས༔ སེང་སློག་ཝ་ཡིས་གོན་པའི་དུས༔ འགོང་པོས་ 
རྒྱང་གླུ་ལེན་པའི་དུས༔ མཁས་པས་ཟོག་པོ་བྲིན་པའི་དུས༔ ཆགས་སྡང་མེ་ལྟར་འབར་བའི་དུས༔ 
མི་རོ་ཐང་མར་འགྲེམ་པའི་དུས༔ པདྨ་ང་ཡི་ཐུགས་རྗེ་ལས༔ སྤྲུལ་པའི་གང་ཟག་དམ་པ་གཅིག 
རི་བོ་འདི་ཡི་མདུན་དུ་འབྱུང༔ དེ་དུས་གཏེར་འདི་འདོན་པར་འགྱུར༔ ཞེས་གསུངས་སོ༔ ཡང་ 
ཞུས་པ༔ ཀྱཻ་སློབ་དཔོན་ཆེན་པོ་ལགས༔ གཏེར་འདི་འདོན་པའི་གང་ཟག་དེ་ལ་ཡོན་ཏན་ནུས་པ་ 
ཇི་ལྟར་མཆིས༔ རྟགས་དང་མཚན་མ་ཇི་ལྟར་འབྱུང་བ་ལགསཿ ཞེས་ཞུས་སོ བཀའ་བསྩལ་པཿ 
ལྷ་སྲས་བཙན་པོས་དབུ་མཛད་པའི་བོད་ཀྱི་དད་པ་ཅནཿ མ་འོངས་ཕྱི་མའི་དོན་ལ་རྩེ་གཅིག་ཏུ་ 
དགོངས་པ་རྣམས༔ ལེགས་པར་ཁོང་དུ་ཆུད་པར་གསོན་ཅིག ཕྱི་རབས་ཤཱཀྱའི་བསྟན་པ་ཐ་མ་ 
ལ༔ པདྨ་འབྱུང་གནས་ཐུགས་རྗེའི་གདུལ་བྱ་ལས༔ ལས་ཅན་སྦས་པའི་རྣལ་འབྱོར་པཿ༔ ཁྲོ་གཏུམ་ 
དྲག་པོའི་ངར་དང་ལྡན༔ ཡ་མཚན་ཆེན་པོ་བཅུ་དྲུག་གི་རྟགས་དང་ལྡན་པ་གཅིག་འབྱུང་སྟེ དེ་ 
ནི་ངའི་གཏེར་འདི་དང་འཕྲད་པར་འགྱུར་རོ ལས་ཅན་དེ་ལ་སེམས་ཅན་གྱི་བསོད་ནམས་རང་
རང་གི་རྩོལ་བའི་སྟོབས་ཀྱིས་ཡོན་ཏན་ནུས་པ་རབ་འབྲིང་ཐ་མ་གསུམ་དུ་འབྱུང་སྟེ ནང་སྤྱོད་ 
པའི་སྒྲོན་མ་ལྟར་སྒོ་གསུམ་བར་ཆད་ཀྱི་དབང་དུ་མ་ཤོར་བར༔ བརྩོན་འགྲུས་དང་ལྡན་ན༔ ཡོན་ 
ཏན་འཕྲིན་ལས་བཞི་ལ་དབང་བསྒྱུར༔ འགྲོ་དོན་དང་མཛད་པ་བསམ་གྱིས་མི་ཁྱབ་སྟེ ཐུགས་ 
རྗེའི་གདུལ་བྱ་ཕྱོགས་བཅུར་རྒྱས་པར་འགྱུར་རོ༔ བརྩོན་འགྲུས་དང་དམ་བཅའ་འབྲིང་དུ་གྱུར་ 
ན གདུལ་བྱ་དག་པ་དང་མ་དག་པ་འདྲེས་པས༔ རྒྱལ་ཁམས་གང་ནས༔ སྐྱེ་བོ་ངན་པའི་བློ་རུ་ 
མ་ཤོང་བས་ཡ་གས་ཝ་ལྟར་བརྒྱལ་ཞིང་༔ བསྟོད་པ་དང་སྨད་པའི་དམ་སེལ་གྱིས་ལྷ་དང་སྲུང་མ་ 
འཁྲུགས་ནས༔ ཤེས་པ་ལ་འཕོ་འགྱུར་ཆེའོ༔ བརྩོན་འགྲུས་ཞན་པས་གཉེན་པོ་མ་བརྟེན་པར་རང་ 
གར་ཤོར་ནཿ༔ སྐྱེ་བ་ཐོག་མ་ནས་གཏི་མུག་ལ་སྤྱད་པའི་དབང་གིས་ཤེས་པ་བྱིང་༔ ལུས་ལྕི 
ཐ་མ་ཀླུ་ནད་དྲག་པོ་དག་གིས་ཟིན་ནོ༔ དེ་ཡང་མཛད་པའི་ཁྱད་པར་གྱིས༔ གདུལ་བྱ་རབ་འབྲིང་ཐ་ 
མ་གསུམ་དུ་འབྱུང་༔ སྐྱེ་བ་དེས་འཁོར་བའི་མཐའ་བསྙིལ་ཏེ༔ ལས་ཀྱི་ལྷག་རོ་སྦྱངས་པས་མྱོང་ 
བ་ཟད་པར་འགྱུར་རོ༔ དེའི་ཕྱིར་ལས་ཅན་པདྨའི་སྲས༔ སྨོན་ལམ་ལས་འཕྲོའི་ཁྱད་པར་གྱིས༔ 
བྱང་ཆུབ་སེམས་དཔའི་ཞིང་ཁམས་ན༔ མཛད་ཚུལ་ཆེ་ཆུང་རིམ་པར་ཡོདཿ ཐུགས་རྗེའི་གདུལ་
65

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
བྱ་ཁྱད་པར་ཆེ༔ ང་ཡི་གཏེར་དང་འཕྲད་པའི་ཚེ༔ སྒྲོན་མ་རྣམ་གསུམ་ཞལ་ཕྱེ་ལ༔ དམ་བཅའ་ 
གཉེན་པོ་འདི་བརྟེན་ཅིག༔ འདི་ལས་མ་འདས་བསྒྲུབ་པའི་དུས༔ རྟགས་དང་དངོས་གྲུབ་མྱུར་དུ་ 
འབྱུང༔ བདག་དང་ཞལ་མཇལ་ལུང་སྟོན་འགྱུར༔ ཞེས་གསུངས་སོ༔ གུ་རུའི་ཐུགས་དམཿ 
༄ཊཁྲ9Kཏཏ༽༔ཏཁཱཡགཏཉྙུ5ན⪜ཏ?ཉཿ སྙིང་པོ་གསལ་སྒྲོན་ཞེས་བྱ་བ༔ ཐུགས་
དམ་ལྷ་ལ་ཕྱག་འཚལ་ལོ༔ བདག་འདྲ་པདྨ་འབྱུང་གནས་ཀྱིས སྙིགས་མའི་སེམས་ཅན་དོན་ 
ཕྱིར་དུཿ ཡང་གསང་ཐུགས་ཀྱི་སྒྲུབ་ཐབས་འདི༔ གསང་སྔགས་སྙིང་པོའི་བཅུད་དྲིལ་ནས༔ རྒྱུད་ 
ལུང་མན་ངག་ཀུན་བསྡུས་ཏེ༔ ཕྱི་རབས་དོན་དུ་གཏེར་དུ་སྦསཿ ལས་ཅན་གཅིག་དང་འཕྲད་བར་ 
ཤོགཿ ཨཽ་ྟནཁཱབན5ཇཅ⪜j༥།།༔ ཏཞ"རྒོད་ཀྱི་ལྡེམ་འཕྲུ་ཅན་དང་འཕྲད་པར་ཤོགཿ 
ས་མ་ཡཿ ཁ་ཐམ༔ རིགས་ཀྱི་བུ་ངའི་མན་ངག་འདི་དང་འཕྲད་པའི་དུས་སུ༔ གནས་གཙང་མར་ 
མཆོད་པ་བཤམས༔ པདྨ་འབྱུང་གནས་ཀྱི་སྐུ་རབ་གནས་དང་ལྡན་པ་བཞུགས་པའི་སྤྱན་སྔརཿ
རྟགས་དང་གོས་རྒྱན་ལུང་དང་མཐུན་པ་ཚང་བར་བསགས་ཏེ༔ དད་པ་དང་གུས་པས་དམ་བཅའ་
འོ༔ དེ་ཡང་ཕྱི་རྟགས་ངུར་སྨྲིག་གི་གོས་དང་རྟགས་འཆང་ཞི་བ་དང་དུལ་བའི་སྤྱོད་པ་བྱ༔ ནང་ 
རྟགས་རྡོ་རྗེ་རྩེ་ལྔ་པ་བཅངས༔ གསང་བའི་མཛད་པ་ཐམས་ཅད་སྦ་ཞིང་གབ གསང་རྟགས་སུ་ 
རལ་པའི་ཐོར་ཅོག་བཅིང་༔ བླ་མ་རྡོ་རྗེ་སློབ་དཔོན་ལ༔ མོས་གུས་ཀྱི་དྲན་པ་རྒྱུན་ཆགས་སུ་ 
བརྟེན༔ དུག་གསུམ་རྩད་གཅོད་བརྡའི་རྟགས་དང་དམ་བཅའི་གཉེན་པོར་ཁ་ཊཱཾ་རྩེ་གསུམ་འཆང་༔
ཉོན་མོངས་པའི་རྟོག་པ་ཅི་སྐྱེས་པ་ཞེན་མེད་དུ་རྦད་རྦད་གཅོད༔ དེ་ནས་ལུས་འཁྲུལ་འཁོར་ལས་ 
མི་འདའ༔ ངག་སྨྲ་བཅད་ལས་མི་འདའ༔ ཡིད་ཕྲིན་ལས་བཞིའི་དགོངས་པ་ལས་མི་འདའ་བར་ 
བྱའོ༔ དེ་ཡང་འཁོར་བའི་སྣང་བ་འདི་སྣ་ཚོགས་སུ་ཤར་ནས༔ འགྲོ་བ་རིགས་དྲུག་ཐམས་ཅད་ 
བསླུས་པ་ཡིན་པས༔ སྐལ་བ་ཅན་ངའི་ཆོས་དང་འཕྲད་པའི་དུས་སུ མན་ངག་འདི་ཆོངས་ཤིག 
དང་པོ་སྒོ་གསུམ་ཐ་མལ་དུ་ཤོར་བ་ལ༔ དམ་བཅའ་དང་གཉེན་པོ་སྤྱོད་པའི་སྒྲོན་མ་ནན་ཏན་དུ་ 
གྱིས་ཤིག༔ གཉིས་པ་སྤྲུལ་པའི་སྐྱེས་བུ་འགྲོ་དོན་མཛད་པ་ལ༔ བདུད་ཀྱི་བར་ཆད་བྱེད་པས་ 
ཕྱི་རོལ་དུ་རྐྱེན་ཧྲགས་ན་བསྲུང་བཟློག་ལ་བརྩོན་པར་གྱིས༔ ཅིས་ཀྱང་ཚེར་ངས་ཆེ་ན་འགྲོ་འོང་ 
མེད་པའི་གནས་སུ་དགེ་སྦྱོར་འཕེལ་བར་འདུག གཉེན་དང་སློབ་བུ་ཞེན་པ་ཅན་གྱིས་བདག་འཆིང་
66

༄༅། །ཟབ་གཏེར་ཆོས་ཀྱི་མཛོད་ཁང་།
ཞིང་རང་དང་བརྩེ་གདུང་ཆེ་ན་ཆགས་པའི་བདུད་ཡིན་པས༔ འཁྲི་བ་བཙན་ཐབས་སུ་ཆོད༔ བུད་ 
མེད་ལ་ཆགས་པ་སྐྱེ་བའམ༔ ཟས་ནོར་ལ་ཞེན་པ་སྐྱེས་ནཿ༔ བདུད་ཀྱིས་བསླུ་བ་ཡིན་པས༔ བརྟུལ་ 
ཞུགས་དྲག་པོས་ཡུལ་དེ་གཏན་ནས་སྤོངས༔ འཁོར་དང་ལོངས་སྤྱོད་སྙན་གྲགས་ཆེན་པོ་གློ་བུར་
དུ་སྐྱེས་ནཿ བདུད་ཀྱི་ཕྱེ་འཐོར་སླུ་བྱེད་ཀྱི་སོ་པ་ཡིན་པས་རློམ་སེམས་དོར་ལ་རྒྱང་བསྲིང༔ འཆིང་
བྱེད་ཐམས་ཅད་བདུད་ཀྱི་བར་ཆད་དུ་ཤེས་པས༔ ཆགས་པ་མེད་པའི་སྤྱོད་པ་སོ་ཚུགས་ན་བདུད་ 
རང་ཞི་ལ་འགྲོའོ༔ གསུམ་པ་ཡང་དག་པའི་དོན་མ་རྟོགས་ན༔ དགེ་བ་བསྒྲུབ་པའི་བྱ་བ་ཅི་བྱེད་་ 
ཀྱང་༔ བྱིས་པའི་རྩེད་མོ་དང་འདྲ་སྟེ༔ རྒྱ་མི་ཆོད་པས༔ པདྨ་འབྱུང་གནས་གསང་བའི་སྙིང་ 
གཏམ རིག་པའི་སྒྲོན་མ་འདི་ཉམས་སུ་ལོངས་ཤིག༔ ཏནདྷཱུཎྞཾ ༢༢ཨོ༔གཾན5ཐནབྷ 
ས་མ་ཡ༔ ཁ་ཐམ༔ ཤིན་ཏུ་ཟབ༔ ཨེ་མ་ཧོཿ ཕྱི་རབས་པད་མའི་གདུང་འཛིན་ཐུགས་རྗེའི་ 
གདུལ་བྱ་ཕྲིན་ལས་བཞི་ལ་སྤྱོད་པའི་དུས་སུ༔ རལ་པའི་ཐོར་ཅོག་ལ་གྲུབ་པའི་སྨན་དང་༔ རང་ 
གི་བླ་མཿ མཚན་ལྡན་གྱི་བྱིན་རླབས་བཏགས་ཏེ་རྡོ་རྗེ་རྩེ་ལྔའི་དབྱིབས་སུ་བསྒྲེངས་ལ༔ དེ་ཉིད་
བླ་མ་དངོས་སུ་བསྐྱེད་ལ་ཡེངས་མེད་དུ་གསོལ་བ་བཏབ༔ ལུང་དང་མཐུན་པའི་བྱ་བ་ཐམས་ཅད་ 
དོར་བ་མ་ཡིན་པར༔ ཞེན་མེད་རང་ལུགས་སུ་ཆམ་བཞག་ལ༔ ཡང་གསང་ཐུགས་ཀྱི་སྒྲུབ་པ་འདི་ 
བྱའོ༔ དེ་ཡང་འདི་ལྟར་སྣང་བའི་ཕུང་པོ་ཁམས་དང་སྐྱེ་མཆེད་དཀར་ནག་གི་ལས་ཐམས་ཅད་
རང་གི་སེམས་ཀྱི་ངོ་བོ་ལས་ཕྱི་རོལ་ན་མེད་དེ༔ སེམས་ཀྱི་ངོ་བོ་དེ་ཇི་ལྟར་སྣང་བསམ་མནོ་བཏང་ 
བས༔ ཅིར་ཡང་སྣང་ལ་ངོས་བཟུང་མེད་པ་ཞིག་ཡིན་ནོ༔ དེ་ཡིན་པར་ངོ་ཤེས་ན་དེའི་རྗེས་སུ་མི་ 
འབྲང་བར་དེ་ཉིད་དུ་གློད་དེ༔ བློ་ཡུལ་ལས་འདས་པའི་ངང་ལ་བཞག་པ་ནི་སྒོམ་གྱི་གཞི་བཅའ་ 
བ་ཡིན་ནོ༔ དེའི་ངང་ལས་ངེས་མེད་ཀྱི་ཤེས་པ་རྐྱེན་གྱིས་བསྐུལ་ནས༔ རྟོག་པ་གཅིག་ལམ་གྱིས་ 
སྐྱེས་པའི་ཚེ༔ དེ་འཛིན་པ་ཅན་རང་རྒྱུད་དུ་མི་བཏང་༔ གཉེན་པོ་གཞན་ཡང་མི་བརྟེན་པར༔ 
རྟོགས་པ་དེ་རང་གསལ་སྟོང་དུ་ཆམ་མེ་བཞག༔ དེ་བཞིན་དུ་ཅི་ཤར་བ་རང་གྲོལ་དུ་གློད་ཀྱིན་ 
བཞག་གོ༔ དོན་དམ་པར་བསྒོམ་རྒྱུ་རྡུལ་ཙམ་ཡང་མེད༔ ཡེངས་རྒྱུ་སྐད་ཅིག་ཀྱང་མེད་དེ མ་ 
བཅོས་པའི་ངང་ལ་མ་ཡེངས་པར་འདུག་པ་དེ་ལ་ཡུན་རིང་དུ་གཞག་གོ༔ དེ་ལ་རྐྱེན་གྱིས་བསྐུལ་ 
བའི་རྟོག་པ་འཛིན་པ་ཅན་ལམ་ཤར་བ་དང༔ དེའི་རྗེས་འབྲང་མི་བྱ་ཡིད་ལ་ཅི་ཡང་མི་བྱ་བར་
67

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
གློད་དེ་བཞག་གོ དེ་ཡང་ཡིད་ལ་མི་བྱེད་པ་བྱ་བ་རྟོག་པ་འགགས་པའམ༔ གཏད་མེད་དུ་སོང་ 
བའམ༔ རྟོག་དཔྱོད་ཀྱི་ཡུལ་དུ་བཞག་པ་ནི་མ་ཡིན་ནོ༔ དེ་ཡིན་ན་འདུ་ཤེས་མེད་པ་དང་༔ ས་རྡོ་ 
བེམ་པོ་དང་༔ བསམ་གཏན་གཉིས་པ་མན་ཆད་ཀྱང་༔ ཆོས་ཉིད་ཡིན་ཏེ་དེ་ལྟར་མ་ཡིན་ནོ༔ འོ་ 
ན་གང་ཡིན་སྙམ་ན་ཡིད་ཀྱི་ཡུལ་དུ་ཤར་བའི་རྟོག་པ་ཐམས་ཅད་སེམས་ཀྱི་འཆར་སྒོ་ཡིན༔དེའི་ངོ་
བོ་སྟོང་པ་ཡིན་ཏེ་བདེ་སྡུག་ཐམས་ཅད་མི་རྟོག༔ མི་རྟོག་སྟོང་པའི་ངང་ལ་མ་ཡེངས་པར་ཡེར་རེ་ 
འདུག་པ་དེ༔ དོན་དམ་ཆོས་ཉིད་ཀྱི་ལམ་ཡིན་ནོ༔ དེ་ལྟར་ཡིན་པ་ལ༔ ཐེ་ཚོམ་མེད་པར་རྟོགས་ 
པའི་ངང་ལ༔ བློ་ཡུལ་ལས་འདས་པའི་རིག་པ་གསལ་སྟོང་དུ་ཡེར་རེ་བ་དེ་ལས་ལྷག་པའི་སངས་ 
རྒྱས་ལོགས་ན་བཙལ་དུ་མེད་དོ
ཡང་དེའི་ངང་ལ་རྐྱེན་ངེས་མེད་ཀྱི་ཤེས་པ་འདོད་ཆགས་ལ་སོགས་པ་ལམ་སྐྱེས་པ་དང༔ འཛིན་
པ་ཞུགས་ན་སེམས་རང་རྒྱུད་པར་འཁྲུལ་ལོ༔ སྤང་བར་འདོད་ན་ཉན་ཐོས་ཐེག་པ་ཆུང་ངུར་གོལ་ 
ལོ༔ འོ་ན་ཇི་ལྟར་བྱེད་བསམ་ན་རྟོག་པ་དེ་ཀ་ཆོས་ཉིད་ཡིན་ཏེ༔ སྐྱེ་བདོ་བ་དང་ཆེར་བལྟས་པས་ 
ངོས་གཟུང་ཐམས་ཅད་དང་བྲལ་ཏེ གཤིས་སྟོང་པ་ལ་གདངས་མ་འགགས་པར་གསལ་བ་དེ་ལ་ 
རྣམ་རྟོག་གློ་བུར་སྐྱེས་ཀྱང་གཞི་ལ་མེད་པས༔ ལོགས་སུ་སྤང་མི་དགོས༔ རྟོག་པ་ཁོ་རང་གི་ངོ་བོ་ 
དྲན་པས་རང་བཞིན་དུ་སྟོང་པར་ཡོད་དོ༔ བདེ་སྡུག་ཐམས་ཅད་ཀྱི་སྒྲོ་འདོགས་དེས་ཆོད་དོ༔ ཉམས་ 
བཟང་པོ་སྐྱེས་ཀྱང་བཟང་རྟོག་ཡིན ཆགས་སྡང་དྲག་པོ་སྐྱེས་ན་ངན་རྟོག་ཡིན་ཏེ གཉིས་ཀ་ 
རྟོག་པ་ལས་མ་འདས༔ སྣང་བ་འདི་ལ་ཅི་ཤར་ཡང་གསལ་སྟོང་དུ་ཤེས་ཙམ་ན༔ གང་ཤར་བསྒོམ་ 
གྱི་གྲོགས་ཡིན་ནོ དོན་ལ་བསྒོམ་རྒྱུ་མེད་པས་མ་ཡེངས་པར་བཞག༔ བསྒོམ་བཟང་པོ་བྱ་བསམ་ 
པའི་བློ་བྱུང་ན༔ ཇི་ལྟར་བཙལ་ཞིང་བཅོས་ཀྱང་བསླད་པའི་སྒོམ་སྐྱོན་ཅན་བྱ་བ་ཡིན་ནོ༔ སྒོམ་ 
བྱེད་ཀྱི་བློ་དང་ཕྲོལ༔ དྲན་པ་སྐུལ་འདེབས་སུ་བྱས་ཏེ་ངང་ལ་བཞག་པ༔ ལས་དང་པོ་པའི་དུས་ 
སུ་སེམས་ལ་བདེ་བ་ཡང་སྨྲ་རུ་མི་བཏུབ་པ་འབྱུང་༔ བླ་མ་ལ་མོས་གུས་རྩེ་གཅིག་གིས༔ ཉིན་མོ་ 
བསྒོམས་པའི་དྲན་པ་ནུབ་མོ་འབྱུང་༔ ཕ་རོལ་གྱི་སེམས་ཤེས་སྙམ་བྱེད་པ་དང་༔ ལུས་ཡང་བཀྲག་ 
མདངས་ཆེ ཞེན་ཆགས་ཆུང་ འཇིག་རྟེན་ཆོས་བརྒྱུད་ཀྱི་ཤས་ཆུང་༔ གཞན་གྱི་ཆོས་ལ་ཡིད་ 
མི་འཇུགཿ དབེན་པར་གཅིག་པུར་ཚུགས་པ་རྣམས་ནི་ཆོས་ཉིད་རང་ལ་འཆར་བའི་དྲོད་རྟགས་
68

།རྦབ་གཏེར་ཆོས་ཀྱི་མཛོད་ཁང་།
ཡིན་ནོ༔ ཀློང་དུ་གྱུར་པའི་དུས་སུ་ཤེས་པ་གསལ་ཞིང་འཛིན་པ་ཆུང་༔ ཡུལ་སྣང་ཕྱི་རོལ་གྱི་རྐྱེན་ 
དགྲ་བགེགས་གང་ལ་ཡང་ཉམ་ང་མེད༔ བཟང་པོ་ལ་རེ་བ་དང་༔ ངན་པ་ལ་དོགས་པ་མེད 
ཤེས་པ་མ་ཐིམས་པར་གསལ་བ༔ དེ་རྟོག་མེད་བྱུང་ཚོར་གྱི་རྐྱེན་མེད་པ༔ ཕྱོགས་རིས་དང་སྤོང་ 
ལེན་མེད་པཿཔ༔ ཤེས་པ་རང་ཤར་ལ་རྣམ་རྟོག་མི་སྐྱེ༔ ཉམས་སུ་མྱོང་བ་མེད་པ་ལ་མ་ཐིབས་པ 
སྟོང་པ་འོད་གསལ་བ་གཅིག་འབྱུང་སྟེ༔ རིག་པ་རང་གི་སྒྲོན་མ་དང་འཕྲད་པའི་རྟགས་སོ༔ རིགས་ 
ཀྱི་བུ་དེ་ལྟར་ཉམས་སུ་ལེན་པའི་དུས་ན༔ མི་མཐུན་པའི་གནས་མི་རྒོད་ཀྱི་རྒྱུ་སྲང་དང་སོ་སོ་སྐྱེ་ 
བོའི་འདུ་འཛི་མེད་པ༔ མཐུན་པའི་གྲོགས་དང་རང་ལྟ་སྤྱོད་གཅིག་པ༔ མཐུན་པའི་ཟས་རང་ 
ཁམས་དང་མཐུན་པ་ཚང་བར་གསོག་སྟེ༔ ཉམས་སུ་ལེན་པའི་དུས་སུ་གཉིས་འཛིན་གྱི་འཁྲུལ་པ་ 
མ་སངས་བར་ལས་རྒྱུ་འབྲས་བདེན་པས༔ དགེ་སྡིག་ཤན་ཕྱེད་པར་གྱིས༔ བཅོས་མེད་རང་གསལ་ 
གྱི་ངོ་བོ་རང་ཤར་དུ་མ་རྟོགས་བར་ལ༔ ནན་གྱིས་བསྒོམས་པས་རྟོགས་པ་ཡིན་པས༔ བསྒོམ་པའི་ 
བློ་དང་ཕྲོལ་ལ་ལྷུག་པར་གཞག་གོ༔ དྲན་པ་རྒྱུན་ཆགས་སུ་བརྟེན་ལ༔ འཁྲུལ་པའི་སྣང་བ་ 
ལ་མ་ཡེངས་པར་གྱིསཿ ཤེས་པ་འགགས་པ་དང་བྱིང་འཐིབས་དང་ཡུལ་སྣང་ལ་འགྱུ་བ་བྱུང་ན༔ 
བགེགས་དང་བར་ཆད་ཡིན་པས་རིག་པ་ལ་ཧུར་འདོན་གཟེངས་བསྟོད་ལ་རྟོག་མེད་དུ་ཆམ་གྱིས་ 
གཞག་གོ སྐབས་སུ་གསང་སྤྱོད་བརྟུལ་ཞུགས་ཀྱི་སྤྱོད་པས་བོགས་འདོན༔ 
དེ་ལྟར་བསྒོམས་པས་རང་གི་རྒྱུད་ལ་རྟོག་མེད་ཀྱི་ཤེས་པ་བདེ་སང་ངེ་བ་དེ་ཆོས་སྐུ་ཡིན་ནོ༔ དེ་ 
གསལ་ལ་འགག་པ་མེད་པས་ལོངས་སྤྱོད་རྫོགས་པའི་སྐུ་ཡིན་ནོ༔ དེ་ལ་ངེས་མེད་ཀྱི་རྐྱེན་གྱིས་ 
རྟོག་པ་དེ་འགྱུར༔ དྲན་པས་ཟིན་མ་ཐག་རྟོག་པ་སྣང་སྟོང་དུ་ཤེས་པ་དེ་སྤྲུལ་པའི་སྐུ་ཡིན་ནོ༔ དེ་
གསུམ་ཐ་དད་མེད་པས་ངོ་བོ་ཉིད་ཀྱི་སྐུ་ཡིན་ནོ༔ དེའི་དུས་ན་པདྨའི་ཐུགས་ཀྱི་སྙིང་པོ་ལོངས་པ་ 
ཡིན་ནོ༔ ཆོས་ཀྱི་སྐུ་དང་འདུ་འབྲལ་མེད་དོ ཞེས་གསུངས་སོ༔ གསང་བ་རིག་པའི་སྒྲོན་མ་ཕྱི་ 
རབས་ཀྱི་དོན་དུཿ༔ ཤར་དུང་མཛོད་དཀར་པོར་སྦས་པའོ ཉཀྵཥྛ།༢ཀགཞུབིཧྰུྃ་བཉེག9mབ€
གུ་ཡ་ཟབ་རྒྱ་ཅཅ་ཙིཏྟའི་གསུང་བཅང༔
69

། །ཨོ་རྒྱན་རྗེ་འབ འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
༄༅༔ གནད་ཏིག་ཞལ་གདམས་ཟབ་མོའི་ཐེམས་བཅུ་བཞུགས་སོ༔
༄༅༔༔ ལྷhཎནརྱབ་རྭ།རྨཱནཱཏྲཀྴ།S4ཏཇཀཿA 1ཎརྐ རང་བྱུང་རང་ཤར་རང་གྲོལ་བ༔ ཀུན་ 
བཟང་ཀློང་ལ་ཕྱག་འཚལ་ལོ༔ སངས་རྒྱས་ཀུན་གྱི་རང་བཞིན་ནི༔ དབྱེར་མེད་འོད་གསལ་ངང་ལ་གནས༔ ངོ་བོ་ 
གཉིས་མེད་ཀུན་ཏུ་བཟང་༔ ཨོ་རྒྱན་པདྨ་འབྱུང་གནས་ཀྱིས༔ གུ་རུ་ཤྲཱི་སེང་ཧ་ལ༔ དད་པས་ཕྱག་འཚལ་ཞུ་ 
བ་ཕུལ༔ བཟརཤཿཇངཨཽཟནངས་ངཊ།ཆཏ་ ཨེ་མ་ཧོ༔ གུ་རུ་ཆེན་པོ་ལགས༔ སངས་རྒྱས་ཀྱི་དོན་ཇི་ལྟ་བུ་ལགས༔ 
འཁོར་བ་དང་མྱ་ངན་ལས་འདས་པའི་ས་མཚམས་གང་ལགས༔ མ་རིག་པ་དང་རིག་པའི་ས་མཚམས་གང་ 
ལགས༔ སེམས་དང་སེམས་ཉིད་ཀྱི་ས་མཚམས་གང་ལགས༔ དེའི་དོན་གང་ཟག་གཅིག་གི་རྒྱུད་ཐོག་ 
ཏུ་འགེལ་ན་ཇི་ལྟར་འགེལ་ལགས༔ ཞེས་ཞུས་སོ༔ ས་མ་ཡཱ༔ རྒྱ་རྒྱ་རྒྱ༔ གུ་རུ་ཤྲཱི་སེང་ཧས་འདི་སྐད་ཅེས་ 
སྟེ།ཟརྟÍནསྦྲངྒརྨཱ✷སྐཞཏ?
ཨེ་མ་ཧོཿ༔ སངས་རྒྱས་ཞེས་བྱ་བ་ནི༔ མ་རིག་པ་སངས་ནས་ཡེ་ 
གསུངསཿ
ཤེས་མཐའ་རྒྱས་པ་ལ་ཟེར་བ་ཡིན་ནོ༔ དེ་རང་གི་རྒྱུད་ལ་འགེལ་བར་འདོད་ན༔ རང་གི་སེམས་ཉིད་ལ་ 
བལྟས་པས༔ སེམས་ཉིད་ཅིའི་ཡང་ངོ་བོར་མ་གྲུབ༔ སྟོང་པ་གསལ་བ༔ རྣམ་རྟོག་ཅི་ཤར་བ་རང་སྣང་ཡིན་ 
པར་རིག་ཅིང་རྟོགས་ན༔ སེམས་སངས་རྒྱས་སུ་ངོ་འཕྲོད་པ་ཡིན་ནོ༔ འཁོར་བ་ཞེས་བྱ་བ་ནི༔ ལས་ངན་ 
པའི་རྗེས་སུ་འབྲངས་ནས་རིགས་དྲུག་གཅིག་ནས་གཅིག་ཏུ་འཁོར་བ་ཡིན༔ མྱ་ངན་ལས་འདས་པ་ནི༔ 
སེམས་ཀྱི་རང་ངོ་ཤེས་པས་འཁོར་བའི་གདོས་ཐག་ཆོད་པའོ༔ དེ་རང་གི་རྒྱུད་ལ་འགེལ་བར་འདོད་ན༔ 
རང་གི་སེམས་ཉིད་འདི་ལ་གཞི་ལ་དངོས་པོའི་སྐྱོན་གྱིས་མ་གོས་པར༔ སྐྱེ་མེད་རང་བྱུང་དུ་མཐོང་༔ འཁོར་ 
བ་ཀ་ནས་དག་པ་ལ་མྱ་ངན་ལས་འདས་པ་ཞེས་བྱ་བ་ཡིན་ནོ༔ མ་རིག་པ་ཞེས་བྱ་བ་ནི༔ སེམས་ཉིད་ཀྱི་དོན་ 
མ་ཤེས་པའོ༔ རིག་པ་ཞེས་བྱ་བ་ནི་རང་སྣང་གི་ཡེ་ཤེས་རིག་པའོ༔ དེ་རང་གི་རྒྱུད་ལ་འགེལ་བའི་དུས་ 
སུ༔ སེམས་ལ་གཏད་དེ་སེམས་བཙལ་ཞིང་བལྟས་པས་ལྟ་རུ་མ་རྙེད་དེ༔ དེ་གའི་ངང་ལ་ས་ལེ་ལྷན་ནེ་ 
ལྷང་ངེ་བ་དེ་ལ་བལྟས་པས༔ དེ་མཐོང་བ་ཁོ་ན་ལམ་རིག་པ་རང་སར་དག་པའི་གནད་ཅེས་བྱའོ༔ 
སེམས་ཞེས་བྱ་བ་ནི༔ མངོན་པར་འདུ་བྱེད་ཀྱི་དྲན་པའོ༔ སེམས་ཉིད་ཅེས་བྱ་བ་ནི༔ དྲན་པ་མེད་ཅིང་ཡིད་
70

༄༅། །ཟབ་གཏེར་ཆོས་ཀྱི་མཛོད་ཁང་
ལ་མི་བྱེད་པའོ༔ དེ་རང་གི་རྒྱུད་ལ་འགེལ་བའི་དུས་སུ༔ སེམས་ཉིད་རྟོག་པ་མི་འགྱུ་བ་ལ༔ མ་བཅོས་པ་ 
རང་བཞིན་དུ་བཞག་པས༔ གང་ཡང་ཡིད་ལ་མི་བྱེད་པར་ལྷན་ནེ་ལྷང་ངེ་བ་དེ་ལ༔ སེམས་ཉིད་རང་སར་ 
དག་པའི་གནད་ཅེས་བྱའོ༔ ཏོགོཏཀཙནཏཏ7ཤ∶ཤཆན༽ཥ་ཡང་ཞུས་པ༔ ཀྱཻ་སློབ་དཔོན་ཆེན་པོ་ 
ལགས༔ སྐུ་དང་ཀུན་གཞིའི་ས་མཚམས་གང་ལགས༔ ཕ་རོལ་དང་ཚུ་རོལ་གྱི་ས་མཚམས་གང་ལགས༔ 
གཏི་མུག་དང་ཡེ་ཤེས་ཀྱི་ས་མཚམས་གང་ལགས༔ སྡུག་བསྔལ་དང་བདེ་བའི་ས་མཚམས་གང་ལགས༔ 
གང་ཟག་གཅིག་གི་རྒྱུད་ཐོག་ཏུ་འགེལ་ན་ཇི་ལྟར་འགེལ་ལགས༔ ཞེས་ཞུས་པས༔ བཀའ་བསྩལ་པ༔ ཀུན་ 
ཞེས་བྱ་བ་གཟུགས་རྣམ་པར་མི་རྟོག་པ་དལ་བའོ༔ གཞི་ཞེས་བྱ་བ་ཆོས་ཀྱི་སྐུ་དང་འདྲེས་པས༔ བག་ 
ཆགས་ བཟང་ ངན་ གྱི་ སྣོད་དེ་ ཀུན་གཞིའི་རྣམ་ཤེས་ནི་ཡིད་ཀུན་གཞི་ལ་བསྐྱེད་ནས་དྲན་རིག་ཏུ་ཤར་ 
བའོ༔ དེ་རྒྱུད་ལ་འགེལ་བར་འདོད་ན༔ གཞི་དངོས་པོ་དོན་གྱི་གནས་ལུགས་མ་བཅོས་པ་དེ་ལ༔ ཡིད་ཀྱི་ 
དྲན་པ་མ་བསྐྱོད་པར༔ ལྷག་གེ་ལྷང་ངེ་རྟོག་མེད་དུ་གནས་པ་དེ་ནི༔ བློ་འཁྲུལ་པའི་ངོ་བོ་གང་ལ་ཡང་ 
མ་འགགས་པར་སྣང་ངོ་༔ ཀུན་ལ་བལྟས་པའི་ཀུན་རྫོ་བ་བློ་ཡི་ཡུལ་དུ༔ མ་གྲུབ་པའི་རང་བཞིན་གྱི་དོན་དམ་ 
པ་ནི༔ སྟོང་པ་ཅིར་ཡང་མ་གྲུབ་པར་འདུག༔ དེ་ཁོ་ན་ལ་ཀུན་རྫོབ་དོན་དམ་པ་རུ་རང་སར་དག་པའི་གནད་ 
ཅེས་བྱའོ༔ ཚུ་རོལ་ཞེས་བྱ་བ་ནི་འཁོར་བའི་ཆོས༔ ཕ་རོལ་ནི་འཁོར་བ་ལས་འདས་པའོ༔ དེ་རྒྱུད་ལ་འགེལ་ 
བར་འདོད་ན༔ སེམས་རང་རྒྱུད་པ་ཚུ་རོལ་གྱི་རྟོག་པ་ཅན་འདི་ལ་བལྟས་པས༔ དངོས་པོ་ཅི་ཡང་མེད་ 
པ་ཡིད་ལ་བྱར་མེད་པས༔ གསལ་བ་དག་པར་འདུག༔ དེ་ཁོ་ན་ལ་ཕ་རོལ་ཏུ་ཕྱིན་པ་ཞེས་བྱ་བ་ཡིན་ནོ༔ 
གཏི་མུག་ཅེས་བྱ་བ་ནི༔ བློ་ཡི་བག་ཆགས་འཐུག་པོས་གང་ཡང་མི་གོ་བའོ༔ ཡེ་ཤེས་ཞེས་བྱ་བ་ནི༔ ཇི་ 
བཞིན་པའི་གེགས་གསལ་བའོ༔ དེ་རྒྱུད་ལ་འགེལ་བར་འདོད་ན༔ མི་ཤེས་མི་གོ་བའི་སེམས་དེ་རང་ལ་ 
བལས་སེམས་ལ་ཤེས་པ་དང་མི་ཤེས་པའི་དཔྱད་པ་མི་འདུག་པས༔ དེ་རང་གཏི་མུག་ཡེ་ཤེས་སུ་དག་ 
པ་ཞེས་བྱའོ༔ སྡུག་བསྔལ་ཞེས་བྱ་བ་ནི༔ ཡིད་གཉིས་འཛིན་གྱི་རྟོག་པས་བཅིངས་པའོ༔ བདེ་བ་ཞེས་བྱ་བ་ 
ནི༔ གཉིས་མེད་དུ་རྟོགས་ནས་བདེ་བའོ༔ དེའི་དོན་རྒྱུད་ལ་འགེལ་བར་འདོད་ན༔ སྡུག་བསྔལ་བདེ་བའི་ངོ་ 
བོ་རང་ལ་བལྟས་པས༔ ཅིའི་ངོ་བར་ཡང་མ་གྲུབ་པར་སྟོང་པ་བདག་མེད་པར་འདུག༔ དེ་ཁོ་ན་ལ་སྡུག་
བསྔལ་རང་སར་དག་པ་ཞེས་བྱའོ༔ཧྨ25རྟནརྱཙན།ཡང་ཞུས་པ༔ ཞེ་སྡང་དང་བྱམས་
71

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
པའི་ས་མཚམས་གང་ལགས༔ འདོད་ཆགས་དང་དགའ་བའི་ས་མཚམས་གང་ལགས༔ བདག་དང་གཞན་ 
གཉིས་ཀྱི་ས་མཚམས་གང་ལགས༔ དགེ་བ་དང་སྡིག་པའི་ས་མཚམས་གང་ལགས༔ དེའི་དོན་གང་ཟག་ 
གཅིག་གི་རྒྱུད་ཐོག་ཏུ་འགེལ་ན་ཇི་ལྟར་བགྱི་ལགས༔ ཞེས་ཞུས་སོ༔ བཀའ་བསྩལ་པ༔ ཞེ་སྡང་ཞེས་བྱ་བ་ 
ཕ་རོལ་ཡུལ་གྱི་ཞེ་གཅོད་པའོ༔ བྱམས་པ་ཞེས་བྱ་བ་ཕ་རོལ་གྱི་ཡུལ་ལ་ཡིད་དུང་བའོ༔ དེ་རྒྱུད་ལ་འགེལ་ 
བའི་དུས་སུ༔ ཞེ་སྡང་སྐྱེ་བའི་ཡུལ་དང་སེམས་ལ་བལྟས་པས་ངོ་བོ་མ་གྲུབ་སྟེ་སྟོང་པར་འདུག་པས༔ དགྲར་ 
སྡང༌བ༌ཡང་སེམས་ཡིན་ནོ༔ བྱམས་པའི་ཡུལ་ལ་བལྟས་པས་ཀྱང་སེམས་སུ་འདུག་གོ༔ དེ་ལྟར་སེམས་ 
ཉིད་སྟོང་པ་འདི་ལ་དགྲ་གཉེན་གཉིས་གྲུབ་པ་གང་ཡང་མེད་པས༔ ཞེ་སྡང་དང་སྙིང་རྗེ་རང་སར་དག་པའི་ 
གནད་དོ༔ འདོད་ཆགས་ཞེས་བྱ་བ་ནི་ཡུལ་ལ་རྣམ་རྟོག་འཕྲོས་ནས༔ དངོས་པོ་ཅན་ཞིག་ཡིད་ལ་འདོད་ཅིང་ 
ཆགས་པའོ༔ དགའ་བ་ཞེས་བྱ་བ་ཡིད་ལ་བདེ་བ་སྐྱེས་པའོ༔ དེ་རྒྱུད་ལ་འགེལ་བའི་དུས་སུ༔ འདོད་ཆགས་ 
སྐྱེས་པའི་སེམས་ཉིད་དེ་ལ་བལྟས༔ ཡུལ་སྡུག་པ་དང་ནོར་ཡིད་དུ་འོང་བ་མཐོང་བ་དེ་ཡང་སེམས༔ ཡིད་ 
ལ་ཡོད་པའི་དགའ་བ་དང་༔ བདེ་བ་སྐྱེས་པ་དེ་ཡང་སེམས༔ དེ་གཉིས་ཀ་སེམས་སུ་གཅིག་པས༔ སེམས་ 
ཉིད་རང་ཡང་ངོ་བོ་མ་གྲུབ་པས༔ འདོད་ཆགས་དང་བདེ་བ་རང་སར་དག་པའོ༔ བདག་ཅེས་བྱ་བ་ནི་མངོན་ 
པར་ཞེན་པའི་འཛིན་པ་ཅན་ནོ༔ གཞན་ཞེས་བྱ་བ་ནི་ཕྱོགས་རིས་ཅན་དུ་བཅད་པའོ༔ དེ་རང་གི་རྒྱུད་ལ་འགེལ་ 
བའི་དུས་སུ༔ བདག་ལ་བལྟས་པས་བདག་ཏུ་འཛིན་པ་མ་གྲུབ༔ གཞན་ལ་བལྟས་པས་ཕྱོགས་དང་ 
རིས་སུ་འཛིན་པ་ཡང་མ་གྲུབ༔ བདག་གཞན་དུ་འཛིན་མཁན་རང་ཡང་སེམས་ཉིད་སྟོང་པའོ༔ སེམས་རང་ 
ལ་ཆེས་བལྟས་པས༔ ཅིའི་ངོ་བོར་ཡང་མ་གྲུབ་པས༔ སེམས་ཉིད་སྟོང་པ་ལ་བདག་གཞན་གཉིས་མེད་ 
རང་སར་ དག་པའི་གནད་ཡིན་ནོ༔ དགེ་བ་ཞེས་བྱ་བ་ནི༔ རྣམ་པར་དཀར་བ་བདག་གཞན་གཉིས་ 
ཀྱི་དོན་ཡིན་ནོ༔ སྡིག་པ་ཞེས་བྱ་བ་ནི༔ རྣམ་པར་གནག་པ་རང་གཞན་གཉིས་འཕུང་བར་བྱེད་པའོ༔ དེ་རྒྱུད་ 
ལ་འགེལ་བའི་དུས་སུ༔ ལས་དཀར་ནག་གང་དུ་འཛིན་པའི་སེམས་འདི་རང་ལ་ཆེར་བལྟས་པས༔ ཐམས་ 
ཅད་བྱང་ཆུབ་ཀྱི་སེམས་སུ་གཅིག༔ སེམས་ཉིད་ཡེ་ནས་རྣམ་པར་དག་པ་ལ༔ ལས་དཀར་ནག་གི་རྐྱེན་གྱིས་ 
མ་གོས་ཤིང་༔ སེམས་ཉིད་སྟོང་པ་ལ་རྣམ་སྨིན་བསགས་པ་མེད་པས༔ དགེ་སྡིག་འཛིན་པ་རང་སར་དག་ 
པའི་གནད་ཅེས་བྱའོ༔ — ས་མ་ཡཱཿ གཎ༣༣༡ ཙཎྜཱནཀཀགོཉ།ྲ༣çནཿ
72

ཁ་གཏེར་ཆོས་ཀྱི་མཛོད་ཁང་།
ཡང་ཞུས་པ༔ སངས་རྒྱས་ཀྱི་ཐུགས་དང་སེམས་ཅན་གྱི་སེམས་ཀྱི་ཁྱད་པར་གང་ལགས༔ ལྷ་དང་འདྲེར་འཛིན་ 
པའི་ས་མཚམས་གང་ལགས༔ ནོར་དང་ནོར་མ་ཡིན་པའི་ས་མཚམས་གང་ལགས༔ གཟུང་འཛིན་གཉིས་ 
ཀྱི་ས་མཚམས་གང་ལགས༔ དེ་རང་གི་རྒྱུད་ལ་འགེལ་བའི་དུས་སུ་ཇི་ལྟར་བགྱི་ཞེས་ཞུས་སོ༔ བཀའ་ 
བསྩལ་པ༔ སངས་རྒྱས་ཀྱི་ཐུགས་ནི་གཞི་ཅིའི་ངོ་བོར་ཡང་མ་གྲུབ་པ་ལ༔ གདངས་ཅི་ཡང་མ་འགགས་ 
པའོ༔ སེམས་ཅན་གྱི་སེམས་ནི་འགྱུ་བ་སྣ་ཚོགས་འཛིན་པ་དང་བཅས་པའོ༔ དེ་རྒྱུད་ལ་འགེལ་ 
བའི་དུས་སུ༔སེམས་ཅན་གྱི་སེམས་འགྱུ་བ་སྣ་ཚོགས་འཛིན་པ་ཅན་དེ་རང་ལ་ཅེར་བལྟས་པས༔ རྒྱུ་རྐྱེན་ 
གྱིས་མ་བསྐྱེད་པའི་ཤེས་པ་ན་བུན་ལྟ་བུ་གཅིག་ཡིན༔ དེ་རང་ལ་ཡང་ངོ་བོ་མ་གྲུབ་པས༔ སེམས་ཉིད་མ་ 
བཅོས་རྣལ་མ་དེ༔ རང་བྱུང་ཆེན་པོའི་ངང་ལ་བཞག་པའི་དུས་སུ༔ སངས་རྒྱས་ཀྱི་ཐུགས་རྣམ་པར་དག་ 
པ་ཡང་དེ་ཉིད་རང་ཡིན་ནོ༔ སངས་རྒྱས་དང་སེམས་ཅན་གྱི་དགོངས་པ་གནད་གཅིག་ཏུ་འདུས་པ་ཡང་དེ་ཡིན་ནོ༔ 
ལྷ་ཞེས་བྱ་བ་ཡིད་ཀྱི་གནོད་སེམས་སྤངས་པའོ༔ འདྲེ་ནི་གནོད་སེམས་དང་བཅས་པའོ༔ དེ་རྒྱུད་ལ་འགེལ་ 
བའི་དུས་སུ༔ ལྷ་དང་འདྲེ་གཉིས་སུ་འཛིན་པ་དེ༔ རང་གི་ཡིད་རྣམ་རྟོག་དང་བཅས་པ་དེ་རང་འདུག༔ རྣམ་ 
རྟོག་རང་ལ་ཆེར་བལྟས་པས་དེ་ལ་ངོ་བོ་མ་གྲུབ་སྟེ་སྟོང་པའི་རང་བཞིན་དུ་འདུག༔ དོན་ལ་ཕན་གནོད་བདེ་ 
སྡུག་གཉིས་ཀྱང་རོ་མཉམ་སྟོང་པར་འདུག༔ དེ་ག་ལ་རྣམ་རྟོག་གི་འཛིན་པ་ཆོད་ན༔ ལྷ་འདྲེ་རང་སར་དག་ 
པ་ཞེས་བྱའོ༔ ནོར་ཞེས་བྱ་བ་ནི་འཛིན་པ་དང་བཅས་པ་སེར་སྣས་བཅིངས་པའོ༔ ནོར་མིན་པ་ནི་ཆགས་ 
ཞེན་མ་ཞུགས་པའོ༔ དེ་རྒྱུད་ལ་འགེལ་བའི་དུས་སུ༔ རང་གི་འཛིན་ཞེན་སེར་སྣ་ཅན་ལ་ཅེར་བལྟས་པས༔ 
ལེགས་ཤིང་ཡིད་འོང་གསེར་གཡུ་རུ་འཛིན་པ་ཡང་སེམས་ཀྱི་རྣམ་པར་རྟོག་པར་ཤེས༔ མི་གཙང་བ་ལུད་དུ་འཛིན་ 
པ་ཡང་སེམས་སུ་ཤེས་པས་འཛིན་བྱེད་དང་འཛིན་བྱ་གཉིས་ཀ་རང་གི་སེམས་སུ་ཐག་ཆོད་ཅིག༔ གསེར་དང་ས་ 
ལུད་མཉམ་པས༔ དེ་ཁོ་ན་ནོར་དང་ནོར་མིན་དབྱེར་མེད་དུ་རྟོགས་པའི་གནད་ཡིན་ནོ༔ བཟུང་བ་ཞེས་བྱ་བ་ 
ནི༔ ཕྱི་དངོས་པོ་ཡུལ་ལ་རྟག་པར་བཟུང་བའོ༔ འཛིན་པ་ཞེས་བྱ་བ་ནི༔ ནང་གི་སེམས་ལ་ཡོད་པར་འཛིན་ 
པའོ༔ དེ་རྒྱུད་ལ་འགེལ་བའི་དུས་སུ༔ ཕྱི་གཟུང་བའི་ཡུལ་ལ་བལྟས་པས་སྣང་བ་རང་སར་སྣང་༔ ནང་འཛིན་ 
པའི་སེམས་ལ་བལྟས་པས་སེམས་དངོས་མེད་དུ་རིག༔ དེ་ལྟར་རྟོགས་ཙ་ན༔ གཟུང་འཛིན་སྣང་སྟོང་དབྱེར་ 
མེད་དུ་གྲུབ་པའི་གནད་ཡིན་ནོ༔ ཅཱཅཅ་ྟAཏརྐཏཉཊརྒགཏདྱན ཡང་ཞུས་པཿ༔ བླང་དོར་གཉིས་
73

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཀྱི་ས་མཚམས་གང་ལགས༔ རྒྱུ་འབྲས་གཉིས་ཀྱི་ས་མཚམས་གང་ལགས༔ ཞི་གནས་དང་ལྷག་མཐོང་ 
གཉིས་ཀྱི་ས་མཚམས་གང་ལགས༔ ཐབས་དང་ཤེས་རབ་གཉིས་ཀྱི་ས་མཚམས་གང་ལགས༔ དེ་རང་གི་ 
རྒྱུད་ལ་འགེལ་ན་ཇི་ལྟར་བགྱི༔ ཞེས་ཞུས་སོ༔ བཀའ་བསྩལ་པ༔ བླང་བྱ་ནི་ཡིད་ཀྱིས་དང་དུ་བླངས་ཏེ་ཕར་ 
མི་གཏོང་བའོ༔ དོར་བྱ་ནི་ཡིད་ཀྱི་དོར་ཞིང་སྤྱོད་པའོ༔ དེ་རྒྱུད་ལ་འགེལ་བའི་དུས་སུ༔ འཁོར་བའི་དུཿཁ་སེམས་ 
སུ་ཤེས་པས་གང་ལའང་དགོས་མེད་དུ་ཤེས་ནས༔ འཛིན་པའི་བྱ་བློ་དང་བྲལ༔ འཁོར་བ་ལ་བློ་ལོག་པས་ 
གང་ལ་ཡང་དགོས་མེད་དུ་གྲོལ༔ དེ་ལྟར་གང་ཡང་གཉིས་མེད་རྟོགས་པས་བླང་དོར་རང་སར་གྲོལ་བའི་
གནད་ཡིན་ནོ༔ རྒྱུ་བསོད་ནམས་ཀྱི་ཚོགས་ནི༔ བསྐྱེད་རིམ་བཟླས་བརྗོད་མཆོད་གཏོར་སྦྱིན་པ་ལ་སོགས་ 
ཕ་རོལ་ཏུ་ཕྱིན་པའི་མཛད་པ་དྲུག་གོ༔ འབྲས་བུ་ཡེ་ཤེས་ཀྱི་ཚོགས་ནི༔ བསམ་གཏན་ཤེས་རབ་ཆོས་ 
ཀྱི་དབྱིངས་སྣང་སྟོང་དབྱེ་བ་མེད་པའི་དོན་བསྒོམས་ནས༔ དམིགས་པ་མེད་པའི་རྒྱ་ཡིས་ཐེབས་ནས༔ འབྲས་ 
བུ་ཡེ་ཤེས་ཀྱི་ཚོགས་སོ༔ དེ་རྣམས་གང་བསྒོམ་ཡང་བྱ་བ་པོ་དང་༔ བྱེད་པ་པོ་དམིགས་མེད་ཀྱི་རྒྱས་ཐེབས་ 
པས་རྒྱུ་འབྲས་ཡེ་ཤེས་སུ་རྫོགས་པའི་གནད་ཡིན་ནོ༔ ཞི་གནས་ཞེས་བྱ་བ༔ རྣམ་པར་རྟོག་པ་ཞི་ནས་སེམས་ 
གཡོ་ འགུལ་ དང་ བྲལ་ བར་ གནས་ སོ༔ ལྷག་མཐོང་ཞེས་བྱ་བ་ནི༔ ཆོས་ཉིད་ ཀྱི་ དོན་ ལ་བཞག་ ན ནས༔ 
ཅི་མཐོང་ཅི་དྲན་ཡང་གནས་ལུགས་ཀྱི་དོན་ལྷག་ལྷག་སྐྱེ་བ་ནི༔ ཞི་གནས་ལྷག་མཐོང་གཉིས་སུ་མེད་དུ་ 
རྟོགས་པའོ༔ ཐབས་བྱ་བ་མཁས་ཤིང་རིག་པའོ༔ ཤེས་རབ་ནི་ཟུང་དུ་འབྲེལ་ཞིང་དེ་ཉིད་རིག་པའོ༔ དེ་རྒྱུད་ 
ལ་འགེལ་བའི་དུས་སུ༔ སེམས་སྐྱེ་བ་མེད་པ་ཡིན་པས༔ ཅིའི་ཡང་ངོ་བོར་མ་གྲུབ་པ༔ སྟོང་པ་དེ་ཐབས་ 
ཀྱིས་རྟོགས༔ ཤེས་རབ་ཀྱི་རིག་པ་དེ་ཉིད་སྟོང་པ་རྒྱུ་མེད༔ ཆོས་ཉིད་ཤེས་རབ་དབྱེར་མེད་ལ༔ ཐབས་ཤེས་ 
ཐྰ་ཉཿཤྲཀབ།ཏའེནརྒྱཊནཏ
གཉིས་མེད་དུ་རྟོགས་པའི་གནད་ཅེས་བྱའོ༔ 
ཡང་ཞུས་པ༔ མཉམ་བཞག་དང་རྗེས་ཐོབ་ཀྱི་ས་མཚམས་གང་ལགས༔ དབྱིངས་དང་ཡེ་ཤེས་ཀྱི་ས་མཚམས་ 
གང་ལགས༔ ཆོས་དང་ཆོས་ཉིད་ཀྱི་ས་མཚམས་གང་ལགས༔ བལྟ༌བྱ༌དང༌ལྟ༌བྱེད༌ཀྱི་ས་མཚམས་གང་ 
ལགས༔ དེའི་དོན་རྒྱུད་ལ་འགེལ་ན་ཇི་ལྟར་བགྱི༔ ཞེས་ཞུས་སོ༔ བཀའ་བསྩལ་པ༔ མཉམ་བཞག་ལུས་ 
ངག་ཡིད་གསུམ་མཉམ་པར་བཞག་ནས༔ སེམས་མི་གནས་པ་གནས་པར་བྱེད༔ གནས་པ་བརྟན་པར་བྱེད་ 
པའོ༔ རྗེས་ཐོབ་དེ་ལ༔ གོང་གི་དོན་དེར་ཁྱེར་ནས་བོགས་འབྱིན་པའོ༔ དེ་རྒྱུད་ལ་འགེལ་བའི་དུས་སུ༔
74

༄༅། །ཟབ་གཏེར་ཆོས་ཀྱི་མཛོད་ཁང་།
མཉམ་བཞག་ལ་ཆོས་ཐམས་ཅད་སྤྲོས་པ་དང་བྲལ་བར་ལམ་དུ་ཁྱེར་བའོ༔ རྗེས་ཐོབ་ལ་དེ་ཉིད་དྲན་ཞིང་ 
བྱང་ཆུབ་པ་ཡིན་ནོ༔ མཉམ་བཞག་རྗེས་ཐོབ་གཉིས་སུ་མེད་པའི་གནད་དེ་ལྟར་ཡིན་ནོ༔ དབྱིངས་ཞེས་བྱ་ 
བ་ནི༔ སེམས་ཉིད་གཏིང་ཕྱིན་པའི་ཆོས་ཉིད་དོ༔ ཡེ་ཤེས་ནི་དེ་ཉིད་རང་ལ་ཡོད་པར་ཤེས་པའོ༔ དེ་རྒྱུད་ 
ལ་འགེལ་བའི་དུས་སུ༔ སེམས་ཉིད་ཀྱི་དོན་ཡང་དག་པའི་ཡེ་ཤེས་དངོས་པོར་མ་གྲུབ་པ་དཔག་དཀའ་ 
བ༔ དངོས་པོའི་ཆོས་ཉིད་རང་ རིག་པའི་ཡེ་ཤེས་ཀྱིས་མཐོང་བ་ནི༔ ཆོས་ཉིད་ཀྱི་གཏིང་ཕྱིན་པའོ༔ ཆོས་ 
ཞེས་བྱ་བ་ནི༔ རྣམ་པར་དཀར་བའི་ཆོས་དང་༔ རྣམ་པར་གནག་པའི་ཆོས༔ ལུང་མ་བསྟན་པའི་ཆོས༔ འདི་ 
ལྟར་བརྗོད་བྱ་དང་མཚོན་དུ་བཏུབ་པ་ཐམས་ཅད་དོ༔ ཆོས་ཉིད་ཅེས་བྱ་བ་ནི༔ དེ་རྣམས་ཐམས་ཅད་ངོ་ 
བོ་སྟོང་༔ རང་བཞིན་སྟོང་༔ མཚན་ཉིད་ཀྱི་སྟོང་པའོ༔ དེ་རྒྱུད་ལ་འགེལ་བའི་དུས་སུ༔ ཆོས་ཐམས་ཅད་ 
སེམས་ལས་བྱུང་༔ སེམས་སྟོང་པ་ཆོས་ཉིད་དེ་ཀ་ལ༔ ཆོས་དང་ཆོས་ཉིད་གཉིས་སུ་མེད་པར་གནད་དུ་ཚུད་ 
པ་ཞེས་བྱའོ༔ ལྟ་བ་ཞེས་བྱ་བ་ནི༔ སངས་རྒྱས་ཀྱི་དགོངས་པ་ཕྱིན་ཅི་མ་ལོག་པའོ༔ ལྟ་བྱེད་ཅེས་བྱ་བ་ 
ནི༔ སེམས་ཀྱི་སེམས་ཉིད་རྟོགས་པའོ༔ དེ་རྒྱུད་ལ་འགེལ་བའི་དུས་སུ༔ ཆོས་ཐམས་ཅད་སེམས་ལས་བྱུང་༔ 
སེམས་སྟོང་པ་ཆོས་ཉིད་དང་༔ དེ་ཀ་ལ་ཆོས་ཉིད་གཉིས་སུ་མེད་པ་གནས་སུ་ཚུད་པ་ཞེས་བྱའོ༔ ལྟ་བ་ལོག་ 
ན་ཡོད་པ་མ་ཡིན་ཏེ༔ རང་གི་སེམས་ཉིད་མ་བཅོས་པ༔ ཕྱོགས་གཅིག་ཏུ་མ་ལྷུང་བས་མཐའ་དབུས་མེད་པ༔ 
བརྡལ་ཁྱབ་ཆེན་པོ་དེ་ལྟ་བ་ཡིན༔ དེ་རང་གི་སེམས་ཀྱིས་གཞན་དུ་མ་འཁྲུལ་པར་ཡེ་ནས་རང་ལ་གནས་པར་ 
མཐོང་བ་དེ་ལ༔ བལྟ་བྱ་དང་ལྟ་བྱེད་གཉིས་སུ་་མེད་པར་རྟོགས་པ་ཞེས་བྱའོ༔ *ནWམྲhཧ་བརྒངྒནྡེཋ 
ཡང་ཞུས་པ༔ བསྒོམ་པ་དང་སྒོམ་བྱེད་ཀྱི་ས་མཚམས་གང་ལགས༔ སྤྱོད་པ་དང་སྤྱོད་བྱེད་ཀྱི་ས་མཚམས་ 
གང་ལགས༔ འབྲས་བུ་ཐོབ་བྱ་དང་འཐོབ་བྱེད་ཀྱི་ས་འཚམས་གང་ལགས༔ དམ་ཚིག་བསྲུང་བྱ་དང་སྲུང་ 
བྱེད་ཀྱི་ས་མཚམས་གང་ལགས༔ དེ་རྒྱུད་ཐོག་ཏུ་འགེལ་བའི་དུས་སུ་ཇི་ལྟར་བགྱི་ཞེས་ཞུས་སོ༔ བཀའ་ 
བསྩལ་པ༔ བསྒོམ་པ་ཞེས་བྱ་བ་ཆོས་ཉིད་བསམ་དུ་མེད་པ་མ་བསླད་མ་བཅོས་པའི་ངང་དུ་འཇོག་པའོ༔ 
སྒོམ་བྱེད་ཅེས་བྱ་བ༔ རྣལ་འབྱོར་་པའི་རྒྱུད་ལ་འགེལ་བའི་དུས་སུ༔ ལུས་སེམས་ཁོང་ལྷོད་ཐ་མལ་གྱི་ཤེས་པ་ 
མ་བཅོས་པ༔ རང་བྱུང་རྟོག་པས་མ་བསླད་པ་རང་གསལ་གྱི་ངང་དུ་འཇོག་པའོ༔ དེ་ཉིད་རང་ལ་སྒོམ་རྒྱུ་ 
གཞན་ནས་མ་རྙེད་པས༔ བསྒོམ་བྱ་སྒོམ་བྱེད་གཉིས་སུ་མེད་པར་གནད་དུ་ཚུད་པ་ཞེས་བྱའོ༔ སྤྱོད་པ་ནི་
75

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
གང་ལྟར་བྱེད་པ་དེའོ༔ སྤྱོད་བྱེད་གང་བྱེད་དེ་རྗེས་སུ་སྒྲུབ་པའོ༔ དེ་རྒྱུད་ལ་འགེལ་བའི་དུས་སུ༔ འགྲོ་ཉལ་འདུག་ 
པ་ལ་སོགས་པ་གང་བྱེད་ཀྱང་༔ ཤེས་སྦྱིན་གྱི་བྱ་རས་ཟིན་པར་བྱ་སྟེ༔ ཐ་མལ་གྱི་རྗེས་སུ་མི་འབྲང་བར་ 
བྱའོ༔ སྤྱད་བྱ་སྤྱོད་བྱེད་ཆོས་ཉིད་ཀྱི་རྩིས་ཟིན་པར་བྱའོ༔ དེ་ནི་སྤྱད་བྱ་སྤྱོད་བྱེད་ཐ་མི་དད་པའོ༔ འབྲས་ 
བུ་ཐོབ་བྱ་སྐུ་གསུམ༔ ཐོབ་བྱེད་དེ་སྒྲུབ་པར་བྱེད་པའི་བློ༔ དེ་རྒྱུད་ལ་འགེལ་བའི་དུས་སུ༔ སྐུ་གསུམ་ལོགསན་ཡོད་ 
པ་ མ་ ཡིན་ཏེ༔ སེམས་ ཉིད་ ཀྱི་དོན་དང་༔ ཆོས་ཉིད་ཀྱི་དོན༔ དབྱེར་མེད་ སྟོང་ པ་ ཆོས་ ཀྱི་ སྐུ༔ གསལ་ ལ་ 
མི་འགག་པར་ཉམས་སུ་མྱོང་བ་ལོངས་སྤྱོད་རྫོགས་པའི་སྐུ༔ སྣ་ཚོགས་རིས་མེད་དུ་ཤར་བ་སྤྲུལ་པའི་ 
སྐ༔ ཐོབ་བྱེད་ཀྱི་འབྲས་བུ་ལོགས་ན་བསྒྲུབ་ཏུ་མེད་པར་རང་ལ་གནས་པར་ཤེས་པ་ནི༔ འབྲས་བུ་རང་ལ་ 
རྫོགས་པ་ཞེས་བྱའོ༔ དམ་ཚིག་བསྲུང་བྱ་ཐམས་ཅད་ནི་རྩ་བ་དང་ཡན་ལག་ཏུ་འདུས༔ སྲུང་བྱེད་ཐམས་ 
ཅད་ ནི་ ལུས་ ངག་ ཡིད་ གསུམ་ ཀྱིས་ མ་ ཉམས་ པར་ བསྲུང་ བའོ༔ དེ་ རྒྱུད་ ལ་ འགེལ་ བའི་ དུས་ སུ༔ རྩ་ 
བ་དང་ཡན་ལག་གི་དམ་ཚིག་བསྲུང་བྱ་སྲུང་བྱེད་ཐམས་ཅད་སེམས་ཀྱི་ངང་ལས་མ་འདས་ཏེ་གང་དུ་ཡང་ 
གྲུབ་པ་མེད༔ རང་སེམས་དྲི་མ་མེད་པར་ཤེས་པ་ལ་དམ་ཚིག་བསྲུང་བྱ་སྲུང་བྱེད་དང་གཉིས་སུ་མེད་ཅེས་ 
བྱའོ༔ ཡརོམྱཏཧཏཤྲརྒརྣབནཏཏརྦཉརྟརྒཏཨུཏཱཎྜུཉོགཧཱུྃཊཟཤཊགགཏE3ཏདྱ,མནྟྲ
ཨེ་མ་ཧོ༔ བདག་འདྲ་པདྨ་འབྱུང་གནས་ཀྱིས༔ ཀུན་བཟང་ཐུགས་ལས་སྤྲུལ་པའི་སྐུ༔ ཤྲཱི་སེང་ཧའི་སྤྱན་སྔར་ 
མཆིས༔ གུས་པས་གསོལ་འདེབས་སྨོན་ལམ་བཏབ༔ ངོ་སྤྲོད་གནད་ཏིག་ཞལ་གདམས་ཞུས༔ ཕྱི་རབས་དོན་དུ་ཡི་ 
གེར་བཀོདཿ༔ བསེ་སྒྲོམ་སྨུག་པོའི་ནང་དུ་སྦས༔ ཕྱི་རབས་ལས་ཅན་པདྨའི་སྲས༔ དྲག་པོ་གྲུ་གསུམ་སྨེ་བ་ 
ཅན༔ ཐོགས་རྡུགས་མེད་པའི་སྤྱོད་པ་སྐྱོང་༔ ལས་ཅན་དེ་དང་འཕྲད་པར་ཤོག༔ ཅེས་གསུངས་ཏེ་ཟང་ཟང་ 
ལྷའི་བྲག་ལ་སྦས་སོ༔ རིག་འཛིན་རྒོད་ཀྱི་ལྡེམ་འཕྲུ་ཅན་གྱིས་བཏོན་པའོ༔ ཏཿ 8༔ 99རྒ 
སརྦ་མངྒ་ལཾ།། །།
76

༄༅། །ཟབ་གཏེར་ཆོས་ཀྱི་མཛོད་ཁང་།
༄༅ གེགས་སེལ་ནོར་བུ་རཏྣའི་བང་མཛོད་བཞུགས་སོ༔ 
མཚོ་རྒྱལ་ཞུས་ལེན་སྐོར
༄ཀqདྷརྨེneཨཽཏཨོཾC6zEa3རྱརྒ╗nབསམ་ཡས་མཆིམས་ཕུའི་དབེན་གནས་སུ 
སློབ་དཔོན་པདྨ་འབྱུང་གནས་ལཿ ཇོ་མོ་མཁར་ཆེན་བཟས་ཞུས་པ༔ ཀྱཻ་སློབ་དཔོན་ཆེན་པོ་ལ 
བདག་ཅག་བུད་མེད་ཀྱི་སློབ་བུ་འདྲ་བ་ཤེས་རབ་ཞན་པས༔ སྣོད་བཅུད་ཐམས་ཅད་ཆོས་ཀྱི་སྐུར་
བསྟན་ཡང་འཁྲུལ་སྣང་གི་བག་ཆགས་འདི་དང་འགྲོགས་ཡུན་རིང་པས་ཆོས་ཐམས་ཅད་ཡིད་སྨོན་
དུ་འཆོར་བར་གདའ་བས༔ བདག་ལ་ཅི་བྱེད་ཆོས་ཉིད་དང་སྦྱོར་བའི་མན་ངག་ཅིག་ཐུགས་ལ་ 
འདོགས་པར་ཞུ༔ ཞེས་ཞུས་སོ༔ བཀའ་བསྩལ་པ༔ མཚོ་རྒྱལ་ཉོན་ཅིག༔ ཐེག་པ་ཆེན་པོ་གསང་ 
སྔགས་ཀྱི་ཆོས་ཉམས་སུ་ལེན་པ་ལ་གནད་གསུམ་དང་ལྡན་དགོས་ཏེ༔ འཁྲུལ་འཁོར་ལུས་ཀྱི་གན 
ལྟ་སྟངས་མིག་གི་གནད༔ བཞག་ཐབས་སེམས་ཀྱི་གནད་དོ དང་པོར་གནས་དབེན་པར་བདེ་ 
བའི་སྟན་ལ་རྐང་པ་སྐྱིལ་ཀྲུང་༔ ལག་པ་མཉམ་བཞག༔ སྒལ་ཚིགས་དྲང་པོ༔ ལུས་དྲང་པོར་ 
བཞག་པས་བསྒོམ་རང་བབས་སུ་འབྱུང་ངོ་༔ ལུས་ཀྱི་འཁྲུལ་འཁོར་མ་བཅོས་ན་བསྒོམ་མི་སྐྱེའོ༔ 
གཉིས་པ་ལྟ་སྟངས་ནི་མིག་མི་བཙུམ༔ ཁྱར་ཁྱུར་མི་བྱ༔ སྡང་མིག་ཟུར་དུ་མི་གརུ ཐད་ཀར་ཕུར་ 
ཚུགས་སུ་བལྟས་པས་མིག་ད་ང་ཤེས་པ་གནད་གཅིག་པས་བསྒོམ་རང་བབས་སུ་འབྱུང་༔ ལྟ་སྟངས་
མེད་ན་བསྒོམ་མི་འཆར་རོ སེམས་ཀྱི་གནད་ནི་ཐ་མལ་གྱི་ཤེས་པ་རང་ལུགས་འདི་ལ་སྔར་འདས་ 
ཀྱི་བག་ཆགས་རྗེས་མི་བཅད༔ མ་འོངས་པའི་བྱ་བ་ཉོན་མོངས་པའི་སྔུན་མི་བསུ༔ ད་ལྟར་གྱི་ 
ཡིད་ལ་རྟོག་པས་བཟོ་མི་བྱ་བར་ཤེས་པ་རང་ལུགས་སུ་བཞག་གོ༔ དེས་བསྒོམ་རང་ལུགས་སུ་འབྱུང༔ 
ཡེངས་པ་དང་འཕྲོས་ན་བསྒོམ་མི་སྐྱེའོ༔ ཟུw"Eཏnདྲརྒ ཕྱོག255 དེ་ལྟར་སྒོ་གསུམ་རང་ 
ལུགས་སུ་བཞག་པས་རྣམ་རྟོག་ཕྲ་རགས་ཐམས་ཅད་ཞི་ནས་སེམས་རང་སར་ལྷག་གནས་པ་ཞིག་
འབྱུང་༔ དེ་ཀ་ལ་ཞི་གནས་ཞེས་བྱའོ༔ མ་འགགས་ཡུལ་མེད་རང་གསལ་དུ་རྗེན་ནེ༔ དེ་གཉིས་
77

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཤེས་པ་སྐད་ཅིག་མའི་སྟེང་ན་དབྱེར་མེད་ཀྱི་ངོ་བོར་ཧྲིལ་ལེ་གནས་པ་ཞིག་འབྱུང་༔དེ་ལ་ཞི་
གནས་དང་ལྷག་མཐོང་དབྱེར་མེད་ཅེས་བྱའོ༔ དེ་ཡུལ་དུ་བྱས་ན་ཉམས༔ ཡུལ་མེད་དུ་བྱས་ན་ 
གོ་བ༔ ཤེས་པ་དེ་རྣམས་སྒོམ་པའི་ངོ་བོར་ཧྲིལ་ལེ་འདུག་ན་རྟོགས་པའོ༔ དུས་གསུམ་སངས་རྒྱས་ 
ཐམས་ཅད་ཀྱི་དགོངས་པ་ཡང་དེ་ཉིད་རང་ཡིན་ནོ༔ དེ་ནི་སློབ་དཔོན་མན་ངག་ཟབ་པས་བྱས་པ་ 
མ་ཡིན༔ སློབ་བུ་ཤེས་རབ་ཆེ་བས་བྱུང་བ་མ་ཡིན༔ གནས་ལུགས་གཞིའི་ཐོག་ཏུ་ཕེབས་པ་ཞེས་བྱ་ 
བ་ཡིན་ནོཟུཥཿཛཿEཏཿཀཏྲཿ། ཀྱྀཀqཏh」བzཙ དེ་ལྟར་བསྒོམས་པས་བདེ་གསལ་ 
མི་རྟོག་པའི་ཉམས་གསུམ་འཆར་ཏེ༔ རྣམ་རྟོག་དང་བྲལ་བའི་ཤེས་པ་ལ་མི་རྟོག་པ་ཞེས་བྱའོ༔ 
དེ་ལ་གསུམ་སྟེ༔ བསྒོམ་བྱ་དང་སྒོམ་བྱེད་ཀྱི་ཞེན་སྣང་མེད་པས་བཟང་རྟོག་དང་བྲལ༔ རྣམ་རྟོག་
ཕྲ་རགས་ཀྱི་རྒྱུན་ཆད་པས་ངན་རྟོག་དང་བྲལ༔ རིག་པ་ཡུལ་མེད་དུ་རང་ངོ་ཤེས་པས་ལུང་མ་ 
བསྟན་དང་བྲལ་བའོ༔ རྟོག་མེད་ཀྱི་ངང་ནས་རིག་པའི་གདངས་མ་འགགས་པར་ཡེ་རེ་འདུག་པ་ནི་ 
གསལ་བའོ༔ དེ་ལ་གསལ་བ་ལ་གསུམ་སྟེ ཡུལ་མེད་དེ་རང་གསལ་བ༔ དུས་གློ་བུར་དུ་བྱུང་བ་ 
མ་ཡིན་ཏེ་ཡེ་ནས་གསལ་བ སུས་ཀྱང་མ་བྱས་ཏེ་རང་བཞིན་གྱིས་གསལ་བའོ༔ དེ་ལ་བདེ་བ་ 
བཞི་སྟེ མི་མཐུན་པའི་འགལ་རྐྱེན་མེད་དེ་སྣང་བ་བདེ་བ༔ མཚན་མའི་ཟུག་རྔུ་མེད་པས་ 
མཚན་མ་མེད་པའི་བདེ་བ༔ གཉིས་འཛིན་གྱི་ཞེན་པ་མེད་པས་གཉིས་སུ་མེད་པའི་བདེ་བ༔ དེ་ 
ལ་རྒྱུ་རྐྱེན་མེད་པས་འདུས་མ་བྱས་ཀྱི་བདེ་བའོ༔ དེ་ལྟ་བུའི་ཉམས་སྐྱེས་པ་ལ་མ་ཆགས་པའི་དཔེ་ 
གསུམ་དགོས་ཏེ༔ བདེ་བ་ལ་མ་ཆགས་པ་སྨྱོན་པ་ལྟ་བུ༔ གསལ་བ་ལ་མ་ཆགས་པ་བུ་ཆུང་གི་རྨི་ 
ལམ་ལྟ་བུ༔ མི་རྟོག་པ་ལ་མ་ཆགས་པ་བརྟུལ་ཞུགས་མཐར་ཕྱིན་པའི་རྣལ་འབྱོར་པ་ལྟ་བུའོ 
དེ་དག་དང་ལྡན་ན་བསྒོམ་གྱི་སྐྱོན་མེད་པའོ Ey⪜བ&ཀ□ཏ༔ ╗༔ དེ་དག་ལ་ 
ཆགས་ཤིང་ཞེན་ན་སྲིད་པ་གསུམ་དུ་གོལ་ཏེ བདེ་བ་ལ་ཆགས་ན་འདོད་ཁམས་སུ་གོལ༔ གསལ་ 
བ་ལ་ཆགས་ན་གཟུགས་ཁམས་སུ་གོལཿ མི་རྟོག་པ་ལ་ཆགས་ན་གཟུགས་མེད་ཁམས་སུ་གོལ་ལོ 
དེ་རྣམས་ལ་མ་ཆགས་མ་ཞེན་ན་ཡང་༔ ཆགས་ཞེན་ཕྲ་མོ་ཁོང་ན་ཡོད་པས་གོལ་ས་བཅད་པ་ནི 
མཐར་གྱིས་གནས་པའི་སྙོམས་པར་འཇུག་པ་དགུའོ༔ ཨོཾ╗6གཏ་zཚ༔ དེ་ཡང་འདོད་ཁམས་ 
ཀྱི་རྣམ་རྟོག་སྤོང་བ་ལ་བསམ་གཏན་གྱི་སྙོམས་འཇུག་བཞི་སྟེ གཟུང་འཛིན་གྱི་རྣམ་རྟོག་མེད་
78

༄༅། །ཟབ་གཏེར་ཆོས་ཀྱི་མཛོད་ཁང་།
ཀྱང་༔ བསྒོམ་བྱ་སྒོམ་བྱེད་ཀྱི་སྤྱོད་པ་དང་བཅས་པ་ནི་བསམ་གཏན་དང་པོའོ༔ རྟོག་པ་དང་ 
དཔྱོད་པ་མེད༔ དགའ་བའི་ཏིང་ངེ་འཛིན་གྱི་རོ་མྱོང་བའི་འཛིན་པ་དང་བཅས་པ་ནི་བསམ་གཏན་
གཉིས་པཿ སེམས་གཡོ་བ་མེད་ལ་དབུགས་འབྱུང་རྔུབ་དང་བཅས་པ་ནི་བསམ་གཏན་གསུམ་པ༔ 
རྣམ་རྟོག་ཐམས་ཅད་དང་བྲལ་ཞིང་གསལ་སྣང་གོ་མ་འགགས་པ་ནི་བསམ་གཏན་བཞི་པའི་ཏིང་
ངེ་འཛིན་ནོ༔ གཟུགས་ཁམས་ཀྱི་རྣམ་རྟོག་སྤང་བ་ལ༔ གཟུགས་མེད་པའི་སྙོམས་པར་འཇུག་པ་ 
བཞི་སྟེ༔ ཆོས་ཐམས་ཆད་ནམ་མཁའ་ལྟ་བུ་ཡིན་ནོ་སྙམ་དུ་བློས་བརྟགས་ནས་མཉམ་པར་འཇོག་ 
པ་ནི ནམ་མཁའ་མཐའ་ཡས་སུ་གོལ་ལ༔ རྣམ་པར་ཤེས་པ་མཐའ་ཡས་ཤིང་ཕྱོགས་མེད་པ་ཡིན་ 
ནོ་སྙམ་དུ་བློས་བརྟགས་ནས་དེ་ལ་མཉམ་པར་འཇོག་པ་ནི༔ རྣམ་ཤེས་མཐའ་ཡས་སུ་གོལཿ འདུ་ 
ཤེས་ཀྱི་གསལ་རིག་ཡོད་པ་མ་ཡིན༔ མེད་པ་མ་ཡིན་བློས་བྱར་མི་བཏུབ་པ་ཡིན་ནོ་སྙམ་དུ་བློས་ 
བརྟགས་ནས་འཇོག་པ་ནི་ཡོད་མིན་མེད་མིན་དུ་གོལ༔ སེམས་འདི་ཅི་ཡང་ངོ་བོར་མ་གྲུབ་སྟེ༔
མེད་ཅིང་སྟོང་པ་མཐའ་ཡས་ཡིན་ནོ་སྙམ་དུ་བློས་བརྟགས་ནས་འཇོག་པ་ནི་ཅི་ཡང་མེད་པའི་སྐྱེ་ 
མཆེད་དུ་གོལ་ལོ༔ དེ་དག་བློས་བརྟགས་པ་དང་༔ ཡིད་ཆགས་པ་དང་༔ སེམས་ཀྱི་མྱོང་བའི་དྲི་ 
མ་བག་ཙམ་རེ་ཡོད་དོ ཐམས་ཅད་ཀྱི་རྟོག་པ་སྤོང་པ་ལ་འགོག་པའི་སྙོམས་པར་འཇུག་པ་སྟེ 
ཚོགས་དྲུག་ཡུལ་ལ་འཇུག་པ་སྟེ༔ ཚོགས་དྲུག་ཡུལ་ལ་འཇུག་པ་ནང་དུ་འགོག་ཅིང་༔ རླུང་སེམས་ 
ཀྱི་འགྱུ་བ་རྒྱུན་ཆད་པ་ལ་ཇི་སྲིད་མཉམ་པར་འཇོག་པ་ནི་སོ་སོར་བརྟག་པའི་འགོག་པ༔ གཤིས་ཀྱི་
གཞོལ་ཕྱོགས་དེར་སོང་བ་ནི་བརྟག་མིན་གྱི་འགོག་པའོ
དེ་ནི་དོན་དམ་པ་ལུང་མ་བསྟན་ཡིན་ནོ༔ དེ་ལྟར་སྙོམས་པར་འཇུག་པ་དགུ་ལ༔ བསམ་གཏན་ 
བཞི་ནི་ལྷག་མཐོང་སྐྱེད་པར་བྱེད་པའི་ཞི་གནས་ཏེ༔ བསམ་གཏན་བཞིའི་ཏིང་ངེ་འཛིན་ནི༔ གཤིས་ 
དང་མཐུན་ཞིང་འཇིག་རྟེན་གྱི་ཏིང་ངེ་འཛིན་རྣམས་ཀྱི་ནང་ན་མཆོག་གོ༔ གཟུགས་མེད་པའི་སྙོམས་ 
འཇུག་བཞི་ནི་ཏིང་ངེ་འཛིན་གྱི་གོལ་ས་ཡིན་ནོ༔ འགོག་པའི་སྙོམས་འཇུག་ནི་ཉན་ཐོས་ཞི་བའི་ 
ཏིང་ངེ་འཛིན་ནོ༔ དེ་རྣམས་ངོ་ཤེས་པས་ཏིང་ངེ་འཛིན་གྱི་བྱེ་བྲག་ཕྱེད་ཅིང༔ རང་གི་སྒོམ་པ་ལ་ 
དེ་རྣམས་ཀྱིས་གེགས་སེལ་ཞིང་གོལ་ས་མི་འབྱུང་བ་ཡིན་ནོ༔ ལམ་ལྔ་གསུམ་དུ་འདུས༔ དེ་ལྟར་ 
གོལ་ས་བཅད་ནས་བསྒོམ་སྐྱོན་མེད་དུ་ཉམས་སུ་བླངས་པས་མཉམ་བཞག་ལ་བདེ་བ༔ གསལ་
79

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
བ་མི་རྟོག་པ་གསུམ་དུ་སེང་ངེ་ཡེར་རེ་གནས་སོ༔ རྗེས་ཐོབ་ལ་སྣང་བ་བཀྲག་མེད༔ རྨི་ལམ་སྒྱུ་མ་ 
ལྟ་བུ་བུན་ལོང་འཆར༔ རྒྱུ་འབྲས་ཀྱི་དེ་ཉིད་ཤེས༔ བསོད་ནམས་ཀྱི་བྲེ་ཁ་ཁེངས༔ ཏིང་ངེ་འཛིན་ 
གྱི་དྲོད་ཐོབ་སྟེ ཚོགས་ལམ་མཐར་ཕྱིན་པའོ༔ ཨོཾཧཱུྃཏ2ཏ╗ཏཱཿཛྲའ༔ དེ་ལྟར་ཡུན་རིང་དུ་ 
བསྒོམས་པས༔ རང་གིས་རང་ལ་ཡོད་པའི་དོན་ཡུལ་མེད་རང་གསལ་མངོན་སུམ་དུ་མཐོང་ཞིང་༔ 
རང་ངོ་ཤེས་པའི་མཐོང་ལམ་སྟེ༔ སྣང་རིག་སྟོང་གསུམ་ཡུལ་མེད་དུ་རང་གསལ༔ ཆོས་ཉིད་ཟག་ 
པ་མེད་པས་མངོན་སུམ་དུ་མཐོང་༔ ཉོན་མོངས་པའི་སྒྲིབ་པ་རྩ་བ་ནས་ཟད༔ རྒྱུ་འབྲས་སྟོང་པར་ 
རྟོགས་ཏེ༔ འཁོར་བ་རང་རྒྱུད་པ་མེད་པས་དང་པོ་རབ་ཏུ་དགའ་བའི་ས་ཞེས་བྱའོ༔ མཉམ་ 
བཞག་སངས་རྒྱས་དང་དབྱེར་མེད་དེ༔ རྗེས་ཐོབ་སྒྱུ་མ་ལྟ་བུར་འཆརཿ དེ་གོམས་ཤིང་བརྟན་ 
པར་བསྐྱངས་པས་གཉིས་ཆོས་ཐམས་ཅད་གཉིས་མེད་དུ་སོང་༔ རང་སྣང་རང་ངོ་ཤེས་པས་སྣང་ 
སེམས་གཅིག་ཏུ་འདྲེས༔ སྟོང་པ་རྒྱུ་འབྲས་སུ་ཤར་བས་རྟེན་འབྲེལ་མངོན་དུ་གྱུར་པ་སྟེ མཉམ་ 
བཞག་ལ་ཆོས་ཐམས་ཅད་ཡུལ་མེད་རིག་པའི་ངོ་བོར་གསལ༔ རྗེས་ཐོབ་ཡུལ་སྣང་བག་ཙམ་ཡོད་ 
པ་ནི་སྒོམ་ལམ་མོ༔ དེ་རྒྱུན་བསྲིངས་པས༔ འཁོར་འདས་ཐམས་ཅད་སྐྱེ་འགག་གཉིས་མེད་མ་ 
འདྲེས་ཡོངས་རྫོགས་ཡུལ་མེད་རང་གསལ་མངོན་དུ་གྱུར་པས་ཤེས་སྒྲིབ་གཏན་ནས་མེད་དེ ཐམས་ 
ཅད་ཡེ་ཤེས་སུ་ཤར་བའི་སྐད་ཅིག་མ་དེ་མཐར་ཕྱིན་པའི་ལམ་སྟེ་སངས་རྒྱས་ཀྱི་སའོ
ཡང་ཞུས་པཿ ཀྱེ་སློབ་དཔོན་ཆེན་པོ་ལགས༔ ཆོས་ཉིད་ཀྱི་དོན་དེ་ལྟར་ལགས་ཀྱང་༔ བརྟན་པ་མ་ 
ཐོབ་ཀྱི་བར་དུ་སྤྱོད་པ་ཇི་ལྟར་བགྱི་ཞེས་ཞུས་སོ བཀའ་བསྩལ་པ༔ མཚོ་རྒྱལ་ཉོན་ཅིག སྤྱོད་ 
པ་ལ་གསུམ་སྟེ དང་པོ་ལམ་གྱི་སོ་གཟུགས་པ་ཐུན་མོང་སྤྱིའི་སྤྱོད་པ༔ བར་དུ་བོགས་འདོན་པ་ 
བརྟུལ་ཞུགས་གསང་བའི་སྤྱོད་པ༔ མཇུག་ཏུ་ཡང་དག་པ་དེ་ཁོ་ན་ཉིད་མཐར་ཕྱིན་པའི་སྤྱོད་ 
པའོ༔ དང་པོ་ནི་མི་ཚེ་རྗེས་ཀྱི་སྤྱོད་པ་ཁོ་ན་ལ་སྐྱེལ་དགོས་པས༔ སྤྱོད་པ་འདི་གལ་ཆེ༔ ལྟ་བ་ 
མཐོན་པོར་བློ་ཡུལ་དུ་གོ་ཡང་སྤྱོད་པ་དོན་དང་མི་མཐུན་ན་ལམ་ལོགཿ སྒོམ་པ་བཟང་པོ་སྐྱེས་ཀྱང་ 
རྗེས་སྤྱོད་་པས་མ་ བསྐྱངས་ན་ཡལ་འགྲོ དེ་ན་རྒྱུ་འབྲས་ཀྱི་གནད་གོ་བར་བྱ་སྟེ༔ དཀར་ནགྭ་གི་ 
ལས་ལ་ཤིན་ཏུ་ཕྲ་བ་ནས་འདོར་ལེན་བྱ༔ དེ་ནི་ཡང་དག་པའི་ལམཿ༔ཤེས་བྱ་དེ་ཁོ་ན་ཉིད་
སངས་རྒྱས་བསྟན་པའི་ངོ་བོ་ཡིན་ཏེ༔ མི་ལུས་ཐོབ་ནས་དམ་ཆོས་ཚུལ་བཞིན་བྱེད་ན་སྒོ་གསུམ་ཐ་
80

༄༅། །ཟབ་གཏེར་ཆོས་ཀྱི་མཛོད་ཁང་།
མལ་དུ་སྐད་ཅིག་ཀྱང་འཆོར་ཐབས་མེད་པས༔ ཉིན་མོ་ཤེས་པ་བཟོ་མེད་ཚོགས་དྲུག་ལྷུག་པ༔ རྨི་ 
ལམ་སྒྱུ་མ་ལྟ་བུར་ཉམས་སུ་བླང་༔ ནུབ་མོ་ཤེས་པ་སྤྲོ་བསྡུ་མེད་པ་བློ་རྟོག་མེད་ཀྱི་ངང་ལ་གཉིད་ 
དང་ཆོས་ཉིད་བསྲེས་ལ་ཉལཿ རྨི་ལམ་གྱི་འཁྲུལ་སྣང་ཡང་དག་པའི་ལམ་དུ་སྦྱང་༔ དེ་ཡང་ 
བྱམས་པ་དང་སྙིང་རྗེ་བྱང་ཆུབ་ཀྱི་སེམས་བསྐྱེད་རྫོགས་ལ་གོམས་པར་སྦྱང་༔ ནང་ནུབ་བདུན་ 
རྣམ་དག་དང་རྒྱུན་གྱི་གཏོར་མ་ལ་སོགས་པ་མི་ཆགས་པར་བྱའོ༔ ཡི་གེ་བརྒྱ་པས་སྡིག་པ་བཤགས༔
རྒྱུ་འབྲས་ཀྱི་གནད་བསྡམ༔ དལ་འབྱོར་རྙེད་པར་དཀའ་བ་འཆི་བ་མི་རྟག་པ་དང་འཁོར་བའི་ 
ཉེས་དམིགས་ཡང་ཡང་བསམ༔ བྱང་ཆུབ་ཀྱི་སེམས་སྦྱངས༔ བསྐྱེད་པའི་རིམ་པ་སྣང་སྲིད་ལྷའི་ 
དཀྱིལ་འཁོར་དུ་བསྒོམ༔ རྫོགས་པའི་རིམ་པ་སྣང་ལ་རང་བཞིན་མ་གྲུབ་པ༔ ཆུ་ནང་གི་ཟླ་བ་ལྟ་ 
བུ་གཉིས་མེད་ཀྱི་ངང་ལ་བཞག༔ མཇུག་དགེ་བའི་རྩ་བ་བསྔོ༔ དེ་ལྟར་བྱས་པས་ཐེག་པ་སྤྱི་དང་ 
ཚུལ་མཐུན༔ ཡང་དག་པའི་ལམ་དུ་འགྲོ༔ རྣལ་འབྱོར་ལམ་གྱི་སོ་ཚུགས་པ་ཡིན་ནོ༔ གཉིས་པ་བརྟུལ་ 
ཞུགས་གསང་བའི་སྤྱོད་པ་ནི༔ ལམ་གྱི་སོ་ཚུགས་ཉམས་དང་གོ་བ་སྐྱེས༔ ཡིན་ལུགས་དང་ལྟ་བའི་ 
གདེང་རྙེད་པ་དང་ ལམ་དེ་ཉིད་ལ་བོགས་འདོན་ཞིང་རྟོགས་པ་གྲས་ཐག་གཅད་པའི་ཕྱིར་ 
གསང་སྤྱོད་ཉམས་སུ་བླང་ངོ་༔ དེ་ཡང་གོམས་པ་གལ་ཆེ་ཉམས་ལེན་བརྟན་པ་ཞིག་གིས་ཉམས་སུ་ 
བླང་ངོ་༔ ཐེག་པ་ཆེན་པོའི་ཉམས་ལེན་ཚུལ་བཞིན་དུ་འདུས་ཏེ༔ བྱང་ཆུབ་ཀྱི་སེམས་ལ་བློ་སྦྱང་ 
དང་༔ ཡུལ་ཐམས་ཅད་རྫུན་དུ་ཤེས་པའི་ལྟ་བའོ༔ གསང་སྔགས་བསྐྱེད་པའི་རིམ་པ་ལྷའི་འཁོར་ 
ལོ་དང་༔ རྫོགས་པའི་རིམ་པ་གཉིས་མེད་མཐའ་བྲལ་གྱི་ལྟ་བའོ༔
དང་པོ་ནི༔ བྱང་ཆུབ་ཀྱི་སེམས་ལ་བློ་འབྱོངས་པས༔ སེམས་ཅན་ཐམས་ཅད་ཕ་མར་འཆར་ 
ན་དེས་ལམ་སྤྱད་དེ༔ འདྲེར་འཛིན་གྱི་རྣམ་རྟོག་དང་༔ བདག་འཛིན་གྱི་ལྟོས་ཐག་བཅད་ཅིང༔ 
བྱང་སེམས་ལ་བོགས་དབྱུང་བའི་ཕྱིར གཉན་སར་ཕྱིན་ཏེ་གང་འཇིགས་འཇིགས་འདྲ་བའི་ས་ 
དམིགས་གཅིག་ཏུ་མལ་བཅས་ལ༔ དང་པོ་དཀོན་མཆོག་གསུམ་ལ་སྐྱབས་འགྲོ་བྱ༔ སེམས་བསྐྱེད་ 
བླ་མ་ལ་གསོལ་བ་བཏབ༔ དེ་ནས་གཞི་བདག་དེ་ཉིད་ཀྱིས་གཙོ་བྱས་པའི་ནམ་མཁའ་དང་མཉམ་
པའི་སེམས་ཅན་ཐམས་ཅད་ལ་བྱམས་སྙིང་རྗེ་བྱང་ཆུབ་ཀྱི་སེམས་ཚད་མེད་པ་དུང་དུང་ཡུན་རིང་ 
དུ་བསྒོམ༔ དོན་དམ་པ་བྱང་ཆུབ་ཀྱི་སེམས་ལ་ལྷ་འདྲེ་གཉིས་མེད་སྤྲོས་བྲལ་བདེ་བ་ཆེན་པོ་སྐྱེ་
81

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
འགགས་གནས་གསུམ་དང་བྲལ་བའི་ངང་དུ་ཉལ་ལ་བསྡད༔ དེ་ལ་འཇིགས་པ་དང་ཉམ་ང་བ་ལ་ 
སོགས་པའི་རྣམ་རྟོག་བྱུང་ན་ཤེས་པ་ཁྲིམས་བསྒྲིམཿ༔ ཆུན་གཅུན་ལ་འཇིགས་ཤིང་ཉམ་ང་བ་འདི་ 
སེམས་ཅན་ཐམས་ཅད་ཕ་མར་མ་ཤེས་པར་འདྲེར་འཛིན་གྱི་རྣམ་རྟོག་སྐྱེས༔ དེའི་རང་གཟུགས་
ཤར་བ་ཡིན་པས༔ ཁྱོད་ཀྱི་སྔར་གྱི་བྱང་ཆུབ་ཀྱི་སེམས་དེ་ཁ་ཚིག་དང་གོ་ཡུལ་དུ་ལུས་འདུག་པ༔
དེས་ཡང་དག་པའི་དོན་ཅི་ལ་འགྲུབ་སྙམ་པས་རིག་པ་ཆུན་གཅུན༔ སྙིང་རྗེ་བྱང་ཆུབ་ཀྱི་སེམས་
དུང་དུང་པ་གཅིག་བསྒོམ་ལ༔ གཞི་བདག་དེས་གཙོ་བྱས་པའི་ལྷ་འདྲེ་ཐམས་ཅད་ལ་ལུས་ལྟོས་ 
མེད་དུ་ལིངས་བསྐྱུར༔ ཤ་ཁྲག་རུས་པ་གང་དགའ་བ་ཁྱེར་ཅིག་བྱས་ཏེ༔ བྱང་ཆུབ་ཀྱི་སེམས་ལ་ 
བློ་ལྷན་ནེར་བཞག་གོ༔ དེ་བཞིན་དུ་ལྷ་འདྲེའི་རྣམ་རྟོག་ནམ་བྱུང་བ་དང་༔ རང་གི་བྱང་ཆུབ་ཀྱི་ 
སེམས་ལ་འཕོ་འགྱུར་བྱུང་ནས་འདྲེར་འཛིན་གྱི་རྣམ་རྟོག་སྐྱེས་པའི་རང་གཟུགས་ཡིན་སྙམ་དུ་ 
བསམ་གྱིན་ལུས་ལྟོས་མེད་དུ་སྦྱིན༔ སེམས་མཉམ་པར་བཞག་གོ༔ མངོན་སུམ་དུ་བྱུང་ན་འདྲེ་ 
དེའི་ཁའམ་ཕང་དུ་ཚངས་ཕྱིན་ལཿ ལུས་ཀྱི་གཅེས་འཛིན་རྒྱང་བསྐྱུར༔ སྙིང་རྗེ་བསྒོམ་དགེ་བ་ 
བསྔོ༔ དེ་ནས་འདྲེར་འཛིན་གྱི་རྣམ་རྟོག་རྒྱུན་ནམ་ཆད་པ་དང་འདྲེར་སྣང་དང་ཆོ་འཕྲུལ་ཞི་ནས་
གཞི་བདག་རང་གི་དབང་དུ་གྱུར་ཏེ རྣམ་རྟོག་ཞི་བ་དང་འདྲེ་ཐུལ་བ་དུས་གཅིག་ཏུ་འོང་ངོ་༔ 
སེམས་ཅན་ཐམས་ཅད་ཕ་མར་ཤེས་ན་འདྲེ་རྟོག་སྐྱེ་མི་སྲིད༔ སྐྱེས་ན་ད་དུང་མ་འབྱོངས་པ་ཡིན་ 
ནོ༔ གཉིས་པ་ནི༔ ཡུལ་ཐམས་ཅད་མི་བདེན་པར་ཤེས་ན་དེས་བཅད་དོ༔ འདྲེར་འཛིན་གྱི་རྣམ་ 
རྟོག་དང་གདོན་དངོས་སུ་འཛིན་པའི་ཞེན་སྣང་བཅད་པས༔ རྫུན་སྣང་གི་ལྟ་བ་ལ་བོགས་དབྱུང་ 
བའི་ཕྱིར་གང་གཉན་པའི་སར་ཕྱིན་ལ སྐྱབས་འགྲོ་སེམས་བསྐྱེད་གསོལ་བ་བཏབ༔ ཡུལ་ཐམས་ 
ཅད་རྫུན་པ༔ བློ་ཐམས་ཅད་འཁྲུལ་པ༔ དོན་ཐམས་ཅད་སྟོང་པ༔ ད་ལྟར་གྱི་སྣང་བ་རྨི་ལམ་ 
སྒྱུ་མ་ལྟ་བུར་ཤེས་པའི་ངང་ནས༔ དོན་དམ་པར་ཅི་ཡང་མ་གྲུབ་པའི་སྤྲོས་བྲལ་སྟོང་པའི་ངང་ལ་ 
ཉལ་ལ་བསྡད་དོ དེ་ལ་འཇིགས་པ་དང་ཉམ་ང་བ་དང་བག་ཚ་བ་སོགས་བྱུང་ན༔ ཤེས་པ་ཆུན་ 
བཅུན་ལ༔ འཇིགས་ཤིང་ཉམ་ང་བ་འདི་རྨི་ལམ་སྒྱུ་མ་ལྟ་བུར་མ་ཤེས་པར་འདྲེར་འཛིན་གྱི་རྣམ་ 
རྟོག་སྐྱེས༔ དེའི་རང་གཟུགས་ཤར་བ་ཡིན་པས༔ ཁྱོད་ཀྱིས་བདེན་མེད་ཀྱི་ལྟ་བ་དེ་ནི་བློ་ཡུལ་དུ་ 
གོ་བ་ཙམ་སྟེ༔ དེས་ཡང་དག་པའི་དོན་མི་འགྲུབ་སྙམ་དུ་བསམས་ལ་ཤེས་པ་ཆུན་གཅུན༔ རིག་
82

༄༅། །ཟབ་གཏེར་ཆོས་ཀྱི་མཛོད་ཁང་།
པ་བཞུར་ལ་བདེན་མེད་སྒྱུ་མའི་ངང་ལ་ལིང་ངེར་གཞག་གོ༔ དེ་ལྟར་རྣམ་རྟོག་དང་ཆོ་འཕྲུལ་
བྱུང་མ་ཐག་བདེན་མེད་ཀྱི་དོན་ལ་ཤེས་པར་འདྲེར་འཛིན་གྱི་རྣམ་རྟོག་ཤར་བའི་རང་གཟུགས་ཡིན༔
བདེན་པར་གྲུབ་པ་མེད་སྒྱུ་མ་ལྟ་བུ་ཡིན་ངེས་པར་ཐག་བཅད༔ མངོན་སུམ་དུ་བྱུང་ན་བདེན་མེད་
དུ་ཐག་ཆོད་པའི་ངང་ནས་འདྲེ་དེའི་འཕང་དུ་རྩངས་ཕྱིན་པས་འདྲེར་སྣང་རླུང་འཚུབས་སངས་
པ་བཞིན་ཟང་ཐལ་དུ་འགྲོ རང་གི་རྣམ་རྟོག་གི་འདྲེར་འཛིན་ནམ་ཆད་པ་དང་ཆོ་འཕྲུལ་རང་ 
ཞིར་འགྲོ༔ རྣམ་རྟོག་ཆོམ་པ་དང་འདྲེ་ཟད་པ་དུས་གཅིག་ཡོང་ངོ་༔
གསུམ་པ་ནི རང་ལ་སྣང་བ་ལྷ་སྐུར་འཆར་བའི་བསྐྱེད་རིམ་བརྟན་པོ་ཡོད་ན་དེས་བཅད་ 
དོ༔ དེའང་འདྲེར་འཛིན་གྱི་རྣམ་རྟོག་དང་༔ སྣོད་བཅུད་གཉིས་སུ་འཛིན་པའི་ཞེན་སྣང་བཅད་ 
ནས བསྐྱེད་རིམ་ལ་བོགས་དབྱུང་བའི་ཕྱིར༔ གཉན་པའི་སར་ཕྱིན་ལ་སྐྱབས་འགྲོ་སེམས་བསྐྱེད་ 
གསོལ་བ་བཏབ་པ་རྣམས་བྱའོ༔ གནས་དེར་གཞལ་ཡས་ཁང་དུ་བསྒོམ༔ གཞི་བདག་དེས་གཙོ་ 
བྱས་པའི་སེམས་ཅན་ཐམས་ཅད་ཡི་དམ་གྱི་ལྷ་རུ་བསྒོམ༔ སྙིང་པོ་བཟླས་ཤིང་རིག་པ་ངར་བསྐྱེདཿ 
ཤེས་པ་གྲུང་བཏོན་ལ་ཡུན་རིང་དུ་བསྒོམ༔ དོན་དམ་པ་སྟོང་པ་ཉིད་ཀྱི་ངང་ལ་གནད་ཀྱིས་ཟིན་ 
པར་བྱས་ལ༔ སྣང་ལ་རང་བཞིན་མེད་པའི་ངང་ལ་ཉལ་ལོ༔ ཉམ་ང་བ་དང་འཁུ་འཕྲིག་གི་རྣམ་ 
རྟོག་བྱུང་ན་ཤེས་པ་རྩེ་གཅིག་ཏུ་ཧྲིལ་བཏང་ལ༔ འཇིགས་ཤིང་ཡ་ང་བའི་འདྲེ་སྣང་འདི༔ སྣང་བ་ 
ཡི་དམ་དུ་མ་ཤེས་པར་འདྲེ་གདོན་དུ་འཛིན་པའི་རྣམ་རྟོག་སྐྱེས་པ་ཡིན༔ དེའི་རང་གཟུགས་ཆོ་ 
འཕྲུལ་ཡིན་པས༔ ཁྱོད་ཀྱིས་བསྐྱེད་རིམ་དེ་ཚིག་དང་བློ་ཡུལ་ལས་མི་འདུག་པས༔ དེས་དངོས་ 
གྲུབ་ཅི་ལ་ཐོབ་སྙམ་དུ་བསམཿ ཤེས་པ་རྩེ་གཅིག་ཏུ་ཧྲིལ་བཏང་ལ༔ ལུས་ཀྱི་གཅེས་འཛིན་ལ་ 
ཚོགས་སུ་བསྔོ སྣང་རིག་ཐམས་ཅད་ཡི་དམ་ལྷ་རུ་ལམ་བསྒོམ༔ རང་ཐ་མལ་གྱི་ལུས་འདི་བདུད་ 
རྩིར་བྱིན་གྱིས་བརླབས་ལ༔ གནོད་བྱེད་ཀྱིས་གཙོ་བྱས་པའི་སེམས་ཅན་ཐམས་ཅད་ལ་དབུལ༔
དེ་ནས་གཉིས་མེད་སྤྲོས་བྲལ་གྱི་ངང་ལ་ཆམ་མེར་བཞག་གོ༔ འདྲེར་སྣང་དང་ཆོ་འཕྲུལ་བྱུང་མ་
ཐག་སྣང་བ་ལྷའི་དཀྱིལ་འཁོར་དུ་མ་རྟོགས་པས་འདྲེར་འཛིན་གྱི་རྣམ་རྟོག་སྐྱེས་པ་ཡིན༔ རང་
གཟུགས་ཡིན་སྙམ་དུ་བསམ་གྱིན་ལྷ་དྲན་པར་བྱའོ༔ དངོས་སུ་བྱུང་ན་བདག་དང་འདྲེ་གཉིས་ 
ཀའི་ལྷའི་གནད་གཅིག་པར་ཤེས་པས༔ ཡི་དམ་དང་མཇལ་བ་རེ་དགའ་སྙམ་དུ་བསམ་ལ༔
83

༄༅། །ཨོ་རྒྱན་རྗེ་ ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
དུ་འཁྱུད་ཞལ་ནང་ནས་ཞུགས༔ ཐུགས་དབྱེར་མེད་དུ་བསྲེས༔ གདོས་པའི་ལུས་ཚོགས་སུ་འབུལ་ 
ལོ དེས་སྣང་བ་ལྷ་རུ་ཤེས་ཏེ་འདྲེ་རྟོག་རྒྱུན་ཆད་ཆོ་འཕྲུལ་རང་ཞིར་འགྲོ༔ གཞི་བདག་རང 
དབང་དུ་འདུ་འོ
བཞི་པ་རྗོགས་རིམ་གྱི་ལྟ་བ་བརྟན་པོས་གཉིས་མེད་ཀྱི་དོན་གོ་ན་དེས་ས་བཅད་དོ༔ ཉམ་ང་བ་ 
བག་ཚ་བ་འདྲེར་འཛིན་གྱི་རྣམ་རྟོག་འདི་རྫོགས་རིམ་གཉིས་མེད་ཀྱི་དོན་ལ་བོགས་དབྱུང་བའི་
ཕྱིར གཉན་སར་ཕྱིན་ལ་སྔོན་འགྲོ་བྱ༔ དེ་ནས་ལུས་སེམས་གཉིས་མེད་སྣང་སེམས་གཉིས་མེད་
རང་གཞན་གཉིས་མེད་དགྲ་གཉེན་གཉིས་མེད་ལྷ་འདྲེ་གཉིས་མེད་མདོར་ན་གཉིས་ཆོས་གང་ཡང་
མེད་པར་གཉིས་མེད་ཀྱི་སོ་ལ་ཆམ་མེར་བཞགཿ༔ དེའི་རྒྱུན་མ་ཡེངས་པར་བསྐྱང་༔ དེ་ལ་ཆོ་
འཕྲུལ་དང་འདྲེ་རྟོག་བྱུང་ན་རང་གི་ཤེས་པ་གཉིས་མེད་རྩེ་གཅིག་ཏུ་མ་སོང་བར་ཐེ་ཚོམ་སྐྱེས་པའི་
རང་གཟུགས་ཤར་བ་ཡིན་བསམ་ཞིང་གཉིས་མེད་དུ་ཧྲིལ་བཏང་༔ འདྲེ་རྟོག་ནམ་སྐྱེས་མ་ཐག་ 
གཉིས་མེད་དུ་ཡེར་བཞག༔ མངོན་སུམ་དུ་བྱུང་ན་ཤེས་པ་རྩེ་གཅིག་ཏུ་ཧྲིལ་བཏང་ལ༔ ལྟ་བའི་ 
བོགས་དབྱུང་གཉིས་མེད་ཀྱི་དོན་སྦྱང་དུ་ཡོད་པ་རེ་དགའ་བསམ་པས་འཕང་དུ་ཕྱིན་པས་གཉིས་
མེད་རྩ་བྲལ་སྟོང་ཉིད་ཟང་ཐལ་དུ་འགྲོ༔ དོན་དམ་པར་བདེན་པར་མ་གྲུབ་པའི་གནད་ཡིན་ནོ 
དེ་ལྟར་གཉིས་མེད་ཀྱི་དོན་རྒྱུད་ལ་སྐྱེས༔ གཉིས་སྣང་འདྲེར་འཛིན་གྱི་རྣམ་རྟོག་རྒྱུན་ཆད་པ་ 
དང་གདོན་ཕྱི་རོལ་གྱི་ཆོ་འཕྲུལ་རང་ཞིར་འགྲོ༔ གཉིས་མེད་ཀྱི་རྟོག་པ་ནམ་སྐྱེས་པ་དང་བགེགས་ 
དབང་དུ་འདུས་པ་ཡིན༔ སྣང་སེམས་གཉིས་མེད་རྟེན་འབྲེལ་གཅིག་པའི་གནད་ཡིན་ནོ༔ དེའི་ 
ཕྱིར་རང་གནས་ཙམ་ན་བདུད་ཀྱང་གནས༔ རང་ཞི་བ་དང་བདུད་ཞི༔ རང་གྲོལ་བ་དང་བདུད་ 
གྲོལ༔ རང་འདུས་པ་དང་བདུད་ཀྱང་དབང་དུ་འདུས་པ་ཡིན་ནོ༔ བདུད་རང་བདུད་གཅོད་རང་ 
ཞི་ཡིན་ནོ༔ དེས་ན་ལོ་གསུམ་བསྒོམས་པ་བས གཉན་ས་གཅིག་ཆོད་བོགས་ཆེའོ༔ གསང་སྤྱོད་ 
འདི་ནི་འདྲེ་རྟོག་གཅིག་པུ་མ་ཡིན་པའི མཛེ་ལྷོག་པ་སོགས་རིམས་ནད་ཐམས་ཅད་ཉམ་ང་བག་ 
ཚ་བ་མི་གཙང་བ མི་སྡུག་པ སྐྱུག་བྲོ་བ༔ ཉམས་དམའ་བ༔ ཤེད་ཆུང་བ༔ ངོ་ཚ་བ་ལ་སོགས་ 
མདོར་ན་རྟོག་པ་གང་སྐྱེས་ཚད་གོང་བཞིན་དུ་བཅད་དོ༔ མཇུག་ཏུ་ཡང་དག་པ་དེ་ཁོ་ན་ཉིད་ 
མཐར་ཕྱིན་པའི་སྤྱོད་པ་ནི༔ ལྷ་འདྲེ་གཉིས་མེད༔ གཙང་བཙོག་གཉིས་མེད་གཉིས་འཛིན་གྱི་
84

༄༅། །ཟབ་གཏེར་ཆོས་ཀྱི་མཛོད་ཁང་།
མདུད་པ་གྲོལ༔བཟང་ངན་གྱི་འདོར་ལེན་མིན་ཐེ་ཚོམ་དང་སྒྲོ་འདོགས་ཆོད་སྤོང་སྒྲུབ་དང་ཞེན་ 
སྣང་མེདཿ འཁོར་འདས་ཀྱི་དཀྱིལ་འཁོར་འདི་ཐམས་ཅད་གཉིས་མེད་ཡེ་ཤེས་ཀྱི་ཀློང་དུ་ཆམ་ 
སོང་༔ གཉིས་མེད་ཟུང་འཇུག་བདེ་བ་ཆེན་པོའི་ངོ་བོར་རྗེན་ནེ་གནས་སོ༔ དེ་ལྟ་བུའི་དུས་ན་ 
གཤིན་རྗེ་ཆོས་ཀྱི་རྒྱལ་པོ་ལྕགས་ཀྱུ་ཕྱར་ཏེ་བྱུང་ཡང་འཇིགས་པ་དང་ཉམ་ང་བ་མེད་ལ༔ སངས་ 
རྒྱས་རྡོ་རྗེ་སེམས་དཔའ་བྱོན་ཡང་ཐེ་ཚོམ་གྱི་སྒྲོ་འདོགས་གཅད་རྒྱུ་མེད་དེ༔ དེ་ཀ་ལ་ཡང་དག་ 
དོན་གྱི་སྤྱོད་པ་ཞེས་བྱའོ༔ གསང་སྤྱོད་འདི་ཡིས་གནས་ལུགས་ཀྱི་བོགས་ཚུགསཿ ལྟ་བའི་བོགས་ 
འདོན་ཉམས་ལེན་གྱི་ཤན་འབྱེད༔ འབྲས་བུ་མཐར་འདོན་པའི་ཆོས་འདི་ཤིན་ཏུ་ཟབ་བོ༔ 
ཨཱད155ཀྱོ1259དྲྀHnah6%%ཏུīeg
ཡང་ཞུས་པ༔ ཀྱྀ་སློབ་དཔོན་ཆེན་པོ་ལགསཿ ད་ལྟར་ 
གྱི་ཤེས་པ་འདི་ལ་སྡུག་བསྔལ་གྱི་རྩ་བ་བཅད་ནས་སྐྱེ་ཤི་གཉིས་ལམ་དུ་སློང་བའི་མན་ངག་ཅིག་ 
ཐུགས་ལ་འདོགས་པར་ཞུ་ཞེས་ཞུས་སོ༔ བཀའ་བསྩལ་པ༔ མཚོ་རྒྱལ་ཉོན་ཅིགཿ རྣལ་འབྱོར་ལྔས་ 
ཉམས་ལེན་གྱི་གནད་བསྟན་ཏེ༔ ཅི་བྱེད་ལམ་དུ་འགྲོ་བའི་མན་ངག་བཤད་ཀྱིསཿ དང་པོ་ཉལ་ 
བའི་རྣལ་འབྱོར་གཉིད་ལོག་ཁ་འདི་འཆི་བ་དང་དཔེ་འདྲ་བས་དམ་ཚིག་གི་བསྐང་བཤགས་བྱ 
ཉན་ཐོས་ཀྱི་སྡོམ་པ་གཟུང་༔ རྒྱུད་ཡོངས་སུ་དག་པར་བྱ༔ ཉོན་མོངས་པ་དུག་གསུམ་གྱི་སྤྲོས་པ་ 
བཅད༔ སྔ་སྤྱིའི་འབྲེལ་མི་བཙལ༔ ཕྱི་ནང་གི་ཆོས་ཐམས་ཅད་དེ་བཞིན་ཉིད་ཀྱི་ཏིང་ངེ་འཛིན་ཅི་ 
ཡང་མ་ཡིན་པའི་ངང་ལ་ཆམ་བཞགཿ གཉིད་རྫོགས་རིམ་སྤྲོས་བྲལ་རྟོག་མེད་ཆོས་སྐུའི་ངང་དུ་ 
ལོག་པས་འཆི་བ་ལམ་དུ་འཁྱེར་བ་ཡིན༔ དེ་ཡང་ཕྱི་ནང་སྣོད་བཅུད་གཙོ་འཁོར་ཐམས་ཅད་ 
ཐུགས་ཀའི་ས་བོན་ལ་བསྡུ མི་དམིགས་པའི་ངང་ལ་ཉལ་བས་འཆི་བའི་རྟོག་པ་ལམ་དུ་སློང་ངོ་
གཉིས་པ་སད་པའི་རྣལ་འབྱོར་ནི་སྐྱེ་བ་དང་དཔེ་འདྲ་བས་གཉིད་སད་མ་ཐག་རྫོགས་རིམ་སྟོང་པའི་
ངང་ནས༔ རིག་པ་འགག་མེད་དུ་ཀྲོང་ངེ་བསམ༔ དེས་སྐྱེ་བ་སྦྱོང་བ་ཡིན་ནོ༔ དེ་ནས་རྒྱུ་འབྲས་ཀྱི་ 
གནད་ཤེས་པར་བྱས་ཏེ༔ རང་གང་བྱེད་ཀྱི་དགེ་སྦྱོར་གནད་དུ་བཏབ་བོགས་གཞན་པས་ཆེའོ༔
དེ་ཡང་ཐོ་རངས་ཀྱི་དུས་སུ་ཟས་ཀྱི་དྭངས་མ་རྩ་མིག་ཏུ་ཁྲེམས༔ སྙིགས་མ་ཐུར་དུ་སྐྱོལ༔ རྩ་ 
སྦུབས་ཐམས་ཅད་སྟོང་སང་ངེར་ཡོད་པའི་དུས་དེར༔ ཕྱི་ནང་གསང་གསུམ་གྱི་སྐྱོན་དང་ཡོན་ 
ཏན་གང་ཡང་སྐྱེ་སླ་སྟེ རྩ་དབུ་མ་རླུང་ཡེ་ཤེསཿ ཁམས་བདེ་ཆེན་སེམས་གཉིས་མེད་ཀྱི་ཡེ་ཤེས་
85

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
འཆར་བ་ཡིན་ནོ༔ སྨན་དང་རིམས་སྲུང་ལྟོ་སྟོང་བྱེད་པའི་དོན་ཡང་དེ་ཡིན༔ ཡང་དག་པར་ 
རྫོགས་པའི་སངས་རྒྱས་ཐོ་རངས་མངོན་པར་རྫོགས་པར་སངས་རྒྱ་བའི་རྒྱུ་མཚན་ཡང་དེ་ཡིན་ནོ༔ 
གསུམ་པ་ནི་ཟས་ཀྱི་རྣལ་འབྱོར་ནི༔ གསང་སྔགས་ཀྱི་དབང་དང་སྦྱོར་དགོས་པས༔ བསྐྱེད་རིམ་ 
ལམ་དུ་བྱེད་ན༔ ཟས་ཡེ་ཤེས་ཀྱི་བདུད་རྩིར་བརླབས་ལ༔ ལྟོ་བར་ལྷ་བསྐྱེད་དེ་ལྷ་ལ་ལྷ་ཐིམ་པའི་ 
ཚུལ་དུ་བསྒོམས་ལ་རོལ༔ སྒྲིབ་སྦྱོང་ལམ་དུ་བྱེད་ན༔ ཟས་ཡེ་ཤེས་ཀྱི་བདུད་རྩིར་བྱིན་གྱིས་ 
བརླབས་ལཿ རང་གི་སྙིང་ནང་ན་རིགས་དྲུག་གི་ས་བོན་ཡི་གེའི་ཚུལ་དུ་ཡོད་པ་ཐུལ་གྱིས་བསྲེགས་ 
པའི་ཚུལ་དུ་རོལ༔ སྦྱོར་བ་ལམ་དུ་བྱེད་ན༔ ཟས་ཐབས་དང་ཤེས་རབ་གཉིས་སུ་མེད་པའི་ 
བདུད་རྩིར་བྱིན་གྱིས་བརླབས་ལ་སྙོམས་འཇུག་གི་ཚུལ་དུ་རོལ༔ རྫོགས་རིམ་ལམ་དུ་བྱེད་ནཿ༔
ཟས་སྣང་སྟོང་ལྷན་ཅིག་སྐྱེས་པའི་ཡེ་ཤེས་སུ་བྱིན་གྱིས་བརླབས་ལ་ཆོས་ཉིད་ལ་ཆོས་ཉིད་རོལ་ལོ 
མདོར་ན་ཉམས་སུ་ལེན་པའི་ཏིང་ངེ་འཛིན་ལ་མཉམ་པར་བཞག་ནསཿ དེ་དང་གཉིས་སུ་མེད་ 
པར་ལོངས་སྤྱད་ན༔ ཟས་ཅི་ཟོས་པ་ཏིང་ངེ་འཛིན་གྱི་རྒྱུ་རུ་འགྲོ་བའོ༔
བཞི་པ་རྒྱུན་གྱི་རྣལ་འབྱོར་ནི༔ ལམ་ཚུལ་བཞིན་བྱེད་པའི་རྣལ་འབྱོར་པ་ལ༔ དུས་ཐམས་ 
ཅད་དུ་ཉོན་མོངས་པ་རང་རྒྱུད་དུ་སྤྱད་དུ་མེད་པས༔ སྐྱེས་ཚད་ཐམས་ཅད་ཐབས་ཁྱད་པར་ཅན་ལ་ 
བརྟེན་ནས་ངོ་ཡིས་གཟུང་༔ ཡང་དག་པའི་ལམ་དུ་བཏང་དགོས་སོ༔ དེ་ཡང་ཉོན་མོངས་པའི་རྩ་ 
བ་དུག་ལྔ་ཡིན་པསཿ དེ་ལམ་དུ་བཏང་ཚུལ་ནི༔ རང་ལ་འདོད་ཆགས་དྲག་པོ་ལམ་སྐྱེས་པའི་ 
དུས་སུ༔ དྲན་པས་བཙིར་བཟུང་སྟེ་རྒྱུ་གང་ལས་བྱུང་བསམས་པས༔ ཕྱི་རོལ་གྱི་རྐྱེན་བུད་མེད་ 
དང་སྐྱེས་པ་ནོར་ལ་སོགས་པ་ཡིད་དུ་འོང་བ་ཞིག་ལ་འཁྲིག་སྲེད་ཀྱི་སེམས་གཡོས་པ་ལས་བྱུང་༔
ད་ལྟ་འདོད་ཆགས་ཀྱི་གདུང་བ་ཆུ་དྲག་པོ་བསྒྱིངས་པ་ལྟ་བུའོ ཐ་མ་སྔར་གང་གོམས་ཀྱི་བག་ 
ཆགས་ལ་རྗེས་འབྲང་གི་ཤེས་པ་ཛ་ལང་ལང་འཕྲོ༔ དེ་ངོ་ཡིས་གཟུང་བ་ནི༔ ཕྱི་རོལ་ཏུ་རྐྱེན་ཡིད་ 
དུ་འོང་བ་ཡང་སེམས་ཀྱིས་བྱས་པ་ཡིན་ཏེ༔ དེ་རང་གི་སེམས་ཀྱིས་མ་བྱས་ན༔ བདག་གི་མཛའ་ 
བོ་ལ་གཞན་གྱིས་དགྲ་བྱེད་པ་མི་སྲིད་པའོ༔ རང་གི་འཁྲིག་སྲེད་ནི་སེམས་ལས་བྱུང་ཞིང་སེམས་ 
ཁོ་རང་འདོད་ཆགས་སུ་ཤར་བའོ༔ དཔེར་ན་ནམ་མཁའ་སྟོང་པ་ལས་རླུང་བྱུང་བ་ལྟ་བུའོ༔ ད་ 
འདོད་ཆགས་དེའི་ངོ་བོ་ལ་བལྟ་ཞིང་ལམ་དུ་བཏང་བ་ནི༔ ཕྱི་རོལ་གྱི་རྐྱེན་ཡིད་དུ་འོང་བ་དང་༔
86

༄༅། །ཟབ་གཏེར་ཆོས་ཀྱི་མཛོད་ཁང་།
འཁྲིག་སྲེད་ཀྱི་སེམས་གཉིས་སུ་མེད་པའི་ངང་ལ་བཞག་པས༔ གཤིས་ཅི་ཡང་མ་ཡིན་པའི་སྟོང་པ་ 
ཉིད་ལ༔ གདངས་བདེ་བར་འཆར་བས་བདེ་སྟོང་གཉིས་མེད་ཀྱི་ངོ་བོར་གྱུར་པ་ནི འདོད་ 
ཆགས་མཐར་ཕྱིན་པའི་ངོ་བོ་སོ་སོར་རྟོག་པའི་ཡེ་ཤེས་སོ དེ་ལྟར་ཞེ་སྡང་གི་ངོ་བོ་ལ་བརྟགས་ 
ཤིང་ངང་ལ་བཞག་པསཿ གཤིས་སྟོང་པ༔ གདངས་གསལ་བ༔ གསལ་སྟོང་གཉིས་མེད་ཀྱི་ངོ་བོར་ 
མངོན་དུ་གྱུར་པ༔ ཞེ་སྡང་མཐར་ཕྱིན་པ་མེ་ལོང་ལྟ་བུའི་ཡེ་ཤེས་སོ༔ གཏི་མུག་གི་ངོ་བོ་ལ་བལྟས་ 
ཤིང་ངང་ལ་བཞག་པས༔ གཤིས་སྟོང་པ༔ གདངས་མི་རྟོག་པ༔ མི་རྟོག་པའི་ཡེ་ཤེས་མངོན་དུ་ 
གྱུར་པ༔ གཏི་མུག་མཐར་ཕྱིན་པ་ཆོས་ཀྱི་དབྱིངས་ཀྱི་ཡེ་ཤེས་སོ༔ དེ་བཞིན་དུ་ང་རྒྱལ་དང་ཕྲག་ 
དོག་ཀྱང་ངོ་བོ་ལ་བལྟས་ཤིང་མཉམ་པ་ཉིད་ཀྱི་ཡེ་ཤེས་དང་༔ བྱ་བ་གྲུབ་པའི་ཡེ་ཤེས་སུ་འགྱུར་ 
རོ མདོར་ན་མི་དགེ་བ་བཅུ་ཡང་དུག་ལྔ་ལས་བྱུང་༔ དུག་ལྔ་ཡང་དུག་གསུམ་ལས་བྱུང་༔ དུག་ 
གསུམ་ངོས་བཟུང་ལམ་དུ་བཏང་བས༔ སྡེ་སྣོད་གསུམ་གྱི་བསྟན་པ་འཛིན༔ བསླབ་པ་གསུམ་ལ་ 
་པ་ཡིན་ནོ༔ འདོད་ཆགས་ཀྱི་ངོ་བོ་ལ་བལྟས་ཤིང་ངང་ལ་བཞག་པས༔ བདེ་བར་མྱོང༔ གནས་ང
འདུལ་བའི་སྡེ་སྣོད་དུ་འགྲོ༔ འདོད་ཆགས་རང་ཁ་མ་ལྡོགཿ ཚུལ་ཁྲིམས་ཀྱི་བསླབ་པ་ཡིན་ནོ༔ ཞེ་ 
སྡང་གི་ངོ་བོ་ལ་བལྟས་ཤིང་ངང་ལ་བཞག་པས༔ གསལ་བར་མྱོང་༔ མདོ་སྡེའི་སྡེ་སྣོད་དུ་འགྲོ༔ ཞེ་ 
སྡང་རང་ཁ་མ་ལྡོགཿ༔ ཏིང་ངེ་འཛིན་གྱི་བསླབ་པ་ཡིན་ནོ༔ གཏི་མུག་གི་ངོ་བོ་ལ་བལྟས་ཤིང་ངང་ 
ལ་བཞག་པས༔ མི་རྟོག་པར་མྱོང་༔ མངོན་པའི་སྡེ་སྣོད་དུ་འགྲོ༔ གཏི་མུག་རང་ཁ་མ་ལས་ལྡོགཿ 
ཤེས་རབ་ཀྱི་བསླབ་པ་ཡིན་ནོ༔ ཉོན་མོངས་པ་སྐྱེས་ཚད་དེ་བཞིན་དུ་ངོས་གཟུང་ལ་ལམ་དུ་བཏང་
ངོ་་ཱ
ལྔ་པ་དུས་དང་གནད་ཀྱི་རྣལ་འབྱོར་ནི༔ དུས་ལ་ལྔ་སྟེ དང་པོ་ཐོ་རངས་ཀྱི་དུས་སུ་ཟས་ཀྱི་ 
དྭངས་སྙིགས་ཕྱེད༔ ཤེས་པ་གྲུང་ཐོན༔ ཁམས་དྭངས་བློ་གསལ༔ ཐིག་ལེ་རྒྱས༔ སྐྱོན་ཡོན་ཏན་ 
གཉིས་ཀའི་སྟོབས་ཆེ་བས་ཆགས་པའི་རྟོག་པ་ཅི་ཤར་ངོས་བཟུང་ལ༔ དགེ་བའི་ལམ་དུ་བཏང་བ་ 
གལ་ཆེའོ༔ གཉིས་པ་སྲོད་ཀྱི་དུས་སུ་ཐིག་ལེ་སྟོབས་ཞན་པས་འཇིགས་སྐྲག་གི་སྣང་བ་འཆར ལྷ་ 
འདྲེའི་ཆོ་འཕྲུལ་ཆེ༔ འཆི་བ་དང་དཔེ་མཐུན་ཏེ་སྐྱོན་ཡོན་ཏན་གཉིས་ཀའི་སྟོབས་ཆེ་བས༔ ཉམ་ 
ང་བ་བག་ཚ་བའི་རྟོག་པ་ཅི་ཤར་ངོས་བཟུང་ལ་དགེ་བའི་ལམ་དུ་བཏང་བ་གལ་ཆེའོ༔ གསུམ་པ་
87

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཉོན་མོངས་པ་དྲག་པོ་དང་༔རྣམ་རྟོག་རྩུབ་མོ་སྐྱེས་པའི་དུས་སུ་ལམ་དུ་མ་ཐོངས་ན་ཚེ་སྲོག་གི་ 
བར་ཆད་འོང་༔ བསླབ་པ་འཆལ༔ ཏིང་ངེ་འཛིན་གྱི་གེགས་བྱས་ནས་ཡང་དག་པའི་ལམ་འཆོར་ 
བས་ངོས་བཟུང་ལ་ལམ་དུ་བཏང་ངོ་༔ བཞི་པ་གཉིས་མེད་ཀྱི་ཡེ་ཤེས་སྐྱེས་ནས་ཤེས་པ་མི་རྟོག་ 
པའི་ངོ་བོར་ཧྲིལ་སོང་བའི་དུས་སུ་ཐབས་ཀྱིས་ལམ་དུ་བཏང་ངོ་༔ དེ་གནད་དུ་སོང་བའི་ངང་ལ་
སྐད་ཅིག་ཀྱང་མ་ཡེངས་པར་སྟན་དེའི་ཐོག་ཏུ་འཁྲུལ་འཁོར་དེའི་ཁོངས་སུ་ཡུན་རིང་དུ་བསྒོམ་པ་ 
ཡིན་ནོ སྨོན་ལམ་དང་རྟེན་འབྲེལ་དེའི་དུས་སུ་བསྒྲིག་པ་ཡིན༔ འདི་གནད་ཆེ་བ་ཡིན་པས་ནན་ 
ཏན་བསྐྱེད་པ་གལ་ཆེའོ༔ དེ་ལས་གཞན་པའི་ཐ་མལ་གྱི་སེམས་རྣམ་རྟོག་དང་འདྲེས་པས་བསྒྲིགས་
ཀྱང་མི་འགྲིག་སྟེ་སྒྲིག་པ་པོ་རང་ཡང་རྣམ་རྟོག་ཡིན་པའི་ཕྱིར་གྲང་ནད་ལ་བསིལ་སྨན་གྱིས་མི་སེལ་ 
བ་བཞིན་ནོ༔ ལྔ་པ་ནི༔ ནམ་ཞིག་འཆི་བའི་དུས་སུ་གང་གིས་མཚམས་སྦྱར་བའི་ལས་དེ་ཉིད་ཀྱི་
སྟོབས་སུ་ཧྲིལ་སྒྲིལ་འགྲོ་བས་བཟང་པོའི་རྟེན་འབྲེལ་བསྒྲིག་པ་གལ་ཆེ༔ སྡིག་པ་ཐམས་ཅད་བརྗེད་ 
དུ་གཞུག༔ དགེ་བའི་ལས་ཐམས་ཅད་དྲན་པར་བྱ༔ ཉམས་ལེན་གང་བརྟན་པའི་སྟེང་དུ་ཤེས་པ་ 
རྩེ་གཅིག་ཏུ་ཧྲིལ་བཏང་ལ་འཁྲུལ་སྣང་སྐད་ཅིག་ཀྱང་མེད་པར་བྱའོ༔ མདོར་ན་དུས་དེར་དགེ་ 
བའི་རྟེན་འབྲེལ་འགྲིག་པ་གལ་ཆེའོཏཀནཏཡུརྒབདགྒ1ནཉརྟགཥྭཆཎཿ
ཡང་ཞུས་པཿ ཀྱཻ་སློབ་དཔོན་ཆེན་པོ་ལགས༔ བར་དོའི་གནད་རྣམས་བསྟན་དུ་གསོལ༔ ཞེས་ 
ཞུས་སོ བཀའ་བསྩལ་པ༔ མཚོ་རྒྱལ་ཉོན་ཅིག བར་དོ་ཞེས་བྱ་བ་ཤི་ནས་སྐྱེ་བ་མ་བླང་གི་བར་ 
འདི་སྐྱེ་ཤི་བར་དོ་ཞེས་བྱ་བ་ཡིན་ཏེ༔ དེ་ལ་གནད་གསུམ་དུ་འདུས་སོ༔ རབ་བར་དོ་མེད་པར་ 
སངས་རྒྱ༔ འབྲིང་བར་དོ་ནས་སངས་རྒྱ༔ ཐ་མ་སྐྱེ་བ་ལེན་ལུགས་སོ༔ དང་པོ་ལ་བཞི་སྟེ འབྱུང་ 
བ་ཐིམ་ལུགས༔ རྟོག་པ་འགག་ལུགས༔ མི་རྟོག་པའི་ཡེ་ཤེས་འཆར་ལུགས༔ དེ་ངོས་ཟིན་ནས་སངས་ 
རྒྱ་ལུགས་སོ དང་པོ་འབྱུང་བ་ས་ཆུ་ལ་ཐིམ་པས་ལྟེ་བའི་རྩ་མདུད་འཇིག༔ ས་རླུང་མལ་འཆུག༔ 
ལུས་པོ་ལྕི༔ ཤེས་པ་བྱིང་ སྨིག་རྒྱུ་ལྟ་བུའི་སྣང་བ་འཆར་རོ༔ དེ་ནས་ཆུ་མེ་ལ་ཐིམ་པས་སྙིང་ཁའི་ 
རྩ་མདུད་འཇིགཿ ཆུ་རླུང་མལ་འཆུགཿག༔ ཁ་སྣ་བསྐམ༔ ཤེས་པ་འཚུབ༔ དུ་བ་ལྟ་བུའི་སྣང་བ་འཆར་ 
རོ གསུམ་པ་མེ་རླུང་ལ་ཐིམ་པས་མགྲིན་པའི་རྩ་མདུད་འཇིག༔ མེ་རླུང་མལ་འཆུགཿ དྲོད་ 
བརྟུལ༔ སྣང་བ་གསལ་འགྲིབ་འོང༔ སྲིན་བུ་མེ་ཁྱེར་ལྟ་བུའི་སྣང་བ་འཆར་རོ༔ བཞི་པ་རླུང་རྣམ་
88

༄༅། །ཟབ་གཏེར་ཆོས་ཀྱི་མཛོད་ཁང་།
པར་ཤེས་པ་ལ་ཐིམ་པས གསང་གནས་ཀྱི་རྩ་མདུད་འཇིག༔ རླུང་གི་རླུང་མལ་འཆུགཿ དབུགས་ 
སྣ་ལྡོགཿ༔ ཤེས་པ་བག་ཙམ་འཁྲུལ༔ འོད་ཀྱི་སྣང་བ་བག་ཙམ་འཆོར་རོ 
ཀཐཱགཏཏངཟཀཏནཏོཊནཏཊལཊརྒjཧŁལ་ཉཇུVཉངྐརྟོག་པ་འགགས་ཚུལ་ནི༔ རྩ་དབུ་
མའི་མར་སྣ་ན་དྭངས་མའི་དྭངས་མ་ཨའི་གཟུགས་སུ་ཡོད་པས༔ རོ་མའི་ནུས་པ་ཉམས་ནས་ཡལ་ 
ལ་འགྲོ༔ དེའི་རྟགས་དམར་ལམ་འཆར་རོ༔ དེའི་ཚེ་འདོད་ཆགས་ཀྱི་རྟོག་པ་འགགས༔ དབུ་མའི་ 
ཡར་སྣ་ན་ཕའི་དྭངས་མ་ཧཾ་གི་གཟུགས་སུ་ཡོད་པས༔ རྐྱང་མའི་ནུས་པ་ཉམས་ཏེ་ཐུར་དུ་བབས་ 
པས་དཀར་ལམ་འཆར་རོ༔ དེའི་དུས་སུ་ཞེ་སྡང་གི་རྟོག་པ་འགག༔ དེ་ནས་སྤྱི་བོ་ཁྱབ་བྱེད་ཀྱི་ 
རླུང་མལ་དུ་འཆུགས་པས་ནག་ལམ་འཆར་རོ༔ དེའི་དུས་སུ་དལ་འགྲོ་སྟེ དུག་གསུམ་རྩ་ 
གསུམ་དུ་འདུས་པའི་ཕྱིར་རོ༔ དེ་ནས་ཕྱི་དབུགས་ཆད་དོ༔ མི་རྟོག་པའི་ཡེ་ཤེས་འཆར་ཚུལ་ནི༔ 
ཕྱི་དབུགས་ཆད་ནས་ནང་དབུགས་མ་ཆད་པའི་བར་དེར་ཉི་མ་ཡར་འགྲོ་བ་དང་ཟླ་བ་མར་འགྲོ་ 
བ་གཉིས་འཛོམས་ནས༔ དབུས་སུ་རླུང་སེམས་ཚུད་དེ༔ དེ་གསུམ་དབུ་མར་གནས་ཤིང་རྟོག་པ་ 
བག་ཙམ་འགགས་པའི་གནད་ཀྱིས༔ རྣམ་པར་མི་རྟོག་པའི་ཡེ་ཤེས་སངས་རྒྱས་ཆོས་སྐུའི་དགོངས་པ་ 
ཟས་ཟ་ཡུན་ཙམ་ཞིག་འཆར་རོ དེ་ངོས་ཟིན་ནས་སངས་རྒྱ་ལུགས་ནི ད་ལྟར་གོམས་འདྲིས་བྱས་ 
པ་དང་མན་ངག་བསྟན་པའི་སྟོབས་ཀྱིས་རང་བྱུང་ལྷན་ཅིག་སྐྱེས་པའི་ཡེ་ཤེས་དེ༔ རང་ངོ་ཤེས་ནས་ 
ཆོས་སྐུ་མ་དང་བུ་འཕྲད་ནས་སངས་རྒྱའོ༔ དེ་ནས་རིག་པ་ཚངས་བུག་ནས་ཐོན་ནས ཆོས་ཀྱི་ 
དབྱིངས་སུ་གཤེགས་པ་ཡིན་ནོ༔ འདི་ནི་དབང་པོ་རབ་བར་དོ་མེད་པར་སངས་རྒྱ་བའི་མན་ངག་
གོ༔ དབང་པོ་འབྲིང་བར་དོ་ནས་སངས་རྒྱ་བའི་མན་ངག་ནི་བཞི་སྟེ༔ འབྱུང་བ་ཐིམ་ལུགས་དང་ 
རྟོག་པ་འགག་ལུགས་ནི་གོང་དང་འདྲ༔ གསུམ་པ་བར་དོ་ཆོས་ཉིད་འཆར་ལུགས་ནི༔ དབང་པོ་ 
རབ་ལྟ་བུ་རྟོག་མེད་ཆོས་སྐུའི་དགོངས་པ་ངོས་མ་ཟིན་པས༔ རིག་པ་སྙིང་ན་གནས་པ་དེ་རྩ་དར་ 
དཀར་གྱི་སྐུད་པ་ལྟ་བུའི་ལམ་ནས་ཞུགས་ཏེ ཕྱིར་ཐོན་ནས་བེམ་རིག་བྲལ་ཏེ་ཞག་གཅིག་བརྒྱལ་
འགྲོ བརྒྱལ་སངས་ནས་ཞག་ལྔར་ཆོས་ཉིད་བར་དོར་སྒྲ་འོད་ཟེར་དང་ཐིག་ལེའི་རྣམ་པར་འཆར་ 
རོ༔ སྒྲ་འོད་འབྱུང་བ་མེའི་རང་སྒྲ དབྱར་དགུན་ཤན་དབྱེ་བའི་འབྲུག་སྒྲ་ལྟ་བུ སྒྲ་ཆེ་ལ་དྲག་པ་ 
འཆར༔ འོད་ནི་རིག་པའི་རང་མདངས་གསལ་ལ་དངས་པ་འཆར་རོ འོད་ཀྱི་གསེབ་ནས་ཟེར་
89

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
འཕྲོ་བ་སོས་ཀའི་ཐང་ལ་སྨིག་རྒྱུ་ལྟ་བུའི་མེར་མེར་བ་འབྱུང་ངོ 
བཞི་པ་རང་ངོ་ཤེས་ནས་སངས་རྒྱ་ལུགས་ནི ད་ལྟ་ངོ་སྤྲོད་ཉམས་སུ་བླངས་པའི་དབང་གིས༔
སྒྲ་འོད་ཟེར་གྱི་སྣང་བ་དེ་དག་རང་བྱུང་ལྷན་ཅིག་སྐྱེས་པའི་ཡེ་ཤེས་སུ་ཤར་ནས་སངས་རྒྱའོ༔དེ་ཡང་
གོམས་འདྲིས་ཀྱི་ཁྱད་པར་གྱིས༔ རྫོགས་རིམ་སྟོང་ཉིད་ཀྱི་དོན་ལ་གོམས་པ་ཡིན་ན༔ སྒྲ་འོད་ 
ཟེར་སྣང་བ་དེ་དག་སྣང་སྟོང་གཉིས་མེད་ཀྱི་ཡེ་ཤེས་སུ་ཤར་ནས་ཆོས་ཀྱི་སྐུར་སངས་རྒྱའོ༔ བསྐྱེད་ 
རིམ་ལྷའི་རྣལ་འབྱོར་ལ་གོམས་པ་ཡིན་ན་སྒྲ་འོད་ཟེར་གྱི་སྣང་བ་དེ་དག་རང་གདངས་ལྷའི་དཀྱིལ་ 
འཁོར་དུ་ཤར་ནས༔ ལོངས་སྤྱོད་རྫོགས་པའི་སྐུར་སངས་རྒྱའོ༔ རྫུན་སྣང་དུ་རྟོག་པའི་རྣལ་འབྱོར་ 
པ་ཡིན་ན༔ སྒྲ་འོད་ཟེར་གྱི་སྣང་བ་དེ་དག་རྨི་ལམ་སྒྱུ་མ་ལྟ་བུར་ཤེས་ནས་སྤྲུལ་པའི་སྐུར་སངས་ 
རྒྱའོ༔ འཁོར་འདས་ཀྱི་ཆོས་ཐམས་ཅད་རང་སྣང་དུ་ཤེས་པའི་རྣལ་འབྱོར་པ་ཡིན་ནཿ སྒྲ་འོད་ 
ཟེར་གྱི་སྣང་བ་དེ་དག་རང་ཤར་རང་གྲོལ་དུ་ཤེས་ནས་ངོ་བོ་ཉིད་ཀྱི་སྐུ་རུ་སངས་རྒྱ་བ་ཡིན་ནོ༔ དེ་
ནས་རང་རེའི་ཉམས་ལེན་བཞི་པོ་གང་ལ་གནས་བལྟས་ལ༔ གང་ཉམས་རྟོགས་སྐྱེས་པ་དེའི་སྒོ་ 
ནས་བར་དོ་བཅད་དོ༔ ཐ་མ་སྐྱེ་བ་ལེན་ལུགས་ལ་ལྔ་སྟེ༔ འབྱུང་བ་ཐིམ་ལུགས་དང་༔ རྟོག་པ་ 
འགག་ལུགས་གཉིས་སྔ་མ་རྣམས་དང་འདྲའོ༔ གསུམ་པ་ཡིད་ཀྱི་ལུས་སུ་གྲུབ་ཚུལ་ནི༔ རྟེན་ 
འབྲེལ་བརྒྱད་ཀྱིས་རིམ་པར་གྲུབ་སྟེ འོད་རང་སྣང་དུ་མ་རིག་པས་མ་རིག་པ༔ དེའི་དབང་གིས་ 
རླུང་ལྔ་འདུས་ནས་འཁོར་བར་བྱེད་པ་འདུ་བྱེད༔ དེ་ལས་ཤེས་པ་གསལ་དུ་སོང་ནས་ཡུལ་ལ་འཛིན་ 
པ་སྐྱེས་པས་རྣམ་ཤེས༔ དེ་ལས་བར་དོའི་མིང་དང་གཟུགས་གཉིས་འབྱུང་༔ དེ་ནས་ཤེས་པ་རྣོ་ལ་ 
མྱུར་བ་སྐྱེ་བས་སྐྱེ་མཆེད༔ དེ་ཡུལ་དང་འཕྲད་པས་རེག་པ་བྱུང་༔ དེས་བདེ་སྡུག་མྱོང་བས་ཚོར་ 
བ༔ དེ་ཆགས་སྡང་སྐྱེ་བས་སྲེད་པ་བྱུང་༔ དེ་ལྟར་བརྒྱད་ཀྱིས་ཡིད་ཀྱི་ལུས་གྲུབ་བོ༔ བཞི་པ་བར་ 
དོའི་སྣང་བ་འཆར་ལུགས་ནི༔ སྔར་གྱི་བག་ཆགས་དང་ལས་ཀྱི་སྣང་བ་འཆར་ཏེ༔ སྔར་གྱི་ཡུལ་ 
དང་ཁྱིམ་དུ་འོང་༔ ཉེ་དྲུང་ཀུན་དང་ཡིད་ཀྱིས་འགྲོགས༔ ཟས་དང་གནས་རྟེན་ལ་ངེས་པ་མེདཿ 
ཡིད་ཀྱི་ལུས་དྲི་ཟའི་ཟས་༔ སྐྱེ་གནས་མའི་མངལ་དང་རྡོ་རྗེའི་གདན་མ་ཡིན་པ་ཐམས་ཅད་ལ་ 
ཐོགས་པ་མེད་པར་འགྲོ༔ རྟག་ཏུ་འཇིགས་སྐྲག་དངངས༔ ཤ་ཟ་སྲིན་པོ་གཅན་གཟན་ཁ་ཆར་བུ་ 
ཡུག་གི་སྣང་བ་འཆར༔ སྐྱབས་དང་བྲོས་ས་ཐམས་ཅད་དུ་འཚོལ༔ སྐྱེ་མཆེད་གསལ་ཞིང་ཡིད་ཀྱི་
90

༄༅། །ཟབ་གཏེར་ཆོས་ཀྱི་མཛོད་ཁང་།
དབང་པོ་ཚང་བའོ༔ ལྷའི་མིག་རྣམ་པར་དག་པ་དང་༔ བར་དོའི་སེམས་ཅན་ནང་གིས་མཐོང་བ་ 
ཡིན་ནོ༔
ལྔ་པ་ཕྱི་མའི་སྐྱེ་བ་ལེན་ལུགས་ནི༔ གོང་གི་རང་གདེངས་མཆོག་གི་འོད་གསལ་བ་དེ་ནུབ་ནས་ 
ཐུན་མོང་འོད་ཀྱི་ལམ་ལྔ་ཤར་གྱིས་འཆར་རོ༔ ལྷན་ཅིག་སྐྱེས་པའི་མ་རིག་པ་དེ་རང་ངོ་མ་ཤེས་ 
པས༔ ཀུན་ཏུ་བརྟགས་པའི་མ་རིག་པ་ལས་གཞན་དུ་བརྟགས༔ གཞན་སྣང་ལ་འཛིན་པ་ཞུགསཿ 
འགྲོ་བ་རིགས་དྲུག་ཏུ་སྐྱེ་བ་ཡིན་ཏེ རི་དྭགས་རྒྱ་ལ་ཚུད་པའམ༔ སྦྲང་མ་རྒྱ་ལ་འཐུམས་པ་ 
བཞིན་ནོ༔ དེ་ཡང་འོད་དཀར་པོ་འཛིན་པ་ཞུགས་ན་དམྱལ་བ༔ དམར་པོ་ལ་ཞུགས་ན་ཡི་དྭགས༔ 
ནག་པོ་ལ་དུད་འགྲོ༔ སེར་པོ་ལ་མི༔ ལྗང་ཁུ་ལ་འཛིན་པ་ཞུགས་ན་ལྷ་དང་ལྷ་མ་ཡིན་དུ་སྐྱེ་བ་ 
ཡིན་པས༔ དེའི་དུས་སུ་རིགས་དྲུག་གི་སྡུག་བསྔལ་བསམ་ལ༔ གང་ལ་ཡང་འཛིན་པ་མི་བྱ༔ བར་ 
དོའི་ཤེས་པ་འདི་བསྒྱུར་སླ་བས༔ དྲན་པས་ཟིན་ན་བདེ་བ་ཅན་གྱི་ཞིང་ཁམས་ལྟ་བུར་འདུན་པ་ 
དངས་བཏང་ན་ཐེ་ཚོམ་མེད་པར་སྐྱེའོ ཐཥཎྜ་རྨཥཉརྟནཐརླབ།ཏཊཊ༣ཟླ༢༧།བཀྭ ཡང་ཞུས་པཿ༔ 
ཀྱཻ་སློབ་དཔོན་ཆེན་པོ་ལགསཿ༔ རྣལ་འབྱོར་པ་བརྟན་པ་མ་ཐོབ་ཀྱི་བར་ལ༔ གེགས་སེལ་ལ་ནན་ཏན་ 
འཚལ་བར་གདའ་བས༔ ལམ་གྱི་གེགས་ཇི་ལྟར་བསལ་བ་ལགས་ཞེས་ཞུས་པས༔ བཀའ་བསྩལ་ 
པ༔ མཚོ་རྒྱལ་ཉོན་ཅིག༔ ལམ་གྱི་གེགས་བསལ་བ་ལ་བཞི་སྟེ ཏིང་ངེ་འཛིན་ཉམས་ཀྱི་གེགས་ 
བསལ་བ༔ ལུས་ན་ཚ་སྡུག་བསྔལ་གྱི་གེགས་བསལ་བ༔ སེམས་རྣམ་རྟོག་ལྷ་འདྲེའི་གེགས་བསལ་བ༔ 
རྐྱེན་སྣང་གློ་བུར་གྲིབ་ཀྱི་གེགས་བསལ་བའོ༔ དང་པོ་ཏིང་ངེ་འཛིན་གྱི་གེགས་བསལ་བ་ནི༔ བྱིང་ 
བ་ཞེས་བྱ་བ་ནི་རིག་པའི་གདངས་མ་རྙེད་པ་ཡིན༔ གསལ་བའི་ཉམས་ཀྱིས་མ་ཟིན་པ་ཡིན༔ འཐིབས་ 
པ་གཉིད་དང་འདྲེས་པ་ཡིན་ནོ༔ རྒོད་པ་ཞེས་བྱ་བ་ཤེས་པ་ཡུལ་ལ་འགྱུས་པ་ཡིན༔ གཡོ་ཞིང་ 
འཕྲོ་མཐུད་པ་ཡིན༔ གཡོ་བ་སེམས་གནས་སུ་མི་སྡོད་པ༔ འཕྲོ་བ་གཞན་སྣང་ལ་ཤོར་བཿ བུན་པ་ 
ཡུད་ཙམ་གནས་ཀྱང་རིང་དུ་མི་གནས་པ༔ འོག་འགྱུ་ནི་སེམས་གནས་པ་སྙམ་བྱེད་པ་ལས་མ་ 
ཚོར་བར་འགྲུས་པ༔ རྒོད་པ་ནི་གཉིས༔ གཞན་རྒོད་ཤེས་པ་རྐྱེན་གྱིས་རྒོད་པ༔ རང་རྒོད་གནས་ 
ཀྱིན་འདུག་གསལ་གྱིན་འདུག་སྙམ་པའི་ཚོར་བ་ཕྲ་མོ་ཞིག་སྒོམ་གྱི་གསེབ་ཏུ་ཞུགས་པའོ༔ བྱིང་
རྒོད་གཉིས་སྐྱོན་གྱི་རྩ་བ་ཡིན་པསཿ ཤེས་པ་འཇུར་ལ་མ་ཐེབས་པར་བཏང་སྙོམས་སུ་ཤོར་བ་ལས་
91

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
འབྱུང་ངོ་༔ བྱིང་ན་སྙིང་གར་སེམས་བཟུང་ལ་ཤེས་པ་ཞུར་བཞུར་ཆུན་གཅུན༔ རྩེ་གཅིག་ཆིག་ 
དྲིལ་མདུང་ཚུགས་སུ་བསྒོམ༔ དེས་བྱིང་འཐིབས་སུ་མི་འགྲོ་བར་ལམ་དུ་ཚུད་འགྲོའོ༔ རྒོད་ན་ 
སེམས་ལྟེ་བའི་འོག་ཏུ་བཟུང་ལ༔ ཞུར་བཞུར་ཆུན་གཅུན་ཕུར་ཚུགས་སུ་བསྒོམ༔ དེ་ཡི་ཆིག་དྲིལ་ལ་ 
ཧྲིལ་སོང་ནས་རྒོད་པ་དང་འཕྲོ་བའི་སྐྱོན་མི་འོང་༔ སྤྱིར་ཤེས་པ་རྩེ་གཅིག་ཏུ་སོང་ནས་ཆིག་དྲིལ་ 
དུ་བཏང་ན་བྱིང་རྒོད་གཉིས་འབྱུང་མི་སྲིད་དོ༔ ད་ཏིང་ངེ་འཛིན་ལ་ཕན་པའི་ཐབས་ལམ་དུ་བཏང་ 
བ་ཞེས་བྱ་བ༔ བདེ་གསལ་མི་རྟོག་པའི་ཏིང་ངེ་འཛིན་བཟང་པོའམ༔ བྱམས་པ་སྙིང་རྗེ་ཞེན་ལོག་ 
གི་བློའམ༔ མོས་གུས་དྲག་པོ་ལྷང་སྐྱེས་པའི་དུས་སུ༔ དེའི་རྗེས་སུ་རོ་མྱོང་ ལུས་ངག་གི་སྤྲོས་པ་ 
དང་བཅས་ན་ཉམས་དེ་ཉིད་རླུང་ཁར་བོར་ནས་ཡལ་འགྲོ༔ བདག་གཞན་དབང་དུ་འགྲོ་ཉེན་ཡོད་ 
པས་གནད་ནས་འཛིན་པ་གལ་ཆེ་སྟེ དེ་རྣམས་རླུང་སེམས་ཀྱི་རྟེན་འབྲེལ་ཉམས་སུ་ཤེས་པའི་བློ་
ཡིས༔ དགའ་འཛིན་དང་ཞེན་སྣང་མེད་པར་རང་རང་གི་ངོ་བོ་ལ་བལྟས་ཤིང་ངང་ལ་བཞག་པས༔
གཉིས་མེད་ཡེ་ཤེས་ཀྱི་ངོ་བོར་འཆར་ཏེ༔ ཉམས་ལ་ཞེན་པ་མེད་པར་མི་བསྐྱིལ་བར་ཡུན་བསྐྱང་ 
ངོ་༔ ཡང་ཉམས་དགའ་ཡལ་ལེ་བ༔ ཞེན་པ་བཙན་ཐབས་སུ་ལོག་པ༔ སྙིང་རྗེ་དྲག་པོ་སྐྱེ་བས་ངུ་ 
སྙིང་འདོད་པ་བྱུང་ན༔ རིག་པ་ངོས་བཟུང་ལྟ་བའི་གནད་ཤེས་པར་བྱའོ༔ དེའི་རོ་མི་མྱོང་བར་ 
ངང་ལ་བཞག་གོ རོ་མྱོང་ན་རྒྱལ་པོ་ལ་སོགས་པའི་ཆོ་འཕྲུལ་ཡིན་པ་སྲིད་པའོ༔ 
གནོད་པའི་ཉམས་ཏིང་ངེ་འཛིན་གྱི་གྲོགས་སུ་ཁྱེར་བའི་མན་ངག་བསྟན་པར་བྱ་སྟེ ན་ཚ་ཟུག་ 
གཟེར་སྙིང་རླུང་ཁམས་འདུས་པ་ལ་སོགས་པ་ཅི་བྱུང་ཡང་༔ ཉམས་སྣང་དུ་ཤེས་པར་བྱ་སྟེ ཞུམ་ 
ཞིང་བྱུར་དུ་མི་ལྟ་བར༔ སྣང་ཡུལ་དང་འཛིན་སེམས་རང་ཤར་རང་གྲོལ་བས༔ སྐྱོན་དུ་མི་ལྟ་ཡོན་ 
ཏན་དུ་མི་བཟུང་བར༔ རང་ཤར་རང་གྲོལ་བྱུང་རྒྱལ་དུ་བཏང་ངོ་༔ དེ་རྣམས་ལ་ཕན་གནོད་མེད་ 
པའི་ཉམས་བོགས་འདོན་པ་ནི༔ ཀུན་གཞི་ལ་འཁོར་འདས་ཀྱི་ཆོས་ཐམས་ཅད་ལྷུན་གྱིས་གྲུབ་ཅིང༔
ས་བོན་གྱི་ཚུལ་དུ་གནས་རྡོ་རྗེའི་ལུས་ལ་རྩ་ཡི་གེ་རླུང་སེམས་སུ་གནས་པ་དེ་དག་ངོ་སྤྲད་ཅིང་ཏིང་
ངེ་འཛིན་གནད་དུ་བསྣུན་ནས་བསྒོམས་པས༔ གནས་ལུགས་རང་ངོ་ཤེས་རྩ་མདུད་གྲོལ༔ རླུང་ 
སེམས་དངས༔ བག་ཆགས་འདག༔ ཡོན་ཏན་གྱི་སྣ་སློང་བསཿ འཁོར་འདས་ཀྱི་སྣང་བ་སྣ་ཚོགས་ 
ཉམས་ལ་འཆར་རོ༔ དེ་དག་ལ་བུ་ག་ཡོད་ན་རླུང་འཇུགཿ རྟོག་པ་སྐྱེས་ན་བདུད་ལྡང་༔ བཏང་
92

༄༅། །ཟབ་གཏེར་ཆོས་ཀྱི་མཛོད་ཁང་།
སྙོམས་སུ་ལུས་ན་ལམ་དུ་མི་འགྲོ་བས་ཐམས་ཅད་ཉམས་སུ་ཤེས་པས་བྱ གང་ལ་ཡང་སྐྱོན་དུ་མི་
ལྟ༔ ཡོན་ཏན་དུ་མི་གཟུང༔ རེ་དོགས་འཁུ་འཕྲིག་མེད་པར་ཉམས་རང་ཤར་རང་གྲོལ་དུ་བསྐྱངས་ 
པས༔ཐམས་ཅད་བོགས་སུ་ཐོན་འགྲོ་བ་ཡིན་ནོ༔ སྤྱིར་སྒྲུབ་པ་བྱེད་པའི་དུས་སུ་རེས་བློ་ལས་སུ་ 
རུང་ཞིང་དགེ་སྦྱོར་འཕེལ་ཏེ སྒོམ་ཆེན་རྒྱང་གླུ་ཙེ་རེ་རེ་རེས་བློ་བཀོལ་དུ་མ་བཏུབ་སྟེ་དགེ་སྦྱོར་ 
འགྲིབ༔ ཤེས་པ་འཚུབ སྒོམ་ཆེན་དུཿཁ་སྟོང་ངེ་བ་འབྱུང་སྟེ༔ འཁོར་འདས་ཀྱི་ཤན་འབྱེད་པའི་ 
དུས་དེར༔ མཐོ་དམའི་ཉམས་སྣང་སྣ་ཚོགས་སྐྱེས་ཏེ ཞུམ་པ་དང་ཁེངས་པ་མེད་པར་ཞེན་མེད་ 
བྱུང་རྒྱལ་དུ་གནད་ནས་བཟུང་ཞིང་ལམ་དུ་བཏང་༔ སྒྲུབ་པ་ཐང་ལྷོད་དང་གཡེང་བ་མ་ཤོར་བར་ 
བྱས་པས་ཐམས་ཅད་བོགས་སུ་ཐོན་འགྲོ་བ་ཡིན་ནོ༔ བྷ རྒབརྒགམྦབཱཎཱུཤ 
གཉིས་པ་ལུས་ལ་ན་ཚ་སྡུག་བསྔལ་གྱི་གེགས་བསལ་བ་ནི་ལྔའོ༔ ནད་ལ་གནས་པའི་གཞི༔ འབྱུང་ 
བའི་རྒྱུ༔ སློང་པའི་རྐྱེནཿ༔ སྨིན་པའི་འབྲས་བུ་བཅོས་པའི་ཐབས་སོ༔ དང་པོ་ནི་ཀུན་གཞི་བག་ལ་ 
ཉལ༔ རྩ་ཁམས་བག་ཆགས་ཀྱི་ཚུལ་དུ་གནས་སོ༔ གཉིས་པ་ནི༔ མ་རིག་པ་དང་བདག་ཏུ་འཛིན་ 
པ་དེས་བསགས་པའི་ལས་ངན་ནོ༔ གསུམ་པ་ནི་ཉོན་མོངས་རྣམ་རྟོག་རླུང་ལྷ་འདྲེ་རྣམས་ཀྱིས་སློང་ 
བའོ༔ བཞི་པ་ནི་ཚ་གྲང་བད་ཀན་གཟེར་ཐབས༔ སྦོས་ནད་ཀྱིས་གཙོ་བྱས་པའི་ནད་བཞི་བརྒྱ་རྩ་ 
བཞིའོ༔ དེ་ཡང་ལྷན་སྐྱེས་ཀྱི་ནད་རྒྱུ་གཙོ ཀུན་བརྟགས་ཀྱི་ནང་རྐྱེན་གཙོ ནད་གང་ལ་ཡང་ 
འདི་ལྔ་ཚང་ཡོད་དེ༔ གཞི་བག་ལ་ཉལ༔ རྒྱུ་ལས་ངནཿརྐྱེན་ཉོན་མོངས མཚམས་སྦྱོར་རྣམ་རྟོགཿ༔ 
མཇུག་སྡུད་རླུང་༔ རྒྱབ་རྟེན་ལྷ་འདྲེའོ༔ དེ་ཡང་འདོད་ཆགས་ཀྱི་བག་ཆགས་ཀུན་གཞི་ལ་ཡོད་ 
པས་རྒྱུ་བྱས༔ རྐྱེན་འདོད་ཆགས་དྲག་པོས་བསླངས་པས་གྲང་བའི་ནད་ལྡང་༔ ང་ནའོ་ཐུ་ན་ཇི་ལྟར་ 
བྱེད་སྙམ་པའི་རྣམ་རྟོག་གིས་མཚམས་སྦྱར༔ དེས་ཐུར་སེལ་གྱི་རླུང་ལྡོགཿ གདོན་མོ་རིགས་བལྟའོ 
དེ་བཞིན་དུ་རྒྱུ་ཞེ་སྡང་གི་ས་བོན༔ རྐྱེན་ཞེ་སྡང་དྲག་པོས་བསླངས༔ རྣམ་རྟོག་གིས་མཚམས་སྦྱརཿ༔ 
མེ་རླུང་ལྡོག་ཕོ་གདོན་གནོད༔ ནད་ཚད་པ་འོང་༔ རྒྱུ་གཏི་མུག་གི་ས་བོནཿ རྐྱེན་གཏི་མུག་དྲག་ 
པོས་བསླངསཿ རྣམ་རྟོག་གིས་མཚམས་སྦྱརཿ མཉམ་གནས་ཀྱི་རླུང་ལོགཿ ས་གདོན་གནོད༔ 
ནད་བད་ཀན་འོང་༔ རྒྱུ་ཕྲག་དོག་གི་ས་བོནཿ རྐྱེན་ཕྲག་དོག་དྲག་པོས་བསླངས རྣམ་རྟོག་གིས 
མཚམས་སྦྱར༔ སྲོག་འཛིན་གྱི་རླུང་ལྡོགཿག༔ གདོན་བཙན་གནོད་ནད་གཟེར་ཐབས་འོང་༔ རྒྱུ་ང་
93

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
རྒྱལ་གྱི་ས་བོན༔ རྐྱེན་ང་རྒྱལ་དྲག་པོས་བསླངས༔ རྣམ་རྟོག་གིས་མཚམས་སྦྱར༔ ཁྱབ་བྱེད་ཀྱི་ 
རླུང་ལྡོགཿ གནོད་རྒྱལ་པོ་གནོད༔ ནད་སྦོས་ནད་འོང་༔ དེ་རྣམས་བཅོས་པ་ལ་རྒྱུ་མ་རིག་པ་ཡིན་ 
པས་ལྷན་སྐྱེས་ཀྱི་ཡེ་ཤེས་ངོས་བཟུང་༔ རྐྱེན་ཉོན་མོངས་པ་ཡིན་པས་སེམས་མཉམ་པ་ལ་བཞག༔ 
མཚམས་སྦྱོར་རྣམ་རྟོག་ཡིན་པས་རྟོག་པའི་སྤུན་ཐག་བཅད༔ མཇུག་སྡུད་རླུང་ཡིན་པས་རླུང་གནད་ 
དུ་བཏང་༔ རྒྱབ་རྟེན་ལྷ་འདྲེ་ཡིན་པས་འདྲེ་རྟོག་སྤང༔ དེ་ལྟར་བྱས་པས་ནད་ཐམས་ཅད་ལས་ 
གྲོལ་ལོ༔ ངོ་བོ་བཅོས་པ་ལ་གསུམ་སྟེ རབ་རང་གྲོལ་དུ་བཞགཿ འབྲིང་ལྡོག་སྒོམ་གཏད་མེད་དུ་ 
བཏང་ ཐ་མ་དམིགས་པས་བཅོས་པའོ༔ དང་པོ་་ནི་སྨན་ཐུན་གཅིག་མི་བཏང་༔ རིམ་གྲོ་ཡི་གེ་ 
འབྲུ་གཅིག་མི་བཀླགཿ སྐྱོན་དུ་མི་གཟུང་༔ ཡོན་ཏན་དུ་མི་ལྟ ཤེས་པ་བཟོ་མེད་བྱུང་རྒྱལ་དུ་ 
བཞགཿ སྤྲོས་བྲལ་རང་ལུགས་རྟོག་མེད་ཀྱི་ངང་ལ་ཆམ་བཞག་གོ དེ་ལྟར་བཞག་པས་རྣམ་པར་ 
རྟོག་པའི་རྒྱུན་ཆད༔ རྟོག་མེད་ཀྱི་ཡེ་ཤེས་སྐྱེས་ནས་ནད་དེ་སེལ༔ ནད་དང་རྣམ་རྟོག་དུས་གཅིག་ 
ལ་གྲོལ་ལོ༔ དེ་ཡང་སྔོན་འགྲོའི་དུས་སུ་ནད་མི་བཙལ༔ དངོས་གཞིའི་དུས་སུ་ནད་མི་སྒོམ༔ 
རྗེས་ཀྱི་དུས་སུ་ནད་ཀྱི་རོ་མི་མྱང་ངོ༔ དེས་ནད་རྙིང་པ་ཐོན༔ གསར་པས་མི་ཚུགས་སོ༔ གཉིས་པ་ 
ལྡོག་སྒོམ་ལ་གསུམ༔ འགུལ་བསྐྱུར་འཁྲིག་བཅད་རོ་སྙོམས་པའོ༔ དང་པོ་ནད་དེ་འདོད་ཐོག་ཏུ་ 
ཁྱེར་ལཿ ནད་ཁྱོད་ལ་བརྟེན་ནས་རྣམ་རྟོག་གི་དྲས་ཐག་བཅད་དུ་ཡོད་པ་རེ་དགའ་སྙམ་པ་ཡང་ 
ཡང་དུ་བསམ༔ ཤེས་པ་དགའ་ཡལ་བཏང་༔ ནད་དེ་ལ་གནོད་པའི་ཟས་ཟ༔ མི་མཐུན་པའི་སྤྱོད་ 
ལམ་བྱའོ༔ དེ་ནས་དྲི་ཆེན་བོར་བ་དྲོད་མ་ཡལཿ༔ རླངས་པ་ཡལ་བ་ཚུགས་ཚད་བཟའ༔ དྲི་ཆུ་ 
བར་བ་ནས་ཚུགས་ཚད་བཏུང༔ རླུང་སྲོག་རྩོལ་བསྒོམས་པསཿ སྟོད་ནད་སྐྱུག་ཏུ་འགྲོ༔ སྨད་ 
ནད་བཤལ་དུ་འགྲོ༔ ནད་ཐོན་པ་གཅོང་སྨན་དུ་འགྲོ
གཉིས་པ་འཕྲིག་བཅད་པ་ནི༔ བཞིན་གྱི་མདངས་འདོན༔ ངག་གི་འཁུན་བཅདཿ ཡིད་ཀྱི་རེ་ 
དོགས་ང་ན་ན་ནི༔ ཐུ་ན་ནི་ཤི་ན་ཇི་ལྟར་བྱ་སྙམ་པ་རྟོག་པ་མེད་པར་འཁུ་འཕྲིག་རྦད་བཅད༔ ལྟོས་ 
མེད་དུ་རྒྱང་བསྐྱུར་རོ༔ གསུམ་པ་རོ་སྙོམས་པ་ནི༔ རྐྱེན་བྱུང་ཙ་ན་ལམ་དུ་བླང་དགོས་པས༔ ཤེས་ 
པ་གྲུང་བཏོན་དགེ་སྦྱོར་གསལ་བཏབ༔ རྟེན་འབྲེལ་དམིགས་པ་མི་སྒོམ༔ རིམ་གྲོ་སྨན་དཔྱད་མི་ 
བྱ་བར ནད་དེའི་ངོ་བོ་ལ་བལྟས་ཤིང་ནང་ལ་བཞག་པསཿ ཉམས་མྱོང་སྐྱེས་པ་ཡིན་ན་རང་ཡལ་
94

༄༅། །ཟབ་གཏེར་ཆོས་ཀྱི་མཛོད་ཁང་།
ལ་འགྲོ རྟོག་པ་སྐྱེས་པ་ཡིན་ན་གསལ་སྟོང་དུ་འཆར༔ ཐ་མ་ཡང་ནད་ཀྱི་སྡུག་བསྔལ་དང་རྣམ་ 
རྟོག་མི་འབྱུང་ངོ་༔ ཐ་མ་དམིགས་པས་བཅོས་པ་ནི༔ སེམས་བསྐྱེད་སྐྱིལ་ཀྲུང་བྱ༔ རང་ཡི་དམ་ལྷ་ 
རུ་བསྒོམཿ༔ སྙིང་གར་ཧཱུྃ་མཐིང་ནག་ནས་ཙམ་ཞིག་བསམ༔ དེ་ནས་ནད་ཚ་གྲང་གང་ཡིན་བརྟགས་ 
ནས ཚ་བ་ཡིན་ན་སྙིང་གའི་ཧཱུཾ་ལས་ཧཱུྃ་དཀར་པོ་ནས་ཙམ་ཞིག་འཕྲོས་པས་ཁོག་སྟོད་ཐམས་ཅད་ 
བསྐོརཿ ནད་ཐམས་ཅད་རྡོ་ཁབ་ལེན་གྱིས་ཁབ་བསྡུས་པ་ལྟར་འུབས་རིལ་འདུས༔ སྤྱི་གཙུག་ནས་ 
ཐོན་ཏེ་ནམ་མཁའ་ལ་ཡལ་བར་བསམཿ༔ རླུང་གྱེན་ལ་བུའོ༔ གྲང་བ་ཡིན་ན་སྙིང་གའི་ཧཱུྃ་ལས་ཧཱུྃ་ 
དམར་པོ་ནས་ཙམ་ཞིག་ཆད་ནས༔ ཁོག་སྨད་ཐམས་ཅད་བསྐོར་ཏེ་འོག་སྒོ་ནས་ཐོན་པའི་གཏིང་ 
དུ་སོང་བར་བསྒོམཿ༔ ཡན་ལག་ན་བ་དང་༔ སྐྲང་འབུར་དང་༔ ཁོལ་བུར་ན་ན༔ གང་ན་སར་ཧཱུྃ་ 
ནག་པོ་བསམ་སྟེ༔ ནད་འུབ་ཧྲི ་བསྡུས་ནས་སྐྲངས་པའི་དམིགས་སམ༔ སོར་མོའི་རྩེ་ནས་་ཐོན་ 
པར་བསམས་ཏེ༔ ངོས་མ་ཟིན་པའི་ནད་ལ་སྙིང་ནང་གི་ཧཱུྃ་ལས་ཧཱུྃ་མཐིང་ག་ཆད་དེ༔ ལུས་ཐམས་ 
ཅད་ཀྱི་ནད་འུབས་བསྡུས་ནས་རླུང་གང་རྒྱུ་བའི་སྣ་ནས་ཐོན་ཏེ་བར་སྣང་ལ་ཡལ་བར་བསམ༔ སྤྱིར་ 
དུ་ངང་ན་བཞག་པ་ལ་ཤེས་པ་མི་རྟོག་པའི་ངོ་བོར་ཧྲིལ་འགྲོ་དགོས༔ ལྡོག་སྒོམ་ལ་ཐེ་ཚོམ་དང་ 
འཁུ་འཕྲིག་མེད་པར་ལྟོས་མེད་དུ་རྒྱང་བསྐྱུར་དགོས དམིགས་པ་ལ་ཤེས་པ་ཆིག་དྲིལ་དུ་འགྲོ་ 
དགོས་སོ༔ དེ་གསུམ་ལ་བློ་ཁེལ་ཞིང་འཇུར་དྲག་པོ་ཞིག་གལ་ཆེའོ༔ སེམས་རྣམ་རྟོག་ལྷ་འདྲེའི་ 
གེགས་བསལ་བ་ནི༔ ཉམས་ཐལ་ཐོལ་སྐྱེས་པའི་དུས་སུ༔ རྩ་གནས་ཀྱི་རྟེན་འབྲེལ་དང་༔ རྣམ་ 
རྟོག་གི་འཕོ་འགྱུར་གྱིས༔ བདུད་རིགས་འདྲེའི་ཆོ་འཕྲུལ་དང་༔ མཐོ་འཚམ་པ་དང་༔ ཐེ་ཚོམ་ 
འོང་༔ དེ་ལ་ཡ་ང་བ་དང་འཇིགས་པའི་རྣམ་རྟོག་སྐྱེས་ན་མྱུར་དུ་ངོས་བཟུང་ལ་ལམ་དུ་བཏང་ངོ 
དེ་རང་གར་བཞག་པའམ༔ དེའི་དབང་དུ་སོང་ན་ཕྱིས་སྒྲུབ་པ་བྱེད་པའི་དུས་སུ་གེགས་ཡོང་བ་ 
ཡིན་ནོ༔ གཞན་ཡང་མཐོ་དམན་གེགས་བྱུང་བ་ཐམས་ཅད་ལམ་དུ་མ་ཐོངས་ན༔ ཕྱིས་སྒྲུབ་པ་ནམ་ 
བྱེད་པའི་དུས་སུ་དེ་ཉིད་རྐྱེན་དང་བཅས་པ་ཞིག་བྱུང་ནས་བར་ཆད་དུ་འགྲོ་བ་ཡིན་པས༔ ལམ་
དུ་བཏང་བ་གལ་ཆེ་སྟེ
སྤྱིར་ལམ་དུ་བཏང་བ་ནི་རྩ་བ་རང་གི་རྣམ་རྟོག་གི་ལམ་འཕྲང་བཅད་ལ༔ གདོན་དང་ཆོ་འཕྲུལ་ 
གྱི་སྣང་བ་འདི་རང་གི་བློ་འཁྲུལ་པའི་སྣང་ངོར་ཤར་བ་ཡིན་ཏེ༔ རང་ལས་གཞན་པའི་ལྷ་འདྲེ་བྱ་
95

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
བ་རང་གཏན་ནས་མེདཿ དེ་ཡང་གདོན་དང་ཆོ་འཕྲུལ་སྣང་བའི་དུས་ཉིད་ན༔ དེ་ཉིད་སྐྱེ་འགག་ 
གནས་གསུམ་དང་བྲལ་ཞིང་༔ མ་གྲུབ་པར་ཤེས་པའི་གནད་ཀྱིས་ཆོ་འཕྲུལ་ནམ་བྱུང་བའི་དུས་ནཿ 
འཁྲུལ་འཁོར་བཅའ༔ ལྟ་སྟངས་ལ་བཞག༔ ངོ་བོ་ལ་བལྟས་པས་གསལ་སྟོང་དུ་འཆར་ཏེ༔ རྣམ་ 
རྟོག་གསལ་སྟོང་དུ་ཤར་ཙ་ན་སྙིང་སྟོབས་གདེང་དང་ལྡན་པས༔ ཉམ་ང་བ་དང་འཁུ་འཕྲིག་རྦད་ 
བཅད་ལ༔ བདུད་ཚོགས་དམག་ཏུ་ལྷག་བྱུང་ཡང་༔ བ་སྤུའི་བུ་ག་གཅིག་ཀྱང་བསྐྱོད་པར་མི་ 
ནུས༔ བར་ཆད་བྱ་བ་འོང་རང་མི་ནུསཿ བར་ཆད་ཀྱིས་མི་ཚུགས་སྙམ་པའི་དཔའ་གདེང་བྱ༔ 
བར་ཆད་འོང་ངམ་སྙམ་པའི་ཞུམ་པ་ནི་འདྲེ་ལ་སྣ་ལེན་བྱེད་པ་ཡིན ལྷ་འདྲེ་སྣང་བ་ཐམས་ཅད་ 
རང་གི་རྣམ་རྟོག་གི་རང་གཟུགས་ཤར་བ་ཡིན་གྱི༔ ཕྱི་རོལ་ཏུ་གྲུབ་པ་རྡུལ་ཙམ་ཡང་མེད་པས་ 
རྣམ་རྟོག་གི་རྒྱུན་བཅད༔ ཕུང་པོ་ཚོགས་སུ་འབུལ༔ ལུས་གཟན་དུ་སྦྱིནཿ བདག་འཛིན་བློས་བཏང 
གནད་ནས་གཟུང་ལམ་དུ་བཏང་ངོ་༔ གློ་བུར་གྲིབ་ཀྱི་གེགས་བསལ་བ་ནི༔ གྲོགས་དམ་ཚིག་ 
ཉམས་པ་དང་༔ སྡོམ་པ་ཤོར་བ་དང་༔ སྡིག་ཅན་དང་འཕྲད་པའམ་ཁ་བསྲེས་པ་དང་༔ མཛེ་པོ་ 
མི་དོང་༔ ཡུགས་ས་འདྲེ་ཅན་དང་འཕྲད་པའམ༔ སྡིག་ཁང་འདྲེ་ཁང་འཁོན་ཁང་དམེ་ཁང་དུ་ 
བསྡད་ན་གྲིབ་ཡོང་༔ འཁོན་ཟས་དམེ་ཟས་སྡིག་ཟས་ཟོས་ན་གྲིབ་ཡོང་༔ ལུས་ལ་ནད་འཇུག་ཏིང་ 
ངེ་འཛིན་འགྲིབ༔ ཆོས་སྐྱོང་ལྡོག་གོ༔ དེའི་རྟགས་ནི་རང་གི་དམ་ཚིག་དང་སྡོམ་པ་ལ་སྐྱོན་བྱུང་ 
ན ནམ་སྲོས་པ་དང་ཐུར་དུ་ཕྱིན་པའོ༔ གྲོགས་ཀྱི་གྲིབ་ཕོག་ན་གཞན་གྱི་མི་གཙང་བ་བདག་ལ་ 
གོས་པ་རྨི་རུ་ཡོང་༔ གནས་ཀྱི་གྲིབ་ལ་ཁང་པ་མི་གཙང་བར་ཕྱིན་པ་རྨི་བ་འོང་༔ ཟས་ཀྱི་གྲིབ་ 
འབྲིང་བདག་གིས་མི་གཙང་ཟ་བ་རྨི་བ་འོང་༔ དེ་གསོ་བ་ནི་རབ་དབང་སྒྲུབ་ཀྱིས་གསོ༔ 
གཟུགས་སྔགས་ཀྱིས་གསོ༔ ཐ་མ་ཁྲུས་ཀྱིས་གསོ༔ ཅིས་ཀྱང་གྲིབ་སེལ་ལ་ནན་ཏན་དུ་བྱའོ༔ 
ཝ྄གོཅགཏཉཿཛྲ།སཿགོ ཡང་ཞུས་པཿ ཀྱཻ་སློབ་དཔོན་ཆེན་པོ་ལགས༔ རྣལ་འབྱོར་ 
པ་ལམ་གྱི་གེགས་སེལ་བས་བོགས་འདོན་ན་ཇི་ལྟར་བགྱི་ལགས༔ ཞེས་ཞུས་པས་བཀའ་བསྩལ་པ༔ 
མཚོ་རྒྱལ་ལམ་གྱི་བོགས་འདོན་པ་ལ་གནད་གསུམ་ཡོད་དེ བོགས་མི་འབྱུང་བའི་སྐྱོན་བསལ༔ 
འབྱུང་བའི་གཞི་བཅའ༔ འདོན་པའི་ཐབས་ལ་བརྩོན་པར་བྱའོ༔ དང་པོ་སྐྱོན་གྱི་རྩ་བ་བདག་ 
འཛིན་འཁྲུལ་པའི་ཞེན་སྣང་འདི་རང་ཡིན་པ༔ བདག་འཛིན་འཁྲི་བ་བཅད་དགྲ་གཉེན་འཛིན་པ་
96

༄༅། །ཟབ་གཏེར་ཆོས་ཀྱི་མཛོད་ཁང་།
དོར༔ འཇིག་རྟེན་བློ་ཡིས་བཏང་༔ ཆོས་མིན་བྱ་བ་བསྐྱུར༔ སྙིང་ཐག་པ་ནས་ཆོས་ཁོ་ན་བྱའོ༔ 
བདག་འཛིན་གྱི་སྐྱོན་མ་སེལ་ན་བོགས་ལ་འདོན་པ་མེད་དེ རྡོ་ཐོག་ཏུ་མྱུ་གུ་མི་སྐྱེ་བ་བཞིན་ནོ 
དེས་ན་སྐྱོན་ཐམས་ཅད་ཀྱི་རྩ་བ་བདག་འཛིན་བློ་ཡིས་བཏང་དགོས་སོ༔ གཉིས་པ་འབྱུང་བའི་ 
གཞི་བཅའ་བ་ནི༔ བདག་གང་ལ་ཞུགས་པའི་ལམ་དེ་ལ་སྒོམ་སྲན་བསྐྱེད་ལ ཡོན་ཏན་སྣ་གཅིག་ 
གང་སྐྱེས་སྐྱེས་འབད་དོ༔ གཅིག་ལ་བསྒོམ་མ་ནུས་པར་སྣ་མང་པོ་ལ་ཞུགས་ན་དོན་མི་འགྲུབ་པསཿ 
ལམ་འཇུག་ལྡོག་གི་གནད་ཤེས་པར་བྱ༔ མྱོང་བ་གང་སྐྱེས་པ་ལ་འཇུག་ཅིང་གཞན་ལ་ལྡོག་གོ 
དེ་ནས་སྣ་གཅིག་ནམ་ཟིན་བར་ལ་ཕུར་ཚུགས་གཅིག་ཏུ་དྲིལ་བ་ཡིན་ཏེ༔ ལམ་འོག་མ་ལ་མ་བརྟེན་
པར་གོང་སྤར་མི་ནུས་པ་ལྟར་རོ༔ དེ་ལྟར་བྱས་པས་ཉམས་མྱོང་སྣ་ཟིན་རང་གི་ངོ་བོ་མཐོང་ནས་ 
བོགས་འབྱུང་སྟེ༔ ཞིང་བཟང་པོ་ལ་ས་བོན་གྲུང་མོ་མ་ཐེབས་པ་བཞིན་ནོ༔ མདོར་ན་ཡོན་ཏན་ 
འབྱུང་བའི་གཞི་ཉམས་ལེན་དྲག་པོ་ཡིན་ནོ
གསུམ་པ་བོགས་འདོན་པ་ལ་གཉིས༔ རང་ལམ་གང་གནས་ལ་བོགས་འདོན་པ་དང་༔ གསར་ 
དུ་སྐྱེས་པའི་ཉམས་རྟོགས་བོགས་སུ་འདོན་ནོ༔ རང་ཐབས་ཀྱི་ཆོས་ལ་གནས་ཤིང་དེ་ལ་བོགས་མེད་
ན་དངོས་པོ་དང་མཚན་མ་ལ་ཞེན་ནས་ཐབས་རྐྱང་དུ་སོང་བའི་སྐྱོན་ཡིན་པས༔ ཆོས་ཐམས་ཅད་ 
རང་བཞིན་མེད་པར་ཤེས་པའི་ཤེས་རབ་ཀྱིས་བོགས་འདོན་ནོ༔ རང་ཤེས་རབ་ཀྱི་ཆོས་ལ་གནས་
ཤིང་༔ དེ་ལ་བོགས་མེད་ན་ཤེས་རབ་རྐྱང་དུ་སོང་ནས་སྟོང་པ་ཕྱོགས་གཅིག་པར་སོང་བའི་སྐྱོན་ 
ཡིན་པསཿ རྒྱུ་འབྲས་ཀྱི་གནད་བལྟེམས་ལ་ཐབས་ཀྱི་ཆོས་ཀྱིས་བོགས་འདོན་ནོ༔ དེ་བཞིན་དུ་ 
རང་ཞི་གནས་ལ་གནས་ཤིང་༔ དེ་ལ་བོགས་མ་བྱུང་ན་གནས་ལུགས་མ་གོ་བའི་སྐྱོན་ཡིན་པས༔ ཡིན་ 
ལུགས་ངོ་སྤྲད་པ་ལྷག་མཐོང་གིས་བོགས་འདོན་ནོ༔ ལྷག་མཐོང་ལ་གནས་ཤིང་བོགས་མི་འདུག་ན༔ 
གནས་ཆ་ཐུང་བའི་སྐྱོན་ཡིན་པས༔ དྲན་པ་བརྟེན་ཅིང་ཞི་གནས་ཀྱིས་བོགས་འདོན་ནོ དེ་བཞིན་ 
དུ་མཉམ་བཞག་རྗེས་ཐོབ་ཐམས་ཅད་ལ་ཤེས་པར་བྱའོ༔ མདོར་ན་རྒྱུན་དུ་ཉམས་སུ་ལེན་པ་དང་༔ 
བོགས་འདོན་ཐམས་ཅད་ཀྱི་གནད་དེ་ལྟར་བྱའོ༔ གཉིས་པ་གསར་སྐྱེས་ཀྱི་ཉམས་བོགས་སུ་འདོན་ 
པ་ནི༔ ཉོན་མོངས་བོགས་སུ་འདོན་པ་དང༔ རྣམ་རྟོག་བོགས་སུ་འདོན་པའོ༔ དང་པོ་ཉོན་མོངས་ 
པ་མི་སྐྱེ་བ་ནི་མེད་ལ༔ རང་རྒྱུད་དུ་ཤོར་ན་ལམ་དུ་མི་འགྲོ་བས༔ དེ་ངོས་བཟུང་ལ་ལམ་དུ་
97

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
བཏང་དགོས་སོ༔ དེ་ལ་གསུམ་སྟེ ལམ་དུ་མ་ཐོངས་པའི་སྐྱོན༔ ཐོངས་པའི་ཡོན་ཏན༔ ཇི་ལྟར་ 
གཏོང་བའི་ཐབས་སོ༔ སྐྱོན་ནི་མི་དང་མི་མ་ཡིན་པ་མཛེས་པ་ཡིད་དུ་འོང་བ་ཞིག་མཐོང་བ་དང་༔ 
རང་གི་ཤེས་པ་ཕ་རོལ་གྱི་དབང་དུ་འཆོར༔ འདོད་ཆགས་ཆེར་སྐྱེས་དེས་ལས་ངན་གསོགཿ༔ ནད་ 
གྲང་ནད་འཇུག༔ མོ་གདོན་ལྡང་༔ ཕྱི་མ་མངལ་གྱི་སྲིན་བུར་སྐྱེ འབྲས་རྗེས་སུ་འགྲོ་ལྡོག་ངེས་ 
པའོ༔ ཡོན་ཏན་ནི་འདོད་ཆགས་ཅན་གྱི་མི་དང་མི་མ་ཡིན་པ་ཐམས་ཅད་དབང་དུ་འདུ༔ བདེ་ 
སྟོང་གི་ཏིང་ངེ་འཛིན་སྐྱེ༔ གྲང་བའི་ནད་གྲོལ༔ མོ་རིགས་སྲུང་མས་སྟོངས་གྲོགས་བྱེད༔ ཕྱི་མ་ 
བདེ་བ་ཅན་ཏུ་སྐྱེའོ༔ ལམ་དུ་བཏང་ཐབས་ནེ༔ འདོད་ཆགས་དྲག་པོ་སྐྱེས་པའི་དུས་སུ་སྟན་དེའི་ 
ཐོག་འཁྲུལ་འཁོར་དེའི་ཁོངས་སུ་ལམ་དུ་བཏང་དགོས་ཏེ ཕག་སྣར་རྡོ་མི་རྡེགཿག༔ ཀོང་བུ་དྲོ་བ་ལ་ 
ཕྱིས་ཀྱིས༔ དགྲ་ཟིན་མ་ཐག་བསྒྲལ་བའོ༔ དང་པོ་འདོད་ཆགས་རྩལ་རྫོགས་སུ་བཅུག་གོ༔ 
གཉིས་པ་ལས་མ་བསགས་པར་ལམ་དུ་བཏང་༔ གསུམ་པ་འདོད་ཆགས་ཀྱི་འཛིན་པ་རང་རྒྱུད་པ་ 
དེ་རང་སེམས་ཡིན༔ སེམས་ཀྱི་ངོ་བོ་འདུས་མ་བྱས་ཀྱི་ཡེ་ཤེས་སུ་ཤར་བའི་དུས་ན་རྟེན་འབྲེལ་ 
བསྒྲིག་པ་ཡིན་ནོ༔ ཡེ་ཤེས་ཀྱི་གཞི་མ་དེ་མེད་ན་ལམ་དུ་མི་འགྲོ་བས༔ མེ་ལོང་གཡའ་དང་མ་ 
བྲལ་ན་གཟུགས་མི་མཐོང་བ་ལྟ་བུའོ༔ དེ་ནས་ཉོན་མོངས་པ་དེ་རྩལ་རྫོགས༔ ལས་མ་བསགས་ངོ་ 
བོ་ཡེ་ཤེས་སུ་ཤར་བའི་ངང་ལ༔ རྟོག་པ་གཞན་གྱིས་བར་མ་ཆོད་པར་ལམ་དུ་བཏང་བས༔ གསེར་ 
འགྱུར་གྱི་རྩི་ལྟ་བུར་འགྱུར་རོ
ལམ་དུ་བཏང་ཐབས་དངོས་ནི༔ འདོད་ཆགས་རང་གི་ངོ་བོ་ལ་བལྟས་ཤིང་ངང་ལ་བཞག་པསཿ༔ 
བདེ་སྟོང་གཉིས་མེད་མི་རྟོག་པའི་ཡེ་ཤེས༔ ངོ་བོ་རྗེན་པར་ལྷང་ངེར་འཆར་རོ༔ དེའི་ངང་ནས་ 
བྱམས་པ་སྙིང་རྗེ་བྱང་ཆུབ་ཀྱི་སེམས་ཀྱིས་ལམ་དུ་བཏང་ངོ་༔ དེ་ཡང་དང་པོ་སེམས་བསྐྱེདཿ༔ 
བར་དུ་སྤྲོས་བྲལ་ལ་བཞག༔ ཐ་མ་བསྔོ་བའི་རྒྱས་བཏབ་བོ༔ སེམས་བསྐྱེད་པས་བྱང་ཆུབ་ཀྱི་ལམ་ 
དུ་འགྲོ༔ སྤྲོས་བྲལ་ལ་བཞག་པས་རྟོགས་པ་སྐྱེ༔ བསྔོ་བས་རྒྱས་བཏབ་པས་དགེ་རྩ་མཐར་ཕྱིན་ 
པའོ༔ དེ་ལྟར་རྟོགས་པ་རེ་རེ་ལ་དང་པོ་སྐྱེས་ནས་ལམ་དུ་མ་སོང་བ་ལ་མ་ཡེངས་པར་ཉམས་སུ་ 
བླང་ངོ་༔ སེམས་བསྐྱེད་ནས་བསྔོ་བས་མ་ཟིན་བར་ལ༔ རྟོག་པ་གཞན་གྱིས་བར་མ་ཆོད་པར་བྱ༔ 
ཆོད་ན་ལམ་དུ་མི་འགྲོ༔ དེ་བཞིན་དུ་ཞེ་སྡང་གཏི་མུག་ང་རྒྱལ་ཕྲག་དོག་ཐམས་ཅད་ལ༔ གང་
98

༄༅། །ཟབ་གཏེར་ཆོས་ཀྱི་མཛོད་ཁང་།
སྐྱེས་དེའི་རྩལ་རྫོགས་ལས་མ་བསགས༔ ངོ་བོ་ཡེ་ཤེས་སུ་ཤར་གྱི་བར་དུ་མ་ཡེངས་པར་ལམ་དུ་ 
གཏོང་བ་ནི་གནད་ཡིན་ནོ༔ གཉིས་པ་རྣམ་རྟོག་བོགས་སུ་འདོན་པ་ནི༔ བཟང་རྟོག་དང་ངན་རྟོག་ 
གཉིས་ལས༔ དང་པོ་ཉམས་བཟང་པོ་ཤེས་པ་འུར་བ༔ ལྷའི་ལུང་བསྟན་བྱུང་བ༔ བཀྲ་ཤིས་པའི་ 
ལྟས་བཟང་པོ་བྱུང་ན༔ དེ་བཟང་པོར་བལྟས་ཡོན་ཏན་དུ་བཟུང་རོ་མྱངས་ན་ཉམས་ཁ་བོ་ནས་ཡལ་ 
འགྲོ བཏང་སྙོམས་སུ་བཞག་ན་བོགས་མི་འབྱུང་ངོ་༔ དེ་ལ་བོགས་འདོན་ན་བཟང་རྟོག་ལ་མ་ 
ཞུགས ཡོན་ཏན་ལ་མ་ཞེནཿ རོ་མ་མྱངས་པར་བཟང་པོ་ཉིད་ཀྱི་བལྟས་ཀྱང་སེམས་ལས་བྱུང་ 
བས༔ སེམས་ཀྱི་ངོ་བོ་ཡེ་ཤེས་སུ་མ་ཤར་གྱི་བར་དུ༔ རྟོག་པ་གཞན་གྱིས་བར་དུ་མ་ཆོད་པར་གོང་ 
ལྟར་ལམ་དུ་བཏང་ངོ་༔ གཉིས་པ་ཉམས་མི་དགའ་བར་ཤེས་པ་འཚུབས་པ་འདྲེའི་ཆོ་འཕྲུལ་བྱུང་ 
ནཿ དེ་ངན་པར་བལྟས་སྐྱོན་དུ་བཟུང་རོ་མྱོང་ན་བར་ཆད་དུ་འགྲོ་བས༔ ངན་རྟོག་མི་གཞུག༔ 
སྐྱོན་དུ་མི་གཟུང་༔ རོ་མི་མྱོང་བར་ངན་པ་ཉིད་ཀྱང་སེམས་ཀྱི་ཆོ་འཕྲུལ་ཏེ༔ ངོ་བོ་ཡེ་ཤེས་སུ་ 
ཤར་གྱི་བར་དུ་བར་ཆད་མེད་པར་ལམ་དུ་བཏང་ངོ་༔ དེ་ཡན་ཆད་རྣལ་འབྱོར་པ་ལམ་གྱི་ཆ་རྐྱེན་ 
ཚང་བའོ བྒགཆསྒྱཏཇཐགཤཏཀཿ་བདྲྭདྒཥཿ ད་ལམ་མཐར་ཕྱིན་པའི་འབྲས་བུ་ལ་བཞི་སྟེ 
འགྲོ་དོན་མཛད་པའི་ཚུལ་དང་གཅིག༔ དགོངས་པ་ལ་བཞུགས་ལུགས་དང་གཉིས༔ གདུལ་བྱ་ 
ཐུགས་རྗེས་གཟིགས་ཚུལ་དང་གསུམ༔ གཞན་གྱི་ལོག་རྟོག་བཟློག་པ་དང་བཞིའོ༔ ལམ་གྱི་སྒྲིབ་ 
བྱེད་ཀྱི་དྲི་མ་དག་པའི་ཚེ༔ རང་བཞིན་ཡེ་ནས་སངས་རྒྱས་པའི་དོན་མངོན་དུ་བྱས་པ་ཡིན་ནོ༔ 
དེ་ལ་དོན་རྟགས་ངོ་བོ་སྣང་ཚུལ་བཞི་སྟེ གཞི་བརྟེན་པའི་སྐུ་ལྔ༔ གོ་བ་བརྡ་སྤྲོད་པའི་གསུང་ལྔ 
རྣམ་པར་མི་རྟོག་པའི་ཐུགས་ལྔ༔ དགོས་པ་འབྱུང་པའི་ཡོན་ཏན་ལྔ༔ གཞན་དོན་མཛད་པའི་ཕྲིན་ 
ལས་ལྔའོ༔ དང་པོ་སྐུ་ལྔ་ནི༔ སྐྱེ་མེད་རྣམ་དག་མཐའ་བྲལ་ཡེ་ཤེས་སྐུ་བཞིའི་རྟེན་བྱེད་པ་ནི་ཆོས་ 
སྐུ ཆོས་ཐམས་ཅད་དུ་མར་འཆར་བ་ལ་འཛིན་མེད་དུ་སྤྱོད་པ་ཡོན་ཏན་རྫོགས་པའི་ཡེ་ཤེས
སྤྲུལ་པའི་རྟེན་བྱེད་པ་ནི་ལོངས་སྐུ༔ ཆོས་སྐུ་ལས་མ་གཡོས་པར་གདུལ་བྱའི་བློ་དང་མཐུན་པར་ 
སྤྲུལ་ནས༔ གང་ལ་གང་འདུལ་དུ་སྟོན་པའི་ཡེ་ཤེས་ཡོན་ཏན་གྱི་རྟེན་བྱེད་པས་སྤྲུལ་སྐུ༔ སྟོང་རིག་ 
དབྱེར་མེད་པའི་ཡེ་ཤེས་དེ་ཁོ་ན་ཉིད་སྟོན་པའི་རྡོ་རྗེའི་སྐུ༔ དབྱེར་མེད་འཇིགས་པ་དང་བྲལ་
ཞིང་ངོ་བོར་བརྟགས་པ༔ ཆོས་ཐམས་ཅད་རང་རིག་ཡེ་ཤེས་ཡུལ་མེད་དུ་རང་གསལ་བ་ནི་མངོན་
99

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
པར་བྱང་ཆུབ་པའི་སྐུ༔ གཉིས་པ་གསུང་ལྔ་ནི༔ བརྗོད་བྱ་རྣམ་དག་གི་ཡེ་ཤེས་བསམ་བརྗོད་ཀྱི་ 
གཞིར་གྱུར་པ་ནི་དོན་གྱི་གསུང་༔ སྐུ་མཐོང་བས་དོན་གྱི་བརྡ་འཕྲོད་པའི་ཡེ་ཤེས་ནི་དགོངས་པ་ 
བརྡའི་གསུང་༔ གདུལ་བྱའི་ངོར་ཚིག་རེས་དོན་གོ་བའི་ཡེ་ཤེས་གསུང་དབྱངས་ཡན་ལག་དྲུག་ཅུ་
ཡིས་རིགས་དྲུག་ལ་བརྡ་སྤྲོད་པ་ནི་ཚིག་གི་གསུང་༔ གྲག་སྟོང་གཉིས་མེད་ཀྱི་གོ་བརྡ་སྤྲོད་པའི་ཡེ་ 
ཤེས་ནི་རྡོ་རྗེའི་གསུང་༔ ཐུགས་ཡེ་ཤེས་ལྔ་དང་ལྡན་པའི་བྱིན་རླབས་ཀྱིས་དོན་གསལ་བར་བྱེད་ 
པ༔ སྒྲ་ཐམས་ཅད་རིག་པར་གསལ་བའི་ཡེ་ཤེས་ནི་མངོན་བྱང་རིག་པ་རང་གསལ་གྱི་གསུང་ངོ་༔ 
གསུམ་པ་ཐུགས་ལྔ་ནི༔ ཆོས་ཉིད་སྟོང་པ་མི་རྟོག་པའི་ཡེ་ཤེས་ནི་བདེ་བ་ཆེན་པོའི་ཐུགས༔ ཆོས་ 
ཐམས་ཅད་གསལ་ལ་མི་རྟོག་པའི་ཡེ་ཤེས་ནི་རྣམ་པར་མི་རྟོག་པའི་ཐུགས༔ ཆོས་ཐམས་ཅད་གཉིས་
སུ་མེད་པའི་ཡེ་ཤེས་ནི་མཉམ་པ་ཉིད་ཀྱི་ཐུགས༔ ཆོས་ཐམས་ཅད་སྣང་སྟོང་དབྱེར་མེད་པའི་ཡེ་ 
ཤེས་ནི་རྡོ་རྗེའི་ཐུགསཿ ཞེན་མེད་ཀྱི་ལས་བཞིས་འགྲོ་དོན་མཛད་པ་ནི་འགྲོ་བ་སྒྲོལ་བའི་ཐུགས་ 
སོ༔ བཞི་པ་ཡོན་ཏན་ལྔ་ནི༔ ཞིང་ཁམས་གཞལ་ཡས༔ འོད་ཟེར་གདན་ཁྲི་རྒྱན་ཆ་དང་ལྔའོ༔ 
དེ་ཡང་ཆོས་སྐུའི་ཞིང་ཁམས་དབྱིངས་རང་བཞིན་གྱིས་རྣམ་པར་དག་པའོ
ལོངས་སྐུའི་རང་གདངས་འོད་ཀྱི་འཁོར་ལོ སྤྲུལ་སྐུའི་སྟོང་གསུམ་མི་མཇེད་དོ གཞལ་ཡས་ནི 
ཆོས་སྐུ་ལ་འོག་མིན་ཆོས་ཀྱི་དབྱིངས༔ ལོངས་སྐུ་ལ་རང་སྣང་ཡེ་ཤེས༔ སྤྲུལ་སྐུ་ལ་རང་སྣང་འབྱུང་ 
བའི་དཀྱིལ་འཁོརཿ འོད་ཟེར་ནི ཆོས་སྐུ་ལ་ཡེ་ཤེས་ལྔའི་འོད་ཟེར༔ ལོངས་སྐུ་ལ་ཡེ་ཤེས་ཀྱི་རང་ 
མདངས་འོད་ལྔ་རུ་འབར་བ༔ སྤྲུལ་སྐུ་ལ་སྐུའི་གནས་རེ་རེ་ནས་ཀྱང་འོད་ཟེར་བྱེ་བ་ཕྲག་བརྒྱ་ 
སྟོང་དྲུག་ཅུ་ཡོད་པར་གསུངས་སོ༔ གདན་ཁྲི་ནི ཆོས་སྐུ་ལ་ལྟ་བ་ཁ་སྦྱོར༔ ལོངས་སྐུ་ལ་ཤེས་ 
རབ་ཁ་སྦྱོར སྤྲུལ་སྐུ་ལ་ཐུགས་རྗེ་ཁ་སྦྱོར་གནད་དོ༔ རྒྱན་ཆ་ནི༔ ཆོས་སྐུ་ལ་སྐྱེ་མེད་རྣམ་དག་གི་ 
རྒྱན༔ ལོངས་སྐུ་ལ་འགག་མེད་རང་གསལ་གྱི་རྒྱན༔ ཐུན་མོང་མ་ཡིན་པའི་མཚན་དཔེ་དང་༔ 
རྟགས་ཀྱི་རྒྱན་བཅུ་སྟེ དབུ་རྒྱན་སྙན་ཆ༔ མགུལ་ཆུ་དོ་ཤལ་དཔུང་རྒྱན་ཕྱག་གདུབ་གཉིས་ 
ཞབས་གདུབ་གཉིས་སེ་མོ་དོ་དང་བཅུའོ༔ སྤྲུལ་སྐུའི་རྒྱན་ཐུན་མོང་གི་མཚན་དང་དཔེ་བྱད་དོ༔ རྡོ་ 
རྗེ་དང་མངོན་བྱང་ལ་ཡོན་ཏན་མ་གསུངས་སོ༔ འཕྲིན་ལས་ལྔ་ནི༔ ལས་དང་ཉོན་མོངས་ཞི་བར་ 
བྱེད་པ་ཚེ་དང་བསོད་ནམས་རང་རིག་པའི་ཡེ་ཤེས་རྒྱས་པར་སྟོན་པ༔ སེམས་དང་རིག་པ་འཁོར་
100

༄༅། །ཟབ་གཏེར་ཆོས་ཀྱི་མཛོད་ཁང་།
འདས་ཀྱི་ཆོས་ཐམས་ཅད་དབང་དུ་འདུས་པ༔ མི་མཐུན་པ་ཐམས་ཅད་ཚར་གཅོད་པ༔ གནས་ 
ལུགས་མངོན་དུ་གྱུར་པ་མངོན་སྤྱོད་ཀྱི་ལས་དང་ལྔའོ༔ འགྲོ་དོན་མཛད་ཚུལ་ནི༔ རྟེན་ཅན་གྱི་ 
མཛད་པ༔ རྟེན་མེད་ཀྱི་མཛད་པ༔ ངོ་བོ་ཉིད་ཀྱི་མཛད་པ་དང་གསུམ་མོ༔ གཞི་ཆོས་སྐུ་གཉིས་ 
སུ་མེད་པའི་ཡེ་ཤེས་ལ་བརྟེན་ནས་གདུལ་བྱ་དག་པ་ལ་ཆོས་སྐུ༔ མ་དག་པ་ལ་ལོངས་སྐུས་དོན་ 
མཛད་དེ་རྟེན་ཅན་ནོ ཡེ་ཤེས་ཡོད་པ་ལྟར་རོ༔ སངས་རྒྱས་ལ་རང་རྒྱུད་ཀྱིས་བསྡུས་པའི་ཡེ་ 
ཤེས་མེད་ཀྱང་༔ གདུལ་བྱའི་བློ་སྣང་ལ་གཟུགས་སྐུ་གཉིས་སུ་མཛད་པ་སྟེ རྟེན་མེད་ཀྱི་མཛད་ 
པ༔ རྟེན་མེད་དེ་ཡེ་ཤེས་པ་ལྟ་བུའོ༔ ངོ་བོ་ཉིད་ཀྱིས་དོན་མཛད་པ་ནི ཆོས་ཐམས་ཅད་ཀྱི་ཆོས་ 
ཉིད་གཤིས་ཅི་ཡང་མ་ཡིན་པ རྩལ་ཅི་ཡང་མི་འགག་པར་ཤར་ནས་དོན་མཛད་པ་སྟེ༔ གཉིས་ 
སུ་མེད་པའི་ལུགས་སོ༔ དེ་ཡང་མཛད་པ་པོ་སྐུ་ལྔ་ལྷུན་གྲུབ་རྡོ་རྗེ་འཆང་༔ སྐུ་ལྔ་ཡང་ཡོན་ཏན་ 
གྱིས་ཆ་ཕྱེ་བའོ༔ དངོས་པོ་ཐ་དད་ལྟར་བདེན་པ་ནི་མ་ཡིན་ནོ༔ རྡོ་རྗེ་དང་མངོན་བྱང་ནི་སྐུ་ 
གསུམ་གྱི་ཆ་ལ་བཏགས་པ་ཡིན ཆོས་སྐུ་ལོངས་སྐུ་སྤྲུལ་སྐུ་གསུམ་ནི༔ ཡང་དག་པའོ༔ དེ་ཡང་ 
ཆོས་སྐུ་ནི་བདག་དོན་དགོངས་པའི་ཆ་ཡིན་པས་འགྲོ་དོན་མི་མཛད་ལ༔ གཟུགས་སྐུ་གཉིས་ཀྱིས་
གཞན་དོན་མཛད་པའི་ཆའོ༔ དེ་ལ་གཉིས་ཏེ་གདུལ་བྱ་དག་པ་ས་བཅུའི་བྱང་ཆུབ་སེམས་དཔའ་ 
ལ་སོགས་པ་ལོངས་སྐུས་དོན་མཛད་ལ༔ མ་དག་པ་རིགས་དྲུག་ལ་སྤྲུལ་སྐུས་དོན་མཛད་དོ
ལ་གཞི་ཆོས་སྐུའི་མཛད་པ་བཅུ་གཉིས་ཐུགས་མངོན་པར་ཤེས་པ་དྲུག བསམ་གྱིས་མི་ཁྱབ་པའི་ 
དོན་མཛད་པསཿ བསམ་གྱིས་མི་ཁྱབ་པ་བཞི༔ གསུང་གི་མཛད་པ་ལ་བཞི་སྟེ དབྱེ་བ་ལ་ 
དགོངས་ནས་མཛད་པ་གསུང་རབ་ཡན་ལག་བཅུ་གཉིས༔ བསྡུས་པ་ལ་དགོངས་ཏེ་མཛད་པ་སྡེ་ 
སྣོད་གསུམ༔ གཉེན་པོ་ལ་དགོངས་ཏེ་མཛད་པ་གསོ་སྦྱོང་༔ རྒྱུ་འབྲས་ལ་དགོངས་ཏེ་མཛད་པ་ 
སྔགས་དང་མཚན་ཉིད་དོ༔ ཀིརཏཀྱÑཛིཏ། ཐཏྲིཾགཧཆཉདཿ བདེ་བར་ 
གཤེགས་པ་དགོངས་པ་ལ་བཞུགས་ཚུལ་ནི གཞི་བདེན་པ་དབྱེར་མེད་པའི་མཐའ་གང་ལ་ཡང་ 
མི་གནས་ཤིང་༔ གཅིག་དང་ཐ་དད་ལས་གྲོལ་བར་གནས་པ༔ དེ་མངོན་དུ་བྱས་པས་མཐར་ཐུག་ 
གི་འབྲས་བུ་སངས་རྒྱས་ཀྱི་ཐམས་ཅད་མཁྱེན་པའི་དགོངས་པ་གཉིས་སུ་མེད་པའི་ཡེ་ཤེས་མཐའ་
གང་ལ་ཡང་མི་གནས་ཤིང་༔ གཅིག་དང་དུ་མ་བྲལ་ཞིང་གཅིག་དང་ཐ་དད་ལས་གྲོལ་བར་བཞུགས་
101

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
སོ༔ དེ་ཡང་ཀུན་ཏུ་བཟང་པོའི་ཡོན་ཏན་གྱི་ཁྱད་པར་ལས༔ འབྲས་བུའི་ཆོས་ཉེར་ལྔར་སྣང་བས་ 
གཅིག་དང་བྲལ༔ འབྲས་ཆོས་ཉེར་ལྔར་སྣང་ཡང་༔ ཀུན་ཏུ་བཟང་པོའི་ཐུགས་རང་བྱུང་ཡེ་ཤེས་ 
གཅིག་ཏུ་འདུས་པས་དུ་མ་དང་བྲལ་ལོ༔ ཡང་གདུལ་བྱའི་ངོ་ལ་སྐུ་གསུམ་སངས་རྒྱས་པ་ལྟར་ 
སྣང་བས་གཅིག་དང་བྲལ༔ དེ་དག་བདེན་པ་རང་རྒྱུད་དུ་མི་གནས་ཏེ༔ སྟོང་པ་བདེན་མེད་དུ་ 
གཅིག་པས་དུ་མ་དང་བྲལ་ལོ༔ དགོངས་པ་གཅིག་ཏུ་བདེན༔ རྟོག་ཚོགས་གནས་འགྱུར་རྫུན་དུ་ 
འགྱུར༔ ཐ་དད་དུ་བདེན་ན་སངས་རྒྱས་གཅིག་ལ་སྤྲུལ་པ་དུ་མ་མི་འཆར་བར་འགྱུར་རོ དེས་ན་
གཅིག་དང་ཐ་དད་ལས་གྲོལ་བར་བཞུགས་སོ༔ གདུལ་བྱའི་གཟིགས་ཚུལ་དང་གཞན་གྱི་ལོག་རྟོག་
བཟློག་པ་ནི༔ གང་ལ་གཟིགས་ན་གདུལ་བྱ་སེམས་ཅན་གྱི་ཁམས་འདི་དག་ལ་གཟིགས༔ གང་
གིས་གཟིགས་ན་སྟོན་པ་སངས་རྒྱས་ཀྱི་ཐུགས་རྗེས་སོ༔ ཚུལ་ཇི་ལྟར་གཟིགས་པ་ལ་གསུམ༔ ཇི་ལྟ་ 
བ་མཁྱེན་པའི་ཡེ་ཤེས་ཀྱིས་ཆོས་ཐམས་ཅད་མ་སྐྱེས་པར་གཟིགས༔ ཇི་སྙེད་པ་ལ་མཁྱེན་པའི་ཡེ་ 
ཤེས་ཀྱིས་ཆོས་ཐམས་ཅད་མ་འགགས་པར་གཟིགས༔ གཉིས་སུ་མེད་པར་མཁྱེན་པའི་ཡེ་ཤེས་ཀྱིས་ 
ཆོས་ཐམས་ཅད་གཉིས་སུ་མེད་པར་གཟིགས་སོ༔ གཞན་གྱི་ལོག་རྟོག་བཟློག་པ་ནི འོ་ན་གཟིགས་ 
པར་བྱ་བའི་ཡུལ༔ སྣང་བ་སེམས་ཅན་གྱི་ཁམས་འདི་དག་སངས་རྒྱས་ཀྱི་ངོ་ན་གྲུབ་བམ་མ་གྲུབ༔
གྲུབ་ན་འཁྲུལ་སྣང་འདི་དག་བདེན་པའི་ངོ་བོར་འགྱུར་ཏེ༔ ཡང་དག་པའི་ཡེ་ཤེས་ཀྱི་ངོར་མ་ 
གྲུབ་པའི་ཕྱིར་རོ དོན་དམ་ན་རྫུན་པར་གསལ་ལོ༔ མ་གྲུབ་ན་སངས་རྒྱས་ལོག་ཤེས་སུ་འགྱུར་ 
ཏེ༔ མེད་པ་ལ་ཡོད་པར་གཟིགས་པའི་ཕྱིར་རོ ཟླ་བ་གཉིས་འཛིན་གྱི་མིག་ཤེས་བཞིན་ནོ༔ དངོས་ 
པོ་རང་རྒྱུད་དུ་གཟིགས་པའི་ཕྱིར༔ ཁྱབ་པ་མ་གྲུབ་པས༔ བདེན་པ་དབྱེར་མེད་དུ་ཐལ༔ ཞེས་པ་ 
ནི་འདོད་པ་ཡིན་ནོ༔ ཏཏ་རྔོནཱའཝཨུག།ྗ་ྟནཞསྲ ཨེ་མ་ཧོཿ གསང་བ་བླ་མེད་ཐེག་པ་ 
མཆོག་གི་སྐོར ཡང་དག་ངེས་པ་དོན་གྱི་སྙིང་པོ་ནི༔ ཚེ་གཅིག་སངས་རྒྱས་ཐོབ་བྱེད་ཉེ་བའི་ 
ལམཿ༔ འདི་དང་འཕྲད་ནས་བཀའ་བཞིན་སྒྲུབ་པ་རྣམས༔ ཨོ་རྒྱན་ཐུགས་ཀྱི་སྲས་ཡིན་སྐལ་བར་ 
ལྡན༔ རྫོགས་པའི་རིམ་པ་གསལ་བྱེད་ཉི་ཟླའི་མདངས༔ སྙིང་པོ་གསལ་བའི་སྒྲོན་མེ་འདི་ཉིད་ནི 
མཚོ་རྒྱལ་ལམ་གྱི་གེགས་སེལ་ནོར་བུའི་མཛོདཿ༔ ཕྱི་རབས་ལས་ཅན་སྦས་པའི་རྣལ་འབྱོར་པ༔ མན་ 
ངག་འདི་དང་འཕྲད་པས་གཏེར་དུ་སྦོས༔ བསྟན་མ་བཅུ་གཉིས་བཀའ་ཡི་བྱ་ར་གྱིས འདི་ནས་
102

༄༅། །ཟབ་གཏེར་ཆོས་ཀྱི་མཛོད་ཁང་།
མི་ལོ་དྲུག་བརྒྱ་སུམ་ཅུ་ན༔ གཏེར་ལ་དབང་བའི་ལས་ཅན་ཁྲོ་བོའི་རིགས༔ ཤར་གྱི་ཕྱོགས་ནས་ 
འབྱུང་གིས་གཏད་པར་གྱིས༔ ལས་ཅན་དེ་དང་མན་ངག་འདི་འཕྲད་ཚེ༔ ཆོལ་བུར་མི་བསྟན་ 
སྣོད་ལྡན་བརྟགས་ཏེ་སྟོན༔ ཞེས་གསུངས་སོ༔ ཇོ་མོ་མཚོ་རྒྱལ་གྱིས་བྱང་ཟང་ཟང་ལྷ་བྲག་ 
བྲག་རི་དུག་སྦྲུལ་སྤུངས་འདྲའི་སྐེད་ཤར་དུང་མཛོད་དཀར་པོར་སྦས་སོ༔ རྒྱ་རྒྱ་རྒྱ༔
ཊཤརྟུཉཊ།ཏཉརྐརྙ ཏཿརྐ ༢༡ ཊལྷ j བྲག་རི་དུག་སྦྲུལ་སྤུངས་འདྲའི་སྐེད་ཤར་དུང་མཛོད་དཀར་ 
པོའི་ནང་ནས་རིག་འཛིན་རྒོད་ཀྱི་ལྡེམ་འཕྲུ་ཅན་གྱིས་བཏོན་པའོ༔ ས་མ་ཡཱ རྒྱ་རྒྱ་རྒྱ༔ མངྒ་ལཾ།
103

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
༄༅༔ ༔ ངོ་སྤྲོད་རང་རིག་རང་གསལ་བཞུགསཿ
༄༅ བཅོམ་ལྡན་འདས་དཔལ་ཀུན་ཏུ་བཟང་པོ་ཕྱག་འཚལ་ལོ༔ ཨ་ཏི་རྫོགས་པ་ཆེན་པོ ཀུན་ཏུ་ 
བཟང་པོའི་དགོངས་པ་ཟང་ཐལ་དུ་སྟོན་པའི་མན་ངག་སྐོར་གསུམ་གསུངས་པ་ལ གཉིས་པ་ཡུལ་
གྱི་སྣང་བ་ལ་རིག་པའི་བརྡ་སྤྲོད་པའི་སྐབས་སུ༔ དང་པོ་ལུས་ཀྱི་གནད་རྡོ་རྗེ་ལ་ཤེས་པ་རྩེ་གཅིག་ 
ཏུ་གཏད༔ དེ་ནས་ངག་གི་གནད་ཧཱུཾ་ལ་གཏད༔ དེ་ནས་ཡིད་ཀྱི་གནད་སོ་མ་ཉམ་པར་བཞག་ 
པས༔ ལུས་ངག་ཡིད་གསུམ་གྱི་བར་ཆད་སེལ༔ སྒྲིབ་དག བསྒོམ་གྱི་གཞི་བཅའ་བ་ཡིན་ནོ༔ དེ་ 
ནས་དབེན་པའི་གནས་སུ་ལུས་ངག་ཡིད་གསུམ་མ་བཅོས་པར་རང་ལུགས་སུ་བཞག་པའི་དུས་སུ༔ 
ཉམས་ཀྱི་སྣང་བ་བཞི་འཆར་ཏེ༔ སྣང་བ་འདི་སྟོང་པར་རྟོགས༔ སྟོང་པ་སྣང་བར་རྟོགས༔ སྣང་ 
སྟོང་དབྱེར་མེད་དུ་རྟོགས༔ སངས་རྒྱས་སེམས་ཅན་དབྱེར་མེད་དུ་རྟོགས༔ དེ་ཉིད་ཀྱིས་གདེང་ 
རྙེད་པའི་ཤེས་པར་འབྱུང་༔ དེའི་སྐབས་སུ་གུ་རུ་ཤྲཱི་སེདྷས་བདག་ལ་གསུངས་པ༔ ཉམས་ཀྱི་སྣང་ 
བ་བཞི་ལ་ཆོག་ཤེས་སུ་གཟུང་བ་ནི་བྱིས་པའི་ལྟ་བ་ཡིན་ནོ༔ སྣང་བ་དང་སྟོང་པ་དབྱེར་མེད་དུ་ 
འདུག་སྙམ་ན༔ སྣང་བ་འདི་ལ་མ་ཆགས་པ་ཞིག་དགོས་རེ༔ ཞེས་པས་ཤོག་སེར་ཚ་ལས་བྱུང་ 
བརྟན་པ་དང་སྟོང་པ་འདི་ལ་མ་ཆགས་པ་ཞིག་དགོས་ཏེ༔ སྣང་བ་འདི་ལ་མ་ཆགས་པ་ཞིག་དགོས་ 
ཏེ༔ ཞེས་པ་ཤོག་སེར་ཚ་ལས་བྱུང་བ་བརྟགཿ ཁྱོད་ལ་འདུག་གམ༔ སངས་རྒྱས་དང་སེམས་ཅན་ 
དབྱེར་མེད་སྙམ་ན་སེམས་ཅན་ཀུན་ལ་བཀུར་བསྟི་སངས་རྒྱས་དང་མཉམ་པ་བྱེད་དགོས་ཏེ་ནུས་
སམཿ མི་དགེ་བ་བཅུ་སྤྱད་ཀྱང་རྣམ་སྨིན་མི་ཡོང་སྙམ་ན། བདག་ལ་ཡང་གཞན་གྱིས་གནོད་པ་དང་མཚང་འདྲུ་བ་ 
ལ་སོགས་བྱེད་པ་བྱུང་དུས་བཟོད་དགོས་ཏེ་བཟོད་དམ། དགེ་བཅུ་སྤྱད་ཀྱང་འབྲས་བུ་མི་ཡོང་སྙམ་ནཿ༔
བདག་ལ་སྲོག་སྐྱོབ་པ་ལ་སོགས་པ་ཕན་བྱེད་པ་ལ་དགའ་བར་མི་འཛིན་པ་ཞིག་དགོས་ཏེ་འདུག་ 
གམ་གསུངས་སོ༔ དེ་ནས་བཞག་ཐབས་གསུམ་ལ་བཞག་པའི་དུས་སུ༔ ཉམས་བརྒྱད་སྐྱེས་ཏེ 
གསལ་ཉམས་ཕྱི་དང་ནང་མེད་པར་སོང་སྟེ མིག་ཕྱེ་བཙུམ་ཁྱད་མེད་པར་གསལ་སྟོང་དུ་འཆརཿ 
སྟོང་ཉམས་གང་ལ་ཡང་ཞེན་པ་མེད་པ། སྟོང་པ་ཆམ་ཆམ་དུ་འགྲོ བདེ་ཉམས་སུ་ལུས་སེམས་གཉིས་
104

༄༅། །ཟབ་གཏེར་ཆོས་ཀྱི་མཛོད་ཁང་།
མཉམ་པར་མར་ཞུ་བ་ལྟར་ལྷན་ལྷན་ཕྲིལ་ཕྲིལ་འགྲོ་བ་དང་༔ སྣ་ཚོགས་སུ་གསལ་ལ་ཞེན་པ་མེད་ 
པ ཤེས་པ་རང་སྣང་ལ་ཉི་མ་ཤར་ལྟ་བུ༔ ལུས་ན་བུན་ལྟ་བུ་སྤྱོད་རྒྱུ་གཉིས་སུ་མེད་པས༔ བདག་ 
གཞན་གཉིས་ངོ་མི་ཤེས་པ་དང་༔ སེམས་ཉིད་ཀྱི་དོན་འདི་བདག་གིས་གོ་བཞིན་དུ་སེམས་ཅན་ 
ཐམས་ཅད་ཀྱིས་གོ་བར་རིགས་སོ་སྙམ་པ་བྱུང་སྟེ གུ་རུ་ཤྲཱི་སེང་ཧ་ལ་ཞུས་པས༔ པདྨ་འབྱུང་ 
གནས་བདག་ལ་འདི་སྐད་གསུངས་སོ༔ རྫོགས་པ་ཆེན་པོ་ལ་གསུམ་སྟེ ལྷུན་གྱིས་གྲུབ་པའི་དུས༔ 
བསམ་གྱིས་མི་ཁྱབ་པའི་དུས༔ བདེ་བ་ཆེན་པོའི་དུས་དང་གསུམ་ལས༔ པདྨ་འབྱུང་གནས་ཀྱི་ 
ཁྱེད་ད་ལྟ་ལྷུན་གྱིས་གྲུབ་པའི་དུས་ཡིན་ཏེ འདི་ལ་གནས་ན་བསམ་གྱིས་མི་ཁྱབ་པའི་དུས་དང་ 
བདེ་བ་ཆེན་པོ་འབྱུང་གི༔ སྤྱིར་འཁོར་བ་འདི་འབྲིད་མཁས༔ རིག་པ་བཅོལ་ཆུང་ངོ་༔ ཉམས་ 
སྣང་ལ་མ་ཞེན་པར་བློ་རྒྱ་བསྐྱེད་པའི་སྐབས་སུ༔ བདག་གིས་སེམས་རྒྱ་ཇི་ལྟར་བསྐྱེད་ཞུས་པས༔ 
ཤྲཱི་སེདྷའི་ཞལ་ནས༔ སངས་རྒྱས་དང་སེམས་ཅན་གཉིས་ཀྱི་ཁྱད་པར་རིག་པའི་རྒྱ་ཆེ་ཆུང་གཉིས་ 
ལས་མེད༔ སེམས་ཅན་གྱི་སེམས་དུམ་བུར་གནས༔ སངས་རྒྱས་ཀྱི་ཐུགས་ཁྱབ་གདལ་དུ་གནས་ 
པས༔ དེ་ཕྱིར་རང་སེམས་ནམ་མཁའ་ལྟར་བུར་རྒྱ་སྐྱེད་ཅིག༔ ནམ་མཁའ་ལ་མཐའ་མེད༔ ཤར་ 
ལྷོ་ནུབ་བྱང་དུ་བལྟས་ཀྱང་མཐའ་མེད་དོ༔ ཞེས་གསུངས་སོ༔
དེ་ནས་བདག་གིས་དབེན་པར་སོང་སྟེ༔ རྒྱ་བསྐྱེད་པས་ཉམས་མང་པོ་སྐྱེས་སོ སེམས་ལ་སྤྲོ་ 
བསྡུ་མེད་པར་བཞག་པས་གསལ་སྟོང་དུ་ཡེར་ཡེར་བྱུང་༔ རྩེ་གཅིག་བྱ་བ་འདི་ཡིན་སྙམ་པ་དང་༔ 
དངོས་པོ་གང་ལ་ཡང་མ་ཞེནཿ བློ་གང་ལ་ཡང་མི་གནས་པར་ཆལ་ཆལ་བ་བྱུང་༔ སྤྲོས་བྲལ་བུ་བ་ 
འདི་རང་ཡིན་སྙམ་པ་དང་༔ གང་ལ་བལྟས་ཀྱང་གཅིག་ཏུ་འདུས་པས་སྤང་བྱ་དང་བསྒྲུབ་རྒྱུ་མི་ 
འདུག་པས་རོ་གཅིག་བྱ་བ་འདི་རང་ཡིན་ནོ༔ གཞན་གང་ནས་འཚོལ་སྙམ་པ་དང་༔ བསྒོམས་ 
ཀྱང་འདི་ལས་རང་མ་བསྒོམས་ཀྱང་འདི་རང་༔ ད་ཉམས་སུ་བླང་རྒྱུ་དང་༔ བསྒོམ་རྒྱུ་ཡེ་མི་ 
འདུག་སྙམ་པ་དང་༔ སྒོམ་མེད་བྱ་བ་འདི་རང་ཡིན༔ དེ་བས་ལྷག་པ་ཡོད་མི་སྲིད་སྙམ་པ་དང་༔ 
ཆོས་སྐུ་ལས་གཟུགས་སྐུ་རྣམས་འབྱུང་བར་མི་འགྱུར༔ སྣང་གྲགས་སྣ་ཚོགས་སུ་ཤར་བས་མར་མེ་ 
གསལ་བ་ལྟ་བུ་ཡིན་བསམ་པ་དང་༔ དབུགས་ཕྱི་ནང་དུ་འགྱུ་བའི་འདུན་པ་སྔོན་དུ་འགྲོ་བ་དང་༔ 
མ་བྱས་པར་རྩལ་སྣ་ཚོགས་སུ་ཤར་བ་དང་༔ ནམ་མཁའི་ངོ་བོ་ལྟར་མི་འགྱུར་བ་དང་༔ གཉིས་
105

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
སྣང་གི་ཤེས་པ་མི་སྐྱེ་བ་དང་༔འདི་རང་ཡིན་སྙམ་པའི་ཉམས་ཆེན་པོ་སལ་སལ་བ་དང་༔ སིང་ 
སིང་བ་དང་༔ ཕྱལ་ཕྱལ་བ༔ ལྷག་ལྷག་པ༔ ཕྲིལ་ཕྲིལ་བ༔ མེར་མེར་བ༔ གསལ་ཉམས་ཉི་མ་ཤར་ 
བ་ལྟ་བུ༔ སྟོང་ཉམས་ནམ་མཁའི་ཀློང་ལྟ་བུ༔ བདེ་ཉམས་རྒྱ་མཚོའི་ཀློང་ལྟ་བུ༔ ཉམས་སྣང་ 
རིགས་མི་གཅིག་པ་ཆུའི་གཉེར་མ་ལྟ་བུ༔ ནམ་མཁའི་ཆོ་འཕྲུལ་ལྟ་བུ་བྱུང་སྟེ་ཞུས་པས༔ ཤྲཱི་སེདྷའི་ 
ཞལ་ནས༔ དངོས་པོའི་གནས་ལུགས་ཉམས་བདེ་ཉམས་རྒྱ་མཚོའི་ཀློང་ལྟ་བུ༔ ཉམས་སྣང་རིགས་ 
མི་གཅིག་པ་ཆུའི་གཉེར་མ་ལྟ་བུ༔ ནམ་མཁའི་ཆོ་འཕྲུལ་ལྟ་བུ་བྱུང་སྟེ་ཞུས་པ༔
ཤྲཱི་སེདྷའི་ཞལ་ནས༔ དངོས་པོའི་གནས་ལུགས་ཉམས་མྱོང་དང་བྲལ་བ་ཡིན་ལ པདྨ་འབྱུང་ 
གནས་ཀྱིས་གར་མྱོང་གང་གིས་མྱོང་༔ གང་ལ་དགའ་བར་སེམས༔ ངས་ནི་མྱོང་བ་ཅུང་ཟད་ཀྱང་ 
མེད་ན༔ དེ་བས་ལྷག་པ་ཞིག་རྙེད་དམ༔ ཁྱོད་ཀྱི་མྱོང་བ་དེ་ནི་དུས་གསུམ་གྱི་སངས་རྒྱས་ཀྱིས་ 
ཀྱང་མ་རྙེད་པས༔ འདི་ཉམས་སུ་མྱོང་བ་ལ་མྱོང་བར་འཛིན་ནཿ བདུད་ཀྱིས་བསླུས་པར་ངེས་སོ 
དེ་ཀུན་བྱས་པ་ལས་བྱུང་བ་བཅོས་པའི་ཉམས་སོ༔ ད་དུང་རྐྱེན་སྒྲིབ་ཡོད༔ རྐྱེན་མི་ཐུབ་བཟང་ 
རྟོག་གི་དྲ་བ་ཡིན༔ རྣམ་རྟོག་གི་མདུད་པ་མི་ཁྲོལ་བས་ཁོང་ན་ནད་རོ་ཡོད་པ་དང་འདྲ༔ ད་རེས་ 
ཙམ་བདེ་བས་མི་ཕན༔ ད་དུང་བཙན་ས་མ་ཟིན་པས་འཁྲུལ་པའི་རྨོ་རོ་ལྡང་༔ བསྒོམ་ཉམས་ལ་ 
མཆོག་ཏུ་བཟུང་ན༔ བློ་འཁྱིལ་ནས་ལྟ་བ་ཐག་ཆོད་པའི་དུས་མེད༔ ཏིང་ངེ་འཛིན་ཕྱོགས་གཅིག་ལ་ 
ཞེན་ན་འདི་ལས་གཞན་མེད་སེམས་ནས ཏིང་ངེ་འཛིན་གྱི་ཚད་བཟུང་ན་རྣམ་རྟོག་གི་འཕོ་འགྱུར་ 
མི་ཆོདཿ༔ ཉམས་ཀྱི་སྤུན་པ་མི་འཛདཿ མ་རིག་པའི་དྲི་མ་མི་འདག བསྒོམ་ཉམས་རེ་ལ་གནས་ 
སྐབས་ཀྱི་ཆགས་པ་རེ་ཡོད་དོ༔ དེ་ཁོ་ན་ལ་བདེན་པར་བཟུང་ན༔ རྟོགས་པའི་སྒྲིབ་ཤིང་དུ་ཡོད་ 
པ་ཡིན༔ གང་ལ་ཡང་མ་ཆགས་ཤིང་མི་འགྱུར་བའི་དོན་དེ་ལ་བསྒྲིབས་པས༔ ཆགས་ཤིང་འགྱུར་ 
བའི་གནས་སྐབས་ཀྱི་བདེ་བའི་འབྲས་བུ་དེ་ཁོ་གོལ་ས་རུ་སོང་བ་ཡིན་ནོ༔ དེ་ཡང་གསལ་བ་ལ་ 
ཞེན་ནས་མཆོག་ཏུ་བཟུང་ན་གཟུགས་ཁམས་ཀྱི་མཐོ་སར་སྐྱེ མི་རྟོག་པ་སྟོང་ཉིད་ལ་ཞེན་ན་ 
གཟུགས་མེད་ཀྱི་གནས་མཐོ་སར་སྐྱེ༔ བདེ་བ་ལ་ཞེན་ན་འདོད་ཁམས་ཀྱི་གནས་མཐོ་སར་སྐྱེ 
བླ་ན་མེད་པའི་བྱང་ཆུབ་མི་ཐོབ་གསུངས་སོ༔ ཐ་མལ་ཤེས་པར་ཁྱེར་ལ་ཤོག༔ ཅེས་པའི་སྐབས་སུ༔ 
གུ་རུ་ཤྲཱི་སེང་ཧའི་ཞལ་ནས༔ ཁྱེད་རང་གི་དང་པོའི་ཤེས་པ་བཅོས་མེད་་དུ་ཁྱེར་ལ་ཤོག་ཅེས་གསུངས་
106

༄༅། །ཟབ་གཏེར་ཆོས་ཀྱི་མཛོད་ཁང་།།
སོ འོ་ན་བདག་གིས་འབད་པ་བྱས་པའི་དོན་གང་ཡིན་ཞུས་པས༔ གུ་རུ་ཤྲཱི་སེང་ཧེའི་ཞལ་ནས༔ 
འབད་པ་བྱས་པ་ཐམས་ཅད་ནི་འབད་པ་མེད་པ་ཉིད་ཡིན་ནོ༔ རིགས་ཀྱི་བུ་གནས་སྐབས་ཀྱི་ཉམས་ 
སྣང་ལ་མཆོག་ཏུ་མ་འཛིནཿ མངོན་པར་མ་ཞེན་ཅིག ཡུལ་སྣང་ལ་མ་ལྟ་ཞིག སེམས་ལ་མ་ལྟ་ 
ཞིག མ་བྱེད་མ་སྒྲུབས༔ ཞེ་འདོད་མ་སྐྱེདཿ༔ དོགས་པ་མ་འཆའ༔ ཉམ་ང་མ་བྱེད་ཅིག༔ ཤེས་པ་ 
ཅི་དགར་ཐོང་༔ སེམས་ཉིད་ནམ་མཁའ་ལྟ་བུར་ཞོག༔ ཅེས་གསུངས་སོ༔ དེ་ནས་དབེན་པར་དེ་ 
ཁོ་ན་བཞིན་ཉམས་སུ་བླངས་པས ཉམས་སྔ་མ་ཐམས་ཅད་བློའི་སྦུན་པར་སོང་སྟེ༔ སྡུག་ཟད་ནས་ 
ཐ་མལ་གྱི་ཤེས་པ་སྐྱོན་དང་ཡོན་ཏན་གང་གིས་ཀྱང་མ་བསྒྲིབས་པ་ཞིག་ཏུ་རྟོགས་ནས དེ་ལ་ 
བསྒོམ་རྒྱུ་དང་༔ འབྲས་བུ་གཉིས་ཀ་བྲལ་ཏེ བསྒོམས་ཀྱང་ཅི་ཡང་སྐྱེ་རྒྱུ་མེད་ལཿ མ་བསྒོམས་ 
ཀྱང་འཁྲུལ་དུ་མེད་པར་རྟོགས༔ ཐ་མལ་གྱི་ཤེས་པ་གཅེར་བུ་བླང་དོར་མེད་པ་ཞིག་ཏུ་རྟོགས་ཏེ 
ཨ་ཆས་སེ རྗེན་ཁྲེས་སེ༔ འཁོར་འདས་ཀྱི་ཆོས་ཐམས་ཅད་ངོ་བོ་གཅིག་ཏུ་འདུས་པར་རྟོགས་སོ༔ 
དེ་ནས་ཤྲཱི་སེདྷའི་སྤྱན་སྔར་ཕྱིན་ཏེ་ཞུས་པསཿ
གུ་རུ་ཤྲཱི་སེདྷའི་ཞལ་ནས༔ ཡེ་གནས་ཀྱི་གནས་ལུགས་འདུས་མ་བྱས་ཀྱི་ཆོས་སྐུ་བྱ་བ་དེ སྒོམ་ 
རྒྱུ་དང་འཁྲུལ་རྒྱུ་གཉིས་ཀ་མེད་པའི་ཐ་མལ་གྱི་ཤེས་པ་གཅེར་བུ་རླིང་པ་དེ་རང་ཡིན་ནོ༔ ད་འདོད་ 
པས་མ་སྒྲིབས་ཤིག༔ འདོད་འདོད་པ་ཞིག་གིས་མི་འདོད་པའི་སར་སྐྱེལ་ཡོང༔ བསྒོམ་མ་མྱོང་ 
དང་འབྲལ་མ་མྱོང་༔ མི་སྒོམ་དང་དང་མི་འབྲལ་བ༔ དེ་ཉིད་རང་བསྐྱངས་པས་མཆོག་དང་ཐུན་ 
མོང་གི་དངོས་གྲུབ་ཐོབ་ཟིན་གྱི༔ ད་ཁྱོད་དང་ང་མི་འཕྲད་དོ་གསུངས་སོ༔ ད་དུང་ཞལ་མཇལ་ 
དམ་ཆོས་ཞུ་ཞེས་ཞུས་པས༔ ད་དུང་མཇལ་ན་དགའ་འམ མ་མཇལ་ན་མི་དགའ་འམ་གསུངས་ 
མི་སོ བདག་ནི་ད་དུང་མཇལ་བ་ལ་ཤིན་ཏུ་དགའ་ལགས་ཞུས་པསཿ༔ ཤྲཱི་སེདྷའི་ཞལ་ནསཿ 
དགའ་བ་སྐྱེས་ན་རེ་བ་ཡོད་པ་ཡིན༔ དགའ་བ་ཡོད་ན་དགོས་པ་ཡོད་པ་ཡིན༔ རེ་དོགས་དང་ 
བཅས་ན་གཉིས་འཛིན་ཡོད་པ་ཡིན༔ བདེ་བ་ཆེན་པོ་གཉིས་སུ་མེད་པའི་ཡེ་ཤེས་དྲི་མ་དང་བྲལ་ 
བ་ལ་བར་དུ་གཅོད་དེ༔ དེ་ལ་སྐྱོན་དུ་མ་ལྟ་པར་གཉིས་མེད་ཀྱི་བརྟུལ་ཞུགས་གྱིས་ཤིག དེ་ནས་ 
བདག་ལ་ཡང་མ་ལྟ་བར་སོང་ཞིག་གསུངས་སོ ཨོ་རྒྱན་གྱི་ཡུལ་གྲོང་ཁྱེར་ཆེན་པོར་སྤྱོད་པ་བྱས་ 
པས༔ དགེ་བ་དང་མི་དགེ་བ༔ ལེགས་པ་དང་མི་ལེགས་པ་མ་སྐྱེས་ཏེ༔ ཇི་ལྟར་སྣང་བ་གང་ལྟར་
107

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཤར་ཡང་འདི་ཡིན་རྩིས་གདབ་མེད་པསཿ མི་རོ་དུར་ཁྲོད་དུ་བོར་བ་ལྟ་བུར་གྱུར་ཏོ༔ དེ་ནས་ཤྲཱི་ 
སེདྷ་བྱོན་ནསཿ རིགས་ཀྱི་བུ་རྟོགས་པ་ཕུལ་ཅིག་གསུངས་པས༔ བདག་གིས་འདི་སྐད་ཞུས་སོ༔ 
ཀྱེ་མ་བླ་མ་རིན་པོ་ཆེ རྟོགས་པ་འབུལ་རྒྱུ་སྐྲ་རྩེ་ཙམ་ཞིག་ཀྱང་མེད་པར་ནམ་མཁའ་ལ་བྱ་ 
འཕུར་བའི་རྗེས་བཞིན་དུ་གདའ་ལགས་སོ ཞེས་ཞུས་པསཿ
ཤྲཱི་སེང་ཧའི་ཞལ་ནས༔ རྟོགས་པ་དེ་མ་སྟོར་བར་གྱིས༔ རྟོགས་པ་དང་མ་བྲལ་བར་གང་དག་ 
པར་སོང་ཞིག༔ སྤྱོད་པ་སྡེ་སྣོད་ལྟར་གྱིས༔ སྒོམ་པ་གསང་སྔགས་ལྟར་གྱིས ལྟ་བ་རྫོགས་ཆེན་ 
ལྟར་གྱིས སེམས་ཅན་གྱི་དོན་ནོར་བུ་ལྟར་གྱིས༔ སྐལ་ལྡན་གྱི་སློབ་མ་མང་དུ་སྐྱོངས༔ བླ་མ་ 
དང་མཁའ་འགྲོ་རྟག་ཏུ་མཆོད༔ ལྷ་སྲིན་སྡེ་བརྒྱད་བྲན་དུ་འཁོར་ནུས་པ་ཞིག་འོང་གསུངས་ནས་ 
གཤེགས་སོ དེ་ནས་ཆོས་ཐམས་ཅད་རྨི་ལམ་སྒྱུ་མ་ལྟ་བུ༔ སེམས་ཉིད་ལ་སྐྱེ་ཤི་མེད་པར་རྒྱུད་ལ་ 
ཁེལ་ནས༔ སྒྲུབ་པ་ཆེན་པོ་བཀའ་བརྒྱད་ཀྱི་ལྷ་ཚོགས་རྣམས་ཀྱི་ཞལ་མཐོང་༔ ལྷ་སྲིན་སྡེ་བརྒྱད་ 
བྲན་བཞིན་བཀོལཿ༔ འགྲོ་དོན་རྒྱ་གར་ཡུལ་དུ་རྒྱས༔ ཁྲི་སྲོང་ལྡེ་བཙན་བསམ་པ་བསྒྲུབས༔ མན་ 
ངག་ཟབ་བསྡུས་གཏེར་དུ་སྦས༔ རང་རིག་རང་གསལ་ངོ་སྤྲོད་འདི༔ ཕྱི་རབས་རྣལ་འབྱོར་སྐལ་བ་ 
ཅན ལས་ཅན་གཅིག་དང་འདི་འཕྲད་ནས༔ འགྲོ་བ་སྨིན་གྲོལ་ལམ་ལ་འགོད༔ བསྟན་མ་བཅུ་ 
གཉིས་གཉེར་དུ་བསྐོས༔ དམ་ཚིག་གཉན་པོའི་རྒྱ་ཡིས་གདབ༔ ས་མ་ཡཱཿ རྒྱ་རྒྱ་རྒྱ༔ བྱང་ཟང་ 
ཟང་ལྷ་བྲག་གི་སྐེད་ནས༔ རིག་འཛིན་རྒོད་ཀྱི་ལྡེམ་ཕྲུ་ཅན་གྱིས་ཤར་དུང་མཛོད་དཀར་པོ་ནས་ 
སྤྱན་དྲངས་པའོ༔ སླར་ཡང་རིག་འཛིན་ལེགས་ལྡན་རྗེའི་ཕྱག་དཔེ་ཤོག་སེར་བུ་ཡིག་གི་བུ་དང་གོ་ 
བསྡུར་བས་ཤིན་ཏུ་མཐུན་པར་བྱུང༌༎ ༎
108

༄༅། །ཟབ་གཏེར་ཆོས་ཀྱི་མཛོད་ཁང་།
༄༅ ༔ཨོ་རྒྱན་པདྨའི་བཀའ་ཡིག་དང་པོ་བཞུགས་པའི་དབུ་ཕྱོགས་སོ
༄; ༧ཏམཏཧ༧མེཏ55 རྒྱ་གར་སྐད་དུ༔ ཙིཏྟ་ས་མ་ཏི་ཏནྟྲ་ནཱ་མ༔ བོད་སྐད་ 
དུ༔ སྙིང་གི་དགོངས་པའི་རྒྱུད་ཅེས་བྱ་བ༔ སངས་རྒྱས་འོད་མི་འགྱུར་བ་ལ་ཕྱག་འཚལ་ལོ༔ འོག་ 
མིན་ཆོས་ཀྱི་དབྱིངས་ཀྱི་ཕོ་བྲང་རྒྱ་ཆད་ཕྱོགས་ལྷུང་མེད་པ༔ ཡོངས་སུ་བརྡལ་བ་ཆེན་པོ་ནཿ༔ སངས་ 
རྒྱས་ཞི་ཁྲོ་རབ་འབྱམས་ཀྱི་ལྷ་ཚོགས་ཐམས་ཅད༔ སྐུ་མཚན་དང་དཔེ་བྱད་ལྡན་པ༔ གསུང་ 
འགག་པ་མེད་པར་གྲག་པ༔ ཐུགས་འཛིན་པ་མེད་པར་གསལ་བའི་ངང་ལ་བཞུགས་སོ དེའི་ཚེ་ 
ཆོས་སྐུའི་སྤྲུལ་པ་རྡོ་རྗེ་འཆང་ཆེན་པོ་བཞེངས་ཏེ༔ ཐོག་མའི་སངས་རྒྱས་འོད་མི་འགྱུར་བ་ཀུན་ 
ཏུ་བཟང་པོ་ལ་འདི་སྐད་ཅེས་ཞུས་སོ༔ ཀྱེེ་རང་བྱུང་གི་སངས་རྒྱས་འོད་མི་འགྱུར་བ་ཆེན་པོ༔ འགྲོ་ 
བ་དྲུག་གི་དོན་མཛད་པའི་ཕྱིར༔ ཆོས་ཀྱི་དབྱིངས་ཀྱི་ཞིང་ཁམས་བཀོད་པ་དང་༔ ཆོས་སྐུའི་ 
སངས་རྒྱས་ཀྱི་དགོངས་པའི་གནས་ཚུལ་གསུང་དུ་གསོལ༔ ཞེས་ཞུས་གནས་ཚུལ་གསུང་དུ་གསོལཿ༔ 
ཞེས་ཞུས་སོ ཀུན་ཏུ་བཟང་པོས་བཀའ་བསྩལ་པ༔ ཉོན་ཅིག་རྒྱལ་བ་རྡོ་རྗེ་འཆང་༔ ཆོས་ཀྱི་ 
དབྱིངས་ཀྱི་ཕོ་བྲང་ནི ཀུན་གྱིས་དཔག་པར་མི་ནུས་པས༔ ཟབ་པའི་ཕྱིར་དུ་བཤད་མི་བྱ འོན་ 
ཀྱང་བླ་མེད་འབྲས་བུའི་ཆོས༔ མ་བསྟན་མཐོང་བར་མི་འགྱུར་བས༔ སྐལ་ལྡན་འགའ་དང་འགའ་ 
ལ་བསྟན༔ སྣོད་མེད་རྣམས་ལ་བསྒྲག་མི་བྱ དེ་ཕྱིར་ཟབ་མོའི་དབྱེ་བསལ་བཀའ༔ རྡོ་རྗེ་འཆང་ 
གིས་ལེགས་པར་སྟོན༔ དང་པོ་ཆོས་དབྱིངས་ཕོ་བྲང་དེ རྒྱུ་ནི་རང་བྱུང་འོད་ལྔའི་གདངས༔ མི་ 
ཤིགས་མི་འགྱུར་རྡོ་རྗེའི་གདན༔ རྒྱ་ཁྱོན་དཔག་ཏུ་མེད་པའི་གནས༔ ཀུན་གྱི་འོག་མིན་སྟེང་གི་ 
ཕྱོགས༔ རི་རབ་ལྷུན་པོའི་རྩེ་མོ་ནས༔ གཟུགས་ཁམས་གནས་རིགས་བཅུ་བདུན་འདས༔ འཇིག་ 
རྟེན་ཐམས་ཅད་འདས་པའི་སཿ སྟེང་དུ་དཔག་ཚད་བཅུ་གསུམ་གོང་༔ ཡོངས་སུ་དག་པའི་ནམ་ 
མཁའ་ལ༔ ཀུན་ཁྱབ་རིན་པོ་ཆེ་ཡི་གནས༔ ཕྱོགས་མཚམས་སྟེང་འོག་ཐམས་ཅད་ཀུན༔ ཡེ་ཤེས་ 
འོད་ལྔའི་རྩིག་པར་གཏམས༔ དབུས་ན་གཙོ་བོའི་གཞལ་ཡས་ཁང་༔ ཡེ་ཤེས་འོད་ལྔའི་གུར་ཁྱིམ་ 
ཅན༔ ཕྱོགས་མཚམས་ཐིག་ལེ་ཉི་ཤུ་ལྔ འོད་ལྔའི་ར་བ་འཁྲིགས་པ་གསལ༔ བར་ཁྱམས་སྒོ་ཁྱུད་
109

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
རིན་ཆེན་ལྔ༔ གསལ་འཚེར་མདངས་དང་ལྡན་པ་ལ༔ ཡེ་ཤེས་བཞི་ཡི་སྒོ་བཞིས་བརྒྱན༔ སྣ་ 
ཚོགས་རིན་པོ་ཆེ་ཡི་འོད༔ མ་འདྲེས་བཀྲག་གསལ་རྒྱལ་བའི་གནས༔ ཕྱི་ནང་མ་བསྒྲིབས་སལ་ལེ་ 
གསལཿ༔ ལྷུན་གྲུབ་རིན་པོ་ཆེ་ཡི་གཞི༔ རང་བྱུང་ཆེན་པོ་དེ་ལྟར་གནས༔ ཞེས་གསུངས་སོ༔ སྙིང་གི་ 
དགོངས་པའི་རྒྱུད་ལས༔ འོག་མིན་ཆོས་ཀྱི་དབྱིངས་རྣམ་པར་དག་པའི་ཕོ་བྲང་བསྟན་པའི་ལེའུ་ 
སྟེ་དང་པོའོ༔
ཉོན་ཅིག་རྒྱལ་བ་རྡོ་རྗེ་འཆང་༔ ཆོས་ཀྱི་སྐུ་ཡི་དགོངས་པ་བསྟནཿ སྐུ་གཅིག་ཀུན་ཁྱབ་རིན་ 
པོ་ཆེ༔ རང་བྱུང་མཚན་དང་དཔེ་བྱད་ལྡན༔ ཡེ་ཤེས་ཆེན་པོ་རྫོགས་པའི་སྐུ རིག་པ་གཅིག་ལ་ 
ཡེ་ཤེས་ལྔ ཡེ་ཤེས་ཆེན་པོ་རྒྱས་པ་ལས༔ རྒྱལ་བ་རིགས་ལྔའི་ཚོམ་བུ་ལྔ ཉི་ཤུ་ལྔ་ཡི་ཐིག་ལེ་ལ༔ 
སོ་སོའི་ཁ་དོག་འོད་ལྔས་བསྐོརཿ སེམས་དཔའ་སེམས་མས་གཙོ་བོར་བསྐོརཿ མཆོད་པའི་བྱེ་ 
བྲག་བསམ་མི་ཁྱབ༔ རང་བྱུང་ཡེ་ཤེས་བཀྲ་བའི་རྒྱནཿ༔ དབུ་དང་ཕྱག་ཞབས་སྐུ་ལ་བརྒྱན༔ སྐུ་ 
བརྗིད་ཞལ་འཛུམ་གཟིགས་པའི་སྤྱན༔ མདངས་ལྡན་འོད་ཀྱི་སྐུ་རུ་བཞུགས༔ རིན་ཆེན་པདྨ་ཉི་ 
ཟླའི་གདན༔ ཆེ་བའི་ཡོན་ཏན་རྟགས་ཀྱི་ཁྲི གཙོ་འཁོར་ཐམས་ཅད་མཛེས་པར་བཞུགས༔ སྒོ་ 
བཞི་རིག་པའི་རང་རྩལ་ལས༔ ཡེ་ཤེས་ཆེན་པོ་ཁྲོ་བོ་བཞི༔ རིགས་བཞི་ཡུམ་དང་བཅས་ཏེ་བཞུགསཿ༔ 
གདོས་པའི་གཟུགས་མེད་མདངས་ཀྱི་སྐུ མ་སྟོང་རང་གསལ་ཐམས་ཅད་མཁྱེན༔ ཀུན་མཁྱེན་ 
ཆོས་སྐུའི་སངས་རྒྱས་རྣམས༔ ཆོས་ཀྱི་དབྱིངས་ན་དེ་ལྟར་བཞུགས༔ དེ་ལྟ་བུའི་ཞིང་ཁམས་ 
གང་གིས་མཐོང་ཞིང་གོ་བ་རྣམསཿ ཀུན་བཟང་ཀློང་དུ་སངས་རྒྱས་ཐོབ༔ ཐེག་པ་གཞན་གྱི་ཆོས་ 
དག་གིསཿ ཆོས་དབྱིངས་ཆོས་སྐུའི་ཚད་མི་རྟོགས༔ སྐལ་ལྡན་འགའ་ལ་བསྟན་པར་གྱིས༔ ཞེས་ 
གསུངས་སོ༔ སྙིང་གི་དགོངས་པའི་རྒྱུད་ལས༔ དབྱིངས་དང་ཆོས་སྐུའི་གནས་ཚུལ་བསྟན་པའི་ 
ལེའུ་སྟེ་གཉིས་པའོ
དེ་ནས་རྡོ་རྗེ་འཆང་གིས་འདི་སྐད་ཅེས་ཞུས་སོ༔ ཀྱཻ་ཐོག་མའི་སངས་རྒྱས་ཀུན་ཏུ་བཟང་པོ་ 
སྐུ་དང་ཞིང་ཁམས་དེ་ལྟ་བུའི༔ ཐུགས་ཀྱི་དགོངས་པ་ཇི་ལྟར་ལགས་ཞེས་ཞུས་སོ༔ ཀུན་ཏུ་བཟང་ 
པོས་བཀའ་བསྩལ་པ༔ ཆོས་སྐུའི་སངས་རྒྱས་དགོངས་པ་ནི༔ མཚན་མའི་གཟུགས་དང་དགེ་སྡིག་ 
བྲལཿ༔ སེམས་མེད་རིག་པ་གཟུང་འཛིན་བྲལ༔ རིག་པའི་རང་ངོ་མ་འགགས་པས༔ གཟིགས་ཚད་ཡེ་
110

༄༅། །ཟབ་གཏེར་ཆོས་ཀྱི་མཛོད་ཁང་།
ཤེས་ལྔ་ཡི་སྐུ༔ འོད་ལྔ་རིན་ཆེན་ལྔ་རུ་མཛེས༔ ཝལ་ལེ་ཁྱུག་གེ་རང་ཤར་གསལ༔ རང་གདངས་རང་ 
ལ་ཤར་བ་དེ༔ གཟུང་འཛིན་མེད་པས་འཕེལ་འགྲིབ་མེད༔ ཤེས་རིག་མ་འགགས་རང་ལ་གསལ༔ 
རིག་པ་འགག་མེད་སྐྱེ་ཤི་མེདཿ༔ ཡེ་ཤེས་རྒྱས་པའི་འོད་ལྔར་གསལཿ དེ་ལ་ཞི་དང་ཁྲོ་བོར་སྣང་༔ 
ནང་གི་རིག་པ་གཡོ་འགུལ་མེད༔ ཕྱིའི་ཞི་ཁྲོ་འཛིན་མེད་གསལཿ དེ་ཉིད་རང་བྱུང་ཡེ་ཤེས་ཏེ 
ཆོས་ཀྱི་སྐུ་ཡི་དགོངས་པའོ༔ ཞེས་གསུངས༔ སྙིང་གི་དགོངས་པའི་རྒྱུད་ལས༔ ཆོས་སྐུའི་དགོངས་ 
པ་བསྟན་པའི་ལེའུ་སྟེ་གསུམ་པའོ༔
དེ་ནས་ལོངས་སྤྱོད་རྫོགས་སྐུ་རྡོ་རྗེ་སེམས་དཔས་འདི་སྐད་ཅེས་ཞུས་སོ༔ ཀྱཻ་ཐོག་མའི་སངས་ 
རྒྱས་ཀུན་ཏུ་བཟང་པོ༔ ཆོས་སྐུའི་དགོངས་པ་དེ་ལྟར་ལགས་ན༔ དེ་སེམས་ཅན་ཀྱིས་རྟོགས་པའི་ 
ཐབས་གཅིག་བསྟན་དུ་གསོལ་ཅེས་ཞུས་སོ༔ བཀའ་བསྩལ་པ༔ ཉོན་ཅིག་ཐུགས་མཆོག་རྡོ་རྗེ་སེམསཿ 
ཆོས་ཀྱི་དབྱིངས་དང་ཆོས་ཀྱི་སྐུ ཆོས་སྐུའི་དགོངས་པ་ལྷུན་གྲུབ་ཡིན༔ རང་བཞིན་ལྷུན་གྱིས་ 
གྲུབ་པའི་རྟགས༔ གསལ་གདངས་རྒྱུན་ཆད་མེད་པར་གནས༔ དེ་ཉིད་ཉམས་སུ་ལེན་པའི་ཚེ༔ 
གསལ་བར་བསྒོམ་ན་གཟུང་འཛིན་ཡིན སྟོང་པར་བསྒོམ་ན་ཆད་ལྟའོ༔ དེ་ཕྱིར་གཞག་ཐབས་ 
བསྟན་པར་བྱ༔ འགྲོ་བ་གང་ཞིག་སྐལ་ཡོད་པ༔ ལུས་བཙུན་ངག་ནི་སྨྲ་བ་བཅད༔ སེམས་ནི་འགྱུ་ 
བའི་ལམ་དང་ཕྲལ༔ ཅི་ཡང་ཡིད་ལ་མི་བྱེད་པར༔ རང་ལུགས་དག་ཏུ་ཀློད་ལ་ཞོག༔ རྟོག་མེད་ 
དྲན་པ་མ་འགགས་པ༔ ཧུར་རེ་རྗེན་ནེ་གཞག་པར་བྱ༔ ཕྲ་ལ་དྭངས་ལ་གསལ་ལ་འཚེར རིག་པ་ 
རང་གི་ངོ་བོ་འཆར༔ དེ་ཡང་རྒྱས་པར་བཤད་པ་ན༔ རིག་པའི་ངོ་བོ་སང་ངེ་བ༔ རིག་པའི་རང་ 
བཞིན་འོད་དུ་གསལཿ༔ རིག་པའི་ཐུགས་རྗེ་ཡེ་ཤེས་ལྔ དེ་ཡང་གང་ཟག་བློ་ཁྱད་ཀྱིས༔ གཟིགས་ 
སྟངས་གསུམ་དང་འཆར་ལུགས་གསུམ༔ ཕྲ་རགས་ལམ་གྱི་ཁྱད་པར་ཆེ རིག་པ་ལྷོད་ཀྱིས་ཀློད་ 
པ་༔ མཉམ་པར་བཞག་པའི་ཏིང་འཛིན་ཟེར༔ བཅོས་ཤིང་བསླད་ན་གོལ་ས་ཆེ༔ མ་བཅོས་རང་ 
ལུགས་ཀློད་པ་ལ༔ སྔ་ཕྱིའི་བག་ཆགས་སྐྱོན་མ་གོས༔ ཆོས་སྐུའི་དྲན་པ་ས་རུ་གཟུང་༔ སྟོང་པ་ 
མ་རིག་རྨུགས་པ་དང་༔ གསལ་བ་རྟོག་པའི་གཟུང་འཛིན་གྲོལ༔ ཤེས་པ་བཅོས་མེད་རང་བྱུང་བ༔ 
དྲན་པ་མ་འགགས་རྗེན་པར་བཞག༔ དེ་ལྟར་བཞག་ཚུལ་ཤེས་པ་རྣམསཿ མྱུར་དུ་ཆོས་ཀྱི་སྐུ་རུ་ 
གྲོལ༔ ཞེས་གསུངས་སོ༔ སྙིང་གི་དགོངས་པའི་རྒྱུད་ལས༔ གང་ཟག་གི་བཞག་ཚུལ་བསྟན་པའི་
111

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ལེའུ་སྟེ་བཞི་པའོ༔
དེ་ནས་སྤྲུལ་པའི་སྐུ ཕྱག་ན་རྡོ་རྗེས་འདི་སྐད་ཅེས་ཞུས་སོ༔ ཀྱེེ་ཐོག་མའི་སངས་རྒྱས་ཀུན་ 
ཏུ་བཟང་པོ་ལཿ གང་ཟག་གི་བཞག་ཚུལ་བསྟན་པའི་ཚུལ་དེ་ལྟར་ལགས་ན༔ འཆར་ཚུལ་གྱི་རྟགས་ 
བསྟན་དུ་གསོལ༔ ཞེས་ཞུས་སོ༔ བཀའ་བསྩལ་པ༔ ཉོན་ཅིག་ལག་ན་རྡོ་རྗེ་འཆང་༔ བཞག་ཐབས་ 
གསུམ་ལ་འཆར་ལུགས་གསུམ༔ ལམ་གྱི་ཁྱད་པར་བསྟན་པར་བྱ༔ རླུང་དང་སེམས་ཀྱི་གནད་ 
གཅིག་པས༔ དལ་བར་བྱ་སྟེ་རང་སར་གློདཿ མིག་དང་རིག་པ་གནད་གཅིག་པསཿ འཕོ་འགྱུར་མི་ 
བྱ་རང་སོར་ལྟ༔ དེ་ལ་ཡུན་རིང་གོམས་པ་ཡིས༔ འཆར་ལུགས་གསུམ་ལ་བལྟ་ལུགས་གསུམ༔ 
ཆོས་སྐུའི་ལྟ་སྟངས་ནམ་མཁར་བལྟ༔ ལོངས་སྐུའི་ལྟ་སྟངས་བར་སྣང་བལྟ༔ སྤྲུལ་སྐུའི་ལྟ་སྟངས་ཐུར་ལ་ 
བལྟ༔ སྣ་རྩེར་ཐུར་ལ་ཕབ་པ་ཡིས༔ ཤེས་པ་སྟོང་གསལ་ལྷོད་ཀྱིས་འབྱུང་༔ མི་གཡོ་མི་སེམས་ 
བརྗོད་མཐའ་བྲལཿལ༔ སྟོང་པ་ཉིད་ཀྱི་ཉམས་ཞེས་བྱ༔ རྣམ་པར་རྟོག་མེད་ཉོན་མོངས་སངས༔ དེ་ 
ཉིད་རྒྱུན་དུ་བསྐྱངས་པ་ན༔ སྐྱེ་བ་གསུམ་ནས་སངས་རྒྱས་ཐོབ༔ དེ་དག་ཉམས་ལེན་ལམ་རིངས་ 
ཏེ བྱང་ཆུབ་སེམས་དཔའི་ལྟ་སྟངས་སོ ཅི་ཕྱིར་ཉོན་མོངས་སངས་ཡོད་དེ༔ ཡེ་ཤེས་རྒྱས་པ་ 
མེད་པའི་ཕྱིར༔ ཉོན་མོངས་སངས་ནས་ཡེ་ཤེས་རྒྱས༔ དེ་ལ་སངས་རྒྱས་ཐམས་ཅད་འབྱུང་༔ ལོངས་ 
སྤྱོད་རྫོགས་སྐུའི་ལྟ་སྟངས་ནི༔ བར་སྣང་སྟོང་པའི་ཐད་སོར་བལྟ༔ དང་པོ་འཁྲུལ་པའི་བག་ཆགས་ 
ཀྱིས༔ ཟང་ཟིང་ཕྲ་ཕྲོ་གཡོ་འགུལ་ཅན༔ དུ་བ་སྨིག་རྒྱུ་སྐྲ་ཤད་འཛག དེ་ནས་རིག་པ་བསྐྱང་བའི་ 
རྟགསཿ མུ་ཏིག་ཉ་མིག་ལྟ་བུར་འཆར༔ དེ་ནས་རིག་པ་མཐའ་རྒྱས་ནས༔ ལྕགས་སྒྲོག་ཟ་ར་ 
ཚགས་སུ་འཆར༔ རིག་པའི་རང་ངོ་མཐོང་བ་ཡིན༔ ནང་གི་ཤེས་པ་གསལ་ལ་དངས༔ ཕྱི་ཡི་རིག་ 
པ་བཀྲག་ལ་འཚེར༔ དེ་ལྟར་རིག་པའི་རང་ངོ་ཤེས༔ སྐྱེ་བ་དེ་ལས་མི་ལེན་ཏེ༔ བར་དེར་ཡེ་ཤེས་ 
སྣང་བ་མཐོང་༔ ཆོས་ཀྱི་དབྱིངས་སུ་གཤེགས་པར་འགྱུར༔ ཆོས་ཀྱི་སྐུ་ཡི་ལྟ་སྟངས་ནི སྨིན་ 
མཚམས་ནམ་མཁའི་ཀློང་དུ་བལྟ༔ དང་པོ་འོད་ལྔའི་མུ་ཁྱུད་མཐོང་༔ དེ་ནས་དབྱིངས་དང་ལུ་གུ་ 
རྒྱུདཿ དེ་ནས་རིགས་ལྔའི་སངས་རྒྱས་སྐུ༔ དེ་ནས་ཡབ་ཡུམ་རྫོགས་པར་མཐོང་༔ དེ་མ་ཐག་ཏུ་ 
སངས་རྒྱས་ཐོབ༔ གྲོལ་བ་གསུམ་གྱིས་མངོན་སངས་རྒྱས༔ སེམས་ཅན་ཤ་ཁྲག་གདོས་པའི་གཟུགསཿ༔ 
རིན་ཆེན་འོད་ལྔ་རིགས་ལྔའི་སྐུ༔ ཚོམ་བུ་ལྔ་ཡི་དཀྱིལ་དུ་གྲོལ༔ ཉོན་མོངས་སེམས་ཀྱི་རྣམ་རྟོག་
112

༄༅། །ཟབ་གཏེར་ཆོས་ཀྱི་མཛོད་ཁང་།
དེ ཡེ་ཤེས་མི་རྟོག་ངང་དུ་གྲོལཿ ཕྱི་ཡུལ་ས་རྡོ་རི་བྲག་རྣམས༔ ཆོས་ཉིད་སྟོང་པའི་ངང་དུ་གྲོལཿ༔ 
ཕྱི་ནང་གསང་བ་ཐམས་ཅད་ཀུན༔ སྣང་བ་འོད་ལྔའི་དཀྱིལ་དུ་གྲོལཿ དངོས་འཛིན་གདོས་པ་ 
མེད་པ་ཡིས༔ ཆོས་ཉིད་སྟོང་པ་ཉིད་དུ་གྲོལ༔ རིག་པ་གཟུང་འཛིན་མེད་པ་ལ༔ མངོན་ཤེས་དྲུག་ 
དང་རྗེས་དྲན་འཆར༔ དེ་ནས་ཐུགས་རྗེའི་སྤྲུལ་སྐུ་འབྱུང་༔ སྐུ་གསུམ་རྒྱུན་ཆད་མེད་པའོ༔ ཞེས་ 
གསུངས་སོ༔ སྙིང་གི་དགོངས་པའི་རྒྱུད་ལས༔ རིག་པའི་འཆར་ཚུལ་གསུམ་ལས་ལམ་ཉེ་རིང་གི་ 
ཁྱད་པར་བསྟན་པའི་ལེའུ་སྟེ་ལྔ་པའོ་
དེ་ནས་སྤྲུལ་པའི་སྐུ་གསུམ་གྱིས༔ དགོངས་པ་གཅིག་ཏུ་དྲིལ་ཏེ་འདི་སྐད་ཅེས་ཞུས་སོ ཀྱེ་ཐོག་ 
མའི་སངས་རྒྱས་ཀུན་ཏུ་བཟང་པོ༔ རྒྱུད་འདིའི་ཡོན་ཏན་བསྟན་དུ་གསོལ༔ གང་ཟག་ཇི་ལྟ་བུ་ལ་ 
གཏད༔ གདུལ་བྱའི་ཁྱད་པར་ཇི་ལྟར་ལགསཿ ཞེས་ཞུས་སོ༔ བཀའ་བསྩལ་པ༔ ཉོན་ཅིག་སྐུ་ 
གསུམ་རྡོ་རྗེ་འཆང་༔ རྒྱུད་འདི་ཐོས་པའི་ཡོན་ཏན་གྱིས༔ འདུས་བྱས་ཆོས་ལ་ཡིད་མི་འཇུག 
རྒྱུད་འདི་མཐོང་བའི་ཡོན་ཏན་གྱིས གོལ་ས་མེད་པའི་ཉམས་ལེན་ཤེས༔ རྒྱུད་འདི་བཅངས་པའི་ 
ཡོན་ཏན་གྱིས༔ རྗེས་འཇུག་ཐམས་ཅད་མངོན་སངས་རྒྱ༔ གཏད་པའི་གང་ཟག་འདི་ལྟ་སྟེ 
མ་འོངས་སྐལ་ལྡན་ཉམས་ལྡན་པ༔ དགའ་རབ་རྡོ་རྗེ་འབྱུང་གིས་གཏོདཿ དེ་ནས་རྒྱུད་འཛིན་ 
རིམ་གྱིས་སྤེལ༔ མ་འོངས་དུས་ཀྱི་ཐ་མ་ལ༔ གདུལ་བྱ་སྨིན་ཅིང་གྲོལ་བར་འགྱུར༔ ཞེས་གསུངས་ 
སོ སྙིང་གི་དགོངས་པའི་རྒྱུད་ལས༔ གཏད་པའི་ལེའུ་སྟེ་དྲུག་པའོ༔ རྫོགས་སོ༔ རྒྱ་རྒྱ་རྒྱ༔
གསེཛྲགོཏུགྲིགིཏྭཱཏ སློབ་དཔོན་པདྨ་འབྱུང་གནས་ཀྱིས་ཁ་ཆེ་དང་ཨོ་རྒྱན་ 
གྱི་བར་དུ་བྱོན་པས༔ ཐུགས་རྗེ་ཆེན་པོས་ལུང་བསྟན་ནས ཀྱྀ་རིགས་ཀྱི་བུ་ཁྱེད་འགྲོ་བའི་དོན་ 
བྱེད་ནཿ དྷ་ན་ཀོ་ཤའི་གླིང་ནས་བལྟས་པས༔ སངས་རྒྱ་བའི་ཆོས་སྙིང་གི་དགོངས་པའི་རྒྱུད་ཅེས་ 
བྱ་བ་ཡོད་ཀྱིས༔ དེ་ལོངས་ལ་མ་འོངས་པའི་དོན་གྱིས་ཤིག་ཅེས་ལུང་བསྟན་ཏོ དེ་ནས་སློབ་ 
དཔོན་ཉིད་ངྷ་ན་ཀོ་ཤར་བྱོན་ནས༔ དགའ་རབ་རྡོ་རྗེ་ཉིད་ལ་གསོལ་བ་བཏབ་ནས༔ བལྟས་པས་ 
སངས་རྒྱ་བའི་ཆོས་རྫོགས་པ་ཆེན་པོའི་མན་ངག་སྙིང་གི་དགོངས་པའི་རྒྱུདཿ ཟབ་ལ་འདུས་པ་ 
འདི་སྤྲུལ་སྐུ་དགའ་རབ་རྡོ་རྗེས་ཞལ་བསྟན་ཏེ་གནང༔ དེའི་དུས་སུ་ཞལ་གདམས་ཡི་གེར་བཀོད་
པ༔ མ་འོངས་པའི་གང་ཟག་ཆོས་ཉིད་ཀྱི་དོན་ཟབ་མོ་ཉམས་སུ་ལེན་པ་རྣམས་རྒྱུད་ཀྱི་ལེའུ་གསུམ་
113

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
པོ་འདིའི་དོན་ཤེས་པར་གྱིས༔སངས་རྒྱས་ཀྱི་དགོངས་པ་དཔག་པར་དཀའ༔ སེམས་ཅན་གྱི་བློ་ 
སྒྲིན་ལ་བཅོས་དཀའ ཕྱི་ནང་གི་ཆོས་ཐམས་ཅད་ལམ་མི་གཅིག་པས༔ རྒྱུད་འདི་བཅང་བ་གལ་ 
ཆེའོ༔ འདི་ལ་དོན་གསུམ་སྟེ གནས་ལུགས་ཀྱི་སངས་རྒྱས་ཀྱི་དགོངས་པ་བཞུགས་ཚུལ་བསྟན་ 
པ་དང་གཅིག༔ བཞག་ཚུལ་གྱི་གང་ཟག་གི་ཉམས་ལེན་བསྟན་པ་དང་གཉིས༔ འཆར་ཚུལ་གྱི་ 
ལམ་གསུམ་གྱི་བོགས་དབྱུང་ཚུལ་བསྟན་པ་དང་གསུམ་མོ༔ དེའི་དང་པོ་གནས་ཚུལ་ནི༔ འདི་ 
ནས་སྟེང་གི་ཕྱོགས་འོག་མིན་བདལ་བ་ཆེན་པོའི་ཕོ་བྲང་ན༔ ཆོས་སྐུའི་སངས་རྒྱས་ཐམས་ཅད་རང་ 
བྱུང་གི་གཞལ་ཡས་ཁང་༔ ཕྱི་ནང་མ་བསྒྲིབས་པར་གསལ་བ་རིན་པོ་ཆེའི་སྦུབས་ན༔ ཡེ་ཤེས་འོད་ 
ལྔའི་སྐུ་ཞལ་ཕྱོགས་བཅུར་གཟིགས་ནས གསུང་འགག་པ་མེད་པའི་ཆོས་ཉིད་ཀྱི་རང་སྒྲ་སྒྲོགས་ 
པ༔ ཐུགས་གསལ་ལ་དངས་པ་འཕོ་འགྱུར་མེད་པར་བཞུགས་སོ༔ ཐོག་མའི་སངས་རྒྱས་ཀུན་ཏུ་ 
བཟང་པོ་ཡང་དེ་ན་བཞུགས་སོ༔ སྔར་འདས་པའི་སངས་རྒྱས་རྣམས་ཀྱང་དེ་ན་བཞུགས་སོ༔ མ་ 
འོངས་པའི་སངས་རྒྱས་རྣམས་ཀྱང་དེར་བྱོན་པར་འགྱུར་རོ༔ དེ་ཤེས་པས་སངས་རྒྱས་ཀྱི་ཕ་ཡུལ་ 
ཤེས་པར་འགྱུར་རོ༔ གཉིས་པ་གཞག་ཚུལ་གྱི་གང་ཟག་གི་ཉམས་ལེན་བསྟན་པ་ནི༔ དབྱིངས་ 
དང་ཞིང་ཁམས་སྐུ་དང་ཡེ་ཤེས་ཡིད་ལ་བྱས་ན་འོད་གསལ་གྱི་ལྷར་གོལ༔ ཅི་ཡང་ཡིད་ལ་མ་བྱས་ 
པར་སྟོང་པ་ཉིད་གཏད་ན་གཟུགས་མེད་པའི་ལྷར་གོལ༔ ད་ལྟར་གྱི་ཤེས་པ་ལ་མདངས་མེད་པར་ 
ཐུམ་མེ་བཞག་ན་བྱོལ་སོང་གི་གནས་སུ་གོལ༔ གང་ཟག་སྐལ་བ་ཅན་སངས་རྒྱ་བར་འདོད་ན་ཤེས་ 
པ་མ་བཅོས་པར་ལྷོད་དེ་ཞོགཿག༔ རྟོག་པ་མ་བཅོས་པའི་རིག་པ་གསལ་བའི་ངར་དང་བཅས་ཏེ་ཞོགཿ
བདེ་བ་ལ་ཞེན་པ་མེད་པ་སྒྱུ་མའི་ལས་ལ་མ་ཆགས་པ་ལྟར་ཞོག༔ མ་རྨུགས་པའི་མི་རྟོག་པ་གཡོ་ 
འགུལ་མེད་པར་ཞོགཿ གནས་སུ་མ་བཏུབ་ན་མིག་དང་རིག་པ་རྟགས་ལ་གཏད་དེ་བཞག་གོ གནས་ 
ན་ཡུལ་གྱིས་ཆེད་འཛིན་མེད་པར་ཞོག༔ དེའི་ཚེ་དུག་ལྔའི་དགྲ་འབྱུང་བས༔ ཞེ་སྡང་སྐྱེས་ན་ཞེ་ 
སྡང་གི་འཕྲོ་འདུ་བཅད༔ ངར་མི་བཅག་རང་སར་གློད་པས་གསལ་བའི་ཉམས་སྐྱེ༔ དེ་བཞིན་དུ་ 
འདོད་ཆགས་ཀྱི་སྣང་བ་གློད་དེ་བཞག་པས་བདེ་བའི་ཉམས་སྐྱེ གཏི་མུག་ལ་དྲན་པ་མ་འགགས་ 
པར་བཞག་པས༔ མི་རྟོག་པའི་ཉམས་སྐྱེ༔ ང་རྒྱལ་དང་ཕྲག་དོག་དེས་འགྲེ མདོར་ན་ཤེས་པ་ 
རང་ལུགས་སུ་གློད་པ་ལ་དྲན་པའི་རྒྱངས་སོ་བཅུག་སྟེ་བཞག་པའོ༔ དེ་ནི་གང་ཟག་གི་ཉམས་སུ་
114

།ཟབ་གཏེར་ཆོས་ཀྱི་མཛོད་ཁང་།
ལེན་པའི་གཞག་ཐབས་སོ
གསུམ་པ་འཆར་ཚུལ་གྱི་ལམ་ནི༔ ཉན་ཐོས་ཞི་བའི་ལྟ་སྟངས་ཐུར་ལ་བལྟས་ན་བདེ་གསལ་མི་ 
རྟོག་པའི་ཉམས་གསུམ་འཆར་ཏེ༔ བདེ་བའི་ཉམས་ཏིང་ངེ་འཛིན་འཕྲོ་བཤོལ་མི་ནུས་པཿ གསལ་ 
བའི་ཉམས་རིག་པ་རྗེན་ནེ་ཧྲིག་གེ་བ༔ མི་རྟོག་པའི་ཉམས་ཤེས་པ་ལ་གཡོ་འགུལ་མེད་པ་འབྱུང་ 
ངོ་༔ དེ་ལ་བརྟན་པ་ཐོབ་པ་དང་༔ ཉོན་མོངས་པ་ཐམས་ཅད་སངས༔ འཁོར་བའི་མིང་མེད༔ ཀ་ 
དག་གི་སྣང་བ་ཞེས་བྱའོ༔ དག་པའི་ཞིང་ཁམས་བརྒྱུད་ནས་འབྲས་བུ་ཐོབ༔ ཡེ་ཤེས་མ་རྒྱས་པས་ 
ད་ལྟ་ཉིད་དུ་སངས་མི་རྒྱའོ༔ ལོངས་སྤྱོད་རྫོགས་པའི་ལྟ་སྟངས་ཐད་ཀར་བལྟས་ན༔ ཐིག་ཕྲན་ 
དང་ལུ་གུ་རྒྱུད་མཐོང་༔ དེ་མིག་གི་ཡུལ་དུ་གསལ་བའི་དུས་ནང་ན་བདེ་གསལ་མི་རྟོག་པའི་ཉམས་ 
ཤར་ཡོང༔ དེ་ལ་དྲོད་པ་སྐྱེས་པ་དང་༔ བར་དོར་མཆོག་གི་འོད་གསལ་ཤར་བ་དང་༔ རང་ངོ་ 
རང་གིས་ཤེས་ཏེ༔ ཡེ་ཤེས་རང་ལ་ཤར༔ རིག་པ་ཟེར་ལ་ཐིམ༔ ཡེ་ཤེས་ཀྱི་རླུང་ལྔས་མཁའ་ལ་ 
བཏེགཿ༔ ཆོས་ཉིད་མའི་རང་སྒྲ་དང་བཅས་ཏེ་ཆོས་ཀྱི་དབྱིངས་སུ་གཤེགས་སོ༔ དེ་ཡང་ཚེ་འདིར་ 
ཉོན་མོངས་སངས༔ རིག་པའི་ངོ་མཐོང་༔ བར་དོར་ཡེ་ཤེས་རྒྱས་སངས་རྒྱས་ཞེས་དེ་ལ་བྱའོ༔ 
གསུམ་པ་ཆོས་སྐུའི་ལྟ་སྟངས་ནི༔ སྨིན་མའི་ཡར་མཚམས་ནས་སོར་བཞི་བཏེག་སྟེ༔ ནམ་མཁའི་ 
ཀློང་དུ་བལྟས་པས་དུས་སྐད་ཅིག་མ་གསུམ་ལ་རིག་པ་འོད་ཀྱི་ཐིག་ལེ་མུ་ཏིག་ལྟ་བུ་རྐྱང་པ་དང་༔ 
ཉིས་འབྲེལ་དང་༔ ཕྲེང་བ་ལྟ་བུ་དང༔ ཟ་ར་ཚགས་ཀྱི་རྣམ་པ་མཐོང་༔ དེའི་དུས་སུ་ཤེས་པ་ཁ་ 
ནང་དུ་བཟློག་སྟེ བརྟགས་ན་ཡིད་ལ་སྔ་ཕྱིའི་རྟོག་པས་མ་བསྒྲིབས་པར ཤེས་པ་གསལ་ལ་གྲིམ་ 
པ༔ མགར་གྱི་གཞི་དཀར་པོའི་ཀོང་བུ་རུ་གསེར་དངུལ་བཞུ་བ་ལྟ་བུ་ཞིག་ཡོད་དོ དེ་ནི་རིག་པ་ 
རང་ངོ་མཐོང་བ་ཞེས་བྱའོ༔ དེ་ནས་ཞག་བདུན་བལྟས་པས༔ དང་པོ་འོད་ཀྱི་ཐིག་ལེ་མཐིང་ནག་ 
ཅིག་འཆར༔ དེ་ཉིད་ཐིག་ལེ་འོད་ལྔའི་མུ་ཁྱུད་ཀྱིས་བསྐོར་བ༔ ཉི་མའི་གུར་ཁྱིམ་ལྟ་བུར་སོང་བ་ 
དང་༔ ནམ་མཁའ་ཐམས་ཅད་འོད་ལྔའི་གུར་ཁྱིམ་དུ་ཤིག་འགྲོ༔ དེ་ནས་ཞག་བདུན་བལྟས་པས་ 
འོད་ཀྱི་ཐིག་ལེའི་དབུས་སུ༔ ཐིག་ལེ་ལྔ་སྦྲགས་གཙོ་འཁོར་གྱི་ཚུལ་དུ་འཆར༔ དེ་ལ་ཞག་བདུན་ 
བལྟས་པསཿ ཐིག་ལེ་ལྔའི་དབུས་སུ་རྒྱལ་བ་རིགས་ལྔའི་སྐུ་སྟོད་ཡན་ཆད་རྫོགས་པར་འཆར༔ དེ་
ལ་ཞག་བདུན་བལྟས་པས་སྐུ་ལྔ་ཡོངས་སུ་རྫོགས་པར་འཆར༔ དེ་ལ་ཞག་བདུན་བལྟས་པས་རིགས་
115

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ལྔ་ཡབ་ཡུམ་བཅུ་རྫོགས་པར་འཆར༔ དེ་ལ་ཞག་བདུན་བལྟས་པས་གར་བལྟས་པའི་ཡུལ་ཐམས་ 
ཅད་འོད་ལྔའི་ཐིག་ལེའི་སྣང་བ༔ རིགས་ལྔ་ཡེ་ཤེས་ཀྱི་དཀྱིལ་འཁོར་དུ་སལ་ལེ་མཐོང་༔ དེ་ལ་ 
ཞག་ཉེར་གཅིག་ཏུ་བལྟས་པསཿ ཡེ་ཤེས་ཀྱི་སྣང་བ་དེ་དག་ཆེ་བ་དང་ཆུང་བ་དང་འགུལ་བ་དང 
འཕྲིག་པ་མེད་པར་གར་བལྟས་པའི་ཡུལ་དུ་ཁད་དེ་སྣང་ངོ་
དེའི་དུས་ན་ནང་གི་ཤེས་པ་ལ་བརྟགས་པས་བདག་ཏུ་འཛིན་པ་དང་བེམ་པོའི་བློ་མེད་པསཿ 
ཤེས་པ་སྟོང་སང་ངེ་ཡོད༔ དེ་ཀ་ལ་སྟོང་པ་ཉིད་ཀྱི་ཡེ་ཤེས་ཟེར ཤེས་པ་འཐིབས་པ་དང་༔ སྒྲིབ་ 
པ་མེད་པར་སལ་ལེ་ཧྲིག་གེ་ཡོདཿ དེ་ཀ་མེ་ལོང་ལྟ་བུའི་ཡེ་ཤེས་ཟེར དེའི་དུས་སུ་བདག་ཏུ་ 
འཛིན་པ་དང་༔ ཕྱི་རོལ་ལ་གཟུང་འཛིན་མེད་པར་ཤེས་པ་རང་ཐོག་ན་ཁད་དེ་ཡོད་དེ༔ དེ་ཀ་ལ་ 
མཉམ་པ་ཉིད་ཀྱི་ཡེ་ཤེས་ཟེར༔ དེའི་དུས་སུ་ཤེས་རིག་གཅིག་པུའི་ཐོག་ན་ངོ་བོ་ལ་བརྟགས་ན་
སྟོང༔ གདངས་ལ་བརྟགས་ན་གསལཿ༔ ཕྱི་ནང་གི་འཛིན་པ་མེད་པས་ཤེས་པ་ལ་མཉམ་པ་ཉིད༔ 
དེའི་ཐོག་ན་གནས་པ་ལ་མ་གྲུབ་པ་གཅིག་ཀྱང་མེད་པས་བྱ་བ་གྲུབ་པ་ཟེར༔ དེའི་དུས་ན་ཤེས་པ་
བདེ་སིང་ངེ་༔ ངོ་བོ་གཅིག་ལ་བརྟགས་ན་ཡེ་ཤེས་ལྔའི་གདངས་སུ་སལ་ལེ་ཡོད་པས་དེ་ག་ལ་སོ་ 
སོར་རྟོག་པའི་ཡེ་ཤེས་ཟེར༔ དེ་ལ་འཁོར་འདས་ཕྱི་ནང་གི་ཆོས་ཐམས་ཅད་བསྒྲུབ་པར་བྱ་བ་དང་༔ 
མི་སྒྲུབ་པ་དང་སྤང་བླང་གི་བློ་མེད་པས༔ ཆོས་ཐམས་ཅད་ཀྱི་རྩ་བ་གྲུབ༔ རང་བྱུང་གི་རིག་པ་ 
རྗེན་ནེ་ཧྲིལ་ལེ་ཡོད་དོ༔ དེ་ཀ་ལ་བྱ་བ་གྲུབ་པའི་ཡེ་ཤེས་ཟེར་རོ དེའི་ཚེ་དེའི་དུས་ན་འདི་མཐོང་ 
བའི་གང་ཟག་དེ་ལུས་ཁམས་གསུམ་འཁོར་བའི་ཡུལ་ན་ཡོད་ཀྱང་༔ སེམས་ཉོན་མོངས་པ་དབྱིངས་ 
སུ་ཡལ༔ རིག་པ་མཐོང་ཡེ་ཤེས་རྒྱས༔ ལུས་དེ་མ་བོར་བ་ལ་འོག་མིན་ཆོས་ཀྱི་དབྱིངས་ནས་རྡོ་རྗེ་
སེམས་དཔའི་གསང་ལམ་འོད་ལྔའི་བཀྲག་མིག་ཡེ་ཤེས་ལྔའི་གསང་ལམ་ལ་ཟུག་ནསཿ སྒྲ་དང་ 
འོད་ཀྱི་སུན་མ་འབྱུང་སྟེ༔ ཆོས་ཉིད་མའི་ཀློང་དུ་གཤེགས་པར་འགྱུར་རོ ཆོས་སྐུའི་ལྟ་སྟངས་དེ་ 
ལ་ལོ་གསུམ་གྱི་བར་དུ་བལྟས་ན༔ གཟུགས་ཀྱི་ཕུང་པོ་འོད་ལྔའི་ལུས་སུ་འཕོས་ཏཿ སྐྱེ་ཤི་མེད་པ་ 
མི་འགྱུར་རྡོ་རྗེའི་ལུས་སུ་ཐོབ༔ ཀུན་ཏུ་བཟང་པོ་དང་སྐལ་པ་མཉམ༔ འདི་ལྟ་བུའི་མན་ངག་ཟབ་ 
མོ་ལ་ཉམས་ལེན་གྱིས་ཤིག ས་མ་ཡཿ རྒྱ་རྒྱ་རྒྱ༔
༄༅ ཨེ་མ་ཧོ༔ ཨོ་རྒྱན་པདྨ་འབྱུང་གནས་ཀྱིས༔ ཕྱི་རབས་ལྔ་བརྒྱ་ཐ་མའི་དུས༔ རྒྱལ་པོ་ཁྲི་
116

༄༅། །ཟབ་གཏེར་ཆོས་ཀྱི་མཛོད་ཁང་།
སྲོང་ལྡེ་བཙན་གྱི གདུང་བརྒྱུད་གུང་ཐང་རྒྱལ་པོ་ལ༔ དགོས་པའི་མན་ངག་བརྒྱ་རྩ་བཞི༔ གཏེར་ 
འདི་སྤྱོད་པའི་གང་ཟག་ལ༔ དགོས་པའི་མན་ངག་བརྒྱ་རྩ་བཞི༔ ཟང་ཟང་ལྷ་བྲག་སྐེད་པ་རུ༔ 
བསེ་སྒྲོམ་སྨུག་པའི་དབུས་སུ་སྦསཿ ལས་འཕྲོ་ཅན་དང་འཕྲད་པར་ཤོགཿ དེ་ཚེ་འདི་ཡི་སྣོད་ལྡན་ 
ནི༔ རྒྱལ་པོའི་རིགས་ལྡན་ཐེ་ཚོམ་མེད༔ གཏེར་སྟོན་ལས་ཅན་བཀའ་རྒྱ་དམ༔ འདི་ལ་ཉམས་ལེན་ 
བྱེད་པའི་ཚེ ཁམས་དང་སྦྱར་བའི་རྟེན་འབྲེལ་བྱ ཆོས་སྐུའི་ལྟ་སྟངས་བྱེད་པའི་ཚེ༔ རླུང་ལ་ 
ཤེས་པའི་རྫས་དང་འགྲོགསཿ ཡོ་བྱད་བཅང་བ་རྟེན་འབྲེལ་ཡིན༔ ལོངས་སྐུའི་ལྟ་སྟངས་བྱེད་པའི་ 
ཚེ༔ ཡུལ་དང་ཁང་པ་ནམ་མཁའ་གསུམ༔ གསལ་ལ་དྭངས་པ་བརྟེན་པར་བྱ༔ སྤྲུལ་སྐུའི་ལྟ་སྟངས་ 
བྱེད་པའི་ཚེ༔ ཤེས་པ་གསེང་ཞིང་གསལ་སར་བསྡད༔ ལུས་ཀྱི་གནད་གསུམ་འདི་ལྟ་སྟེ སྤྲུལ་ 
སྐུའི་མཉམ་བཞག་སྐྱིལ་ཀྲུང་ལཿ༔ མིག་གཉིས་སྣ་རྩེའི་ཐད་སོར་དབབ༔ ལོངས་སྐུ་ཙོག་པུ་ 
ལག་ངར་གཤིབསཿ ཐལ་མོ་ཁ་ཕྱེ་ཨོ་ལྐོག་བཏེག༔ མིག་གཉིས་ནམ་མཁར་དྲིལ་ཏེ་བལྟ༔ ཆོས་སྐུ་ 
པུས་བཙུགས་ལག་པ་གཉིས༔ དཔྱི་མིག་གཡས་གཡོན་ཐད་སོར་བགྲོདཿ༔ མགྲིན་པ་ཅུང་ཟད་དགྱེ་ 
བ་ལཿ༔ མིག་གཉིས་ནམ་མཁའི་ཀློང་དུ་བལྟ མྱུར་བའི་ཐབས་ནི་འདི་ལྟ་སྟེ ཉི་མ་ཟླ་བ་མར་མེའི་ 
འོད༔ འོད་གསུམ་མདངས་ལ་བརྟེན་ཏེ་བལྟ ཡེ་ཤེས་འོད་ལྔ་འཆར་བ་མྱུར༔ རླུང་མེད་ནམ་ 
མཁའ་དངས་པ་ལ༔ བལྟས་ན་རིག་པའི་ངོ་བོ་མཐོང་༔ སྐུ་གསུམ་བརྒྱུད་པར་བྱ་བའི་ཆོས 
གཅིག་ཏུ་དྲིལ་པ་འདི་ཉིད་ཟབ སྐལ་ལྡན་གང་ཟག་འགའ་དང་འགས༔ འདི་ཉིད་མཐོང་བས་ 
གྲོལ་བར་འགྱུར༔ སྨུག་ནག་ཨེ་ཀ་ཛཱ་ཏི་ཡིསཿ བཀའ་འདི་སྲུངས་ལ་བྱ་ར་གྱིསཿ ཕྱི་རབས་ལྔ་བརྒྱ་ 
ཐ་མ་ལ༔ སྨུག་ནག་གཏུམ་པོ་ཁྲོ་བོའི་རིགས༔ ཤར་ནས་འབྱུང་གིས་དེ་ལ་གཏོདཿ༔ ཅེས་གསུངས་ 
སོ༔ སློབ་དཔོན་པདྨ་འབྱུང་གནས་ཀྱིསཿ སྙིང་གི་དགོངས་པའི་རྒྱུད་ལ་བརྟེན་ནས་མན་ངག་ 
མཛད་པའོ༔ པད་མའི་བཀའ་ཡིག་དང་པོ་ལ་བཀོད་པ༔ རྫོགས་པའོ༔ ས་མ་ཡ རྒྱ་རྒྱ་རྒྱ 
བྲག་རི་དུག་སྦྲུལ་སྤུངས་འདྲའི་སྐེད༔ བསེ་སྒྲོམ་སྨུག་པོའི་དཔུས་ན་གང་ཟག་གཅིག་ལ་དགོས་ 
པའི་ཆོས་ཚང་བ༔ བྱིན་གྱིས་བརླབས་པའི་ཆོས་རྟགས་གསུམ་བཀའི་ཡི་གེ་གསུམ༔ རྟེན་འབྲེལ་ 
གྱི་རྫས་གསུམ་ཡོད་པ་ལས༔ མེ་ཕོ་རྟའི་ལོ་ལུག་གི་ཟླ་བའི་ཚེས་བཅུ་བཞིའི་ནམ་གུང་ཡོལ་བ་ལ༔ 
རིག་འཛིན་རྒོད་ཀྱི་ལྡེམ་འཕྲུ་ཅན་གྱིས་སྤྱན་དྲངས་སོ༔ ས་མ་ཡ༔ རྒྱ་རྒྱ་རྒྱ༔
117

༄༅། །ཨོཾ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
གཏེར་ཆོས་དེ་རྣམས་ཀྱང་རེ་ཞིག་དུས་ལ་མ་བབས་པས་ཤིན་ཏུ་གསང་སྟེ་གཅེས་པར་བྱས་པ་
ལ༔ གཏེར་བཏོན་ནས་ལོ་བཅོ་ལྔ་སོང་བ་དང༔ མྱང་སྟོད་ཀྱི་ཕུ་རྒྱང་རོ་ལྷ་ཁང་དུ༔ ལོ་ཙཱ་བ་རིན་
ཆེན་བཟང་པོའི་ནང་རྟེན་བཀྲ་ཤིས་སྒོ་མང་ལྷ་ཁང་བཅུ་གཉིས་རྒྱ་ཕུབས་ཁྱུང་མགོ་མ་ཅན་ཡོད་དོ༔ 
གནས་དེར་དགེ་བའི་བཤེས་གཉེན་ནམ་མཁའི་སྐུ་བྱང་གཟིགས་པསཿ ཡང་དག་པའི་དོན་འདོད་ 
ནཿ པདྨའི་བཀའ་ཡིག་དང་པོ་ལྟོས་ཤིག༔ ཅེས་པའི་ལུང་དེ་དག་ནས་ནན་ཆེར་ཞུ་བ་ལ༔ རྟེན་ 
འབྲེལ་དུས་ལ་བབས་པས་ཤོག་སེར་ཞལ་ཕྱེ༔ བརྡ་ཡིག་བོད་ཡིག་དུ་བསྒྱུར་བ་ལགས༔ ཆོས་ཚན་ 
འདི་ལ་ཚང་ཉུང་ལ་འདུས༔ རྒྱུད་དང་མན་ངག་ཞལ་གདམས་གསུམ་འདི་ལ་ཚང་༔ ཉུང་ཡང་ 
ནུབ་པར་མི་བྱ༔ མང་ཡང་འཆལ་བར་མི་བྱ༔ བཀྲ་ཤིས་པར་ཤོག༔ འདི་བྲིས་དགེ་བས་མཁའ་ 
མཉམ་སེམས་ཅན་ཐམས་ཅད་ཆོས་སྐུ་ཀུན་ཏུ་བཟང་པོའི་ས་ཐོབ་ཤོགཿ བཀྲ་ཤིསཿ
118

༄༅། །ཟབ་གཏེར་ཆོས་ཀྱི་མཛོད་ཁང་།
༄༅ སྙན་བརྒྱུད་དྲུག་གི་སྔོན་འགྲོ་བཞུགས་སོ༔
སྙན་བརྒྱུད་དྲུག་གི་ཆིངས་པདྨས་མཛད་པ་གསུམ་པའོ༔
༄༅ དཔལ་ཧེ་རུ་ཀ་ལ་ཕྱག་འཚལ་ལོ༔ སྟོན་པའི་རྒྱལ་ཚབ་མཐའ་ཡས་སྲས༔ རང་བྱུང་པདྨ་ 
འབྱུང་གནས་ཀྱིསཿ ཕྱི་རབས་བསྟན་པ་མཐའ་མའི་ཚེ༔ དེང་ནས་མི་ལོ་བདུན་བརྒྱ་ནས༔ རིག་ 
འཛིན་རྒྱལ་པོ་ང་ཡི་ཚབ༔ རྒོད་ཀྱི་ལྡེམ་འཕྲུ་ཅན་གཅིག་འབྱུང་༔ དེ་ཉིད་ཐར་པའི་ལམ་བགྲོད་ 
ནས འགྲོ་བ་མང་པོ་དྲང་བའི་ཕྱིར༔ སྙན་བརྒྱུད་ཟབ་མོ་གཞག་པར་བྱ༔ གཞན་ལ་མ་སྤེལ་མ་ 
མཐོང་བར༔ རྣལ་འབྱོར་སྙིང་གི་དཀྱིལ་དུ་ཆོངས༔ ལས་དང་བག་ཆགས་སད་པ་དང་༔ འགྲོ་དོན་ 
དགེ་བ་རྒྱ་ཆེན་བསྒྲུབ༔ དང་པོ་ཟས་ཀྱི་སྙིགས་མ་སྦྱང་༔ བདུད་རྩི་ཆུ་ཡི་བཅུད་ལེན་བྱ༔ སྐལ་བ་ 
ཅན་གྱིས་ཉམས་སུ་ལོངས༔ ཆུ་ཡི་བཅུད་ལེན་འདི་བྱས་ནས༔ རྩ་སྦུབས་སྟོང་པར་སོང་བ་དང་༔ 
སྨན་བཅུད་གང་བསྟེན་ནུས་པ་ཆེ༔ འདི་མེད་གཞན་ཟོས་ནུས་པ་ཆུང་༔ དང་པོ་འགྲོ་དོན་སེམས་ 
བསྐྱེད་ནས༔ ཡིད་ལ་གང་འདོད་ལྟོ་ཆས་ནི༔ ཞེན་པ་བཅད་ཕྱིར་ཚིམ་པར་ དེ་ནས་ཟས་ཀུན་ 
རྒྱུན་བཅད་ནས༔ བ་ཚྭ་ཅན་དང་རུལ་པ་དང་༔ ལྐུག་དང་བཙན་ཆུ་དུག་ཆུ་སྤང༔ གངས་ཆུ་ 
རྫ་ཆུ་གཡའ་ཆུ་དང༔ ལུ་མ་ས་གཞི་དཀར་ལ་སྐྱེས༔ ཆུ་གཙང་བསྐོལ་བ་དུས་གསུམ་བཏུང༔ 
ཁམས་ལོག་མགོ་བོ་ན་བའི་ཚེ༔ འོ་མ་བསྐོལ་ཞིང་བཏུང་བར་བྱ༔ ཡང་ན་རུས་པ་བསྐོལ་ཐང་ 
བཏང་༔ རླུང་ནད་ཤིན་ཏུ་ཆེ་བ་ན༔ བཅུད་ཀྱི་སྨན་མར་ཁམ་རེ་བཏང་༔ ཕོ་བར་སྲིན་བུའི་ནད་ 
ལངས་ན༔ མ་རུ་རྩེ་དང་བྱི་ཐང་ ལང་ཐང་རྩེ་དང་ཤིང་ཀུན་བཏང་༔ གལ་ཏེ་ཕྱི་ས་མ་ཐོན་ན༔ 
མར་དཀར་ཁམ་རེ་བཟའ་བར་བྱ ལྟོགས་ན་སྐེད་པ་དར་གྱིས་ཆིངསཿ འཇམ་རླུང་བཟུང་ལ་ 
ཁོག་པ་དགང་༔ རང་ཉིད་གང་འཐད་ཟས་རྣམས་ཀུན༔ མགྲིན་པའི་ལམ་ནས་ན་ར་ར སོང་སྟེ་ 
ཁོག་པ་ཁེངས་པར་བསམ༔ རླུང་རིག་དྲངས་ཏེ་ནང་ཁྲོལ་དགང་༔ མར་ཁུ་འཐུངས་པ་ལྟ་བུ་ཡིས༔ 
ཤེས་པ་ཚིམ་ནས་མེར་རེ་བསམཿ རིག་པ་སྟོང་ཉིད་དོན་ལ་བཞག༔ འབྲུ་ཕྱེ་དྲི་ཙམ་བསྟེན་གྱུར་ 
ཀྱང་༔ ནད་སློང་རྩ་མིག་འགག་པར་འགྱུར༔ ཚྭ་ཡིས་ཚེ་ལ་གནོད་པ་དང་༔ ཉུང་མས་སྲིན་བུ་ 
སློང་བ་དང་༔ ཟྭ་སྒོག་སྔོ་རིགས་ཤྭ་མོ་དང་༔ རུལ་སུང་ཟོས་ན་འབྱུང་བཞིའི་ནད༔ གཏིང་ནས་
119

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
སློང་བས་སྤང་བར་བྱ༔ཉིན་མོ་གཉིད་ལོག་འབྱུང་བཞི་འཁྲུགས༔ དྲག་ཤུལ་ལས་བྱས་རླུང་ལོག་ 
འབྱུང་༔ དེ་ཕྱིར་འབྲུ་ཕྱེ་ཚྭ་དང་གཉིད༔ ཟྭ་སྒོག་ཉུང་མ་ཤྭ་མོ་དང་༔ སྔོ་དང་རུལ་སུམ་དྲག་ཤུལ་ 
སྤང་༔ སྐོམ་དུས་ཆུ་བསྐོལ་འཐུང་བ་དང་༔ ལྟོགས་དུས་རླུང་བཟུང་བསམ་གཏན་བསྒོམཿ རྒྱུན་དུ་ 
སྐྱེ་མེད་ཆོས་སྐུ་བསྒོམ༔ ཞོ་མར་ཆང་སིང་འོ་མ་རྣམས༔ སྐབས་སུ་བཏང་ཡང་ཉེས་པ་མེད འོ་མ་ 
བསྐོལ་བ་མར་བཏབ་ཟོས༔ སྐྱོན་མེད་བཅུད་ཀྱི་རྩ་བར་འགྱུར༔ སྲིན་བུ་ཞག་གྲངས་བཅུ་བཞིས་ 
གྲོལ༔ སྲིན་ཐག་ཆོད་ན་ཡོན་ཏན་སྐྱེ དེ་དུས་ལུས་སྟོབས་ཆུང་ངུ་འགྲོ༔ དེ་ལ་བྲེད་དངངས་མི་ 
དགོས་པར༔ ཉམས་ལེན་འདི་གསུམ་དང་དུ་བླང་༔ ནས་རྩི་བཤུས་པའི་འབྲུ་ཟན་རེ ལྟོ་ཚད་རེ་ 
ལ་ཁམ་རེ་བཏང་༔ ཆུ་བསྐོལ་བཏང་ཞིང་འཐུངས་གྱུར་ན༔ ཏིང་འཛིན་གསལ་ལ་རིག་པ་དྭངས 
ཡང་ན་འོ་མ་བསྐོལ་བ་དང་༔ མར་དང་བཅུད་ཅན་བག་རེ་བཏང༔ ཆུ་བསྐོལ་འཐུངས་པས་ 
བཀྲག་མདངས་སྐྱེ༔ ཡང་ན་བདུད་རྩི་གསོ་བྱེད་བཟའ དེས་ནི་ཚེ་ཡི་རིག་འཛིན་ཐོབ༔ ཞག་ 
གྲངས་བཅུ་དྲུག་སོང་བ་དང་༔ ལུས་སྟོབས་ཡོན་ཏན་ཐམས་ཅད་སྐྱེ༔ ཉེར་གཅིག་བསྟེན་ན་སྐྱོན་ 
དང་བྲལཿ ཐ་མལ་ཟས་ཀྱི་རྒྱུན་བཅད་ནསཿ བདུད་རྩི་གསོ་བྱེད་ཟས་ཟོས་ན༔ ཚེ་འདིའི་འཁྲུལ་ 
སྣང་ཐམས་ཅད་འཇིག༔ བདུད་རྩིའི་ནུས་པ་བཅུད་འགྱུར་ཏེ༔ ཆགས་ཞེན་ཉོན་མོངས་ཐམས་ 
ཅད་བྲལ༔ བཅུད་ལེན་འདི་ཡི་ཡོན་ཏན་ནོ༔ ཞེས་གསུངས་སོ༔ སྙན་བརྒྱུད་ཟབ་མོ་སྡེ་དྲུག་གི་ 
མན་ངག་ལས༔ སྔོན་འགྲོ་ཆུའི་བཅུད་བླང་བའི་ལེའུ་སྟེ་དང་པོའོ༔
ཚེ་དཔག་མེད་ལ་ཕྱག་འཚལ་ལོ༔ ས་ཡི་དྭངས་མ་བྲག་ཞུན་དང་༔ རྡོའི་དྭངས་མ་ཅོང་ཞི་ 
ཡིས སོ་སྐྱེ་རུས་པ་མཁྲེགས་པར་བྱེད༔ ཤིང་གི་དྭངས་མ་བུ་རམ་དང༔ རྩི་ཡི་དྭངས་མ་འབྲི་ 
མར་གྱིས༔ སྟོབས་ཆེ་བཅུད་རྣམས་རྒྱས་པར་བྱེད༔ མེ་ཏོག་དྭངས་མ་སྦྲང་རྩི་ཡིས༔ བཀྲག་ 
མདངས་ཆེ་ཞིང་དབང་པོ་གསལ༔ ཤུག་པ་བ་ལུ་མཁན་པ་མཚེ༔ ཚེ་འཛིན་ནད་ཀུན་འཇོམས་ 
པར་འགྱུར༔ གསོ་བྱེད་སྨན་གྱི་བདུད་རྩི་སྦྱར འཆི་མེད་ལྷ་ཡི་བསྒྲུབ་པ་བྱ ཟོས་པས་ཡོན་ཏན་ 
བརྗོད་མི་ལང་༔ ལོ་བཅུ་ཐུབ་པ་བརྒྱ་ཐུབ་འགྱུར༔ འཆི་བ་དྲུག་གི་རྐྱེན་མི་འབྱུང་༔ འབྱུང་བ་ 
རྒས་པ་གཞོན་ནུར་འགྱུར༔ སེང་གེ་གླང་ཆེན་རྨ་བྱ་ཁྱུང་༔ བཀྲག་མདངས་མེ་ཏོག་པདྨ་འདྲ༔ 
རིག་འཛིན་མ་མོ་མཁའ་འགྲོ་ཡིསཿ དངོས་སུ་བྱིན་གྱིས་བརླབ་པར་འགྱུར༔ ཚེ་ལ་དབང་བའི་
120

༄༅། །ཟབ་གཏེར་ཆོས་ཀྱི་མཛོད་ཁང་།
རིག་འཛིན་ཐོབ༔ སྦྱར་བའི་ཐབས་ནི་འདི་ལྟ་སྟེ ཅོང་ཞི་ནས་ཚད་བྲེ་གང་ལ༔ ཆུ་བྲེ་དྲུག་བླུགས་ 
མེ་ལ་བསྐོལ༔ སྙིང་པོ་བྲེ་གང་ཙམ་དུ་གང་༔ དེ་ཡི་རྩིག་མ་ཕྱི་རུ་དོར བྲག་ཞུན་སྐམ་པོ་ཁྱོར་བ་ 
གང་༔ ཆུ་ལ་སྦྱངས་ཏེ་ཚིག་མ་དབྱུང་༔ བདུད་རྩི་བཞི་པོ་ཆ་མཉམ་ནས༔ ཆམས་ཀྱིས་བརྡུངས་ 
ལ་བྲེ་གསུམ་དུ༔ ཆུ་བྲེ་དྲུག་བླུགས་མེ་ལ་བསྐོལ༔ སྙིང་པོ་བྲེ་གང་སོང་བ་དང་༔ རྩིག་མ་ཕྱིར་ཕྱུང་ 
དོར་བར་བྱ༔ དེ་ནས་ཅོང་ཞི་བྲག་ཞུན་དང་༔ བདུད་རྩི་ཆུ་དང་གཅིག་ཏུ་བསྲེ༔ འོ་མ་བྲེ་གང་དེ་ 
ལ་བླུགསཿ མེ་ལ་མ་འཁྲེག་མཁས་པས་གདུ༔ ཆུ་དེ་ཆོད་དུས་འདི་གསུམ་བཏབ༔ སྦྲང་རྩི་བྲེ་གང་ 
བསྲེས་ལ་མཉེ༔ གྲང་ཚེ་ཞིབ་དུ་བཏགས་ལ་མཉེ༔ འབྲི་མར་ཞུ་ནས་རྩིག་བཏོན་པ༔ བྲེ་བཞི་ཁྲམ་ 
ཁྲུམ་འཁྱག་དུས་བཏབ༔ བུ་རམ་བཟང་པོ་བྲེ་གང་ཙམ༔ ཤིག་ཤིག་ཞིབ་ཏུ་བརྡུངས་ལ་བཏབ༔ དེ་ 
རྣམས་མཉེ་ཞིང་ལེགས་པར་བསྲེ མཚན་ལྡན་ཐོད་པ་ལྔ་རུ་བླུག༔ དཀྱིལ་འཁོར་དབུས་དང་ཕྱོགས་ 
བཞིར་བཀོདཿ དེ་སྟེ་ཡི་གེ་འབྲུ་ལྔ་བསྐྱེདཿ ཧཱུྃ་ཧཱུྃཿ ཨོཾ་ལཱྀ སྭཱ་ཨཱཿ ཨོཾ་པུཾ ཧཱ་ཏཱཾ དེ་ལ་རིགས་ལྔ་ 
ཡབ་ཡུམ་བསམཿ༔ ཡེ་ཤེས་སེམས་དཔའ་སྤྱན་དྲངས་ནས༔ ཛཿཧཱུྃབཾ་ཧོཿ བརྟན་པར་བཞུགསཿ 
རྣམ་དག་མཆོད་པ་རྒྱ་ཆེན་ཕུལ༔ སྙིང་པོ་བཟླས་ཤིང་ཏིང་འཛིན་བསྒོམཿ ཨོཾ་བཛྲ་སཏྭ་ཧཱུྃ བྷེ་རོ་ 
ཙ་ན་ཨོཾ རཏྣ་མུ་ཏྲ་ཏཱཾ༔ ཨ་མི་དྷེ་ཝ་ཧྲཱིཿ ཀརྨ་བཛྲ་ཧཱ༔ རིགས་ལྔ་ཡབ་ཡུམ་སྦྱོར་མཚམས་ནསཿ 
བྱང་སེམས་དཀར་དམར་སྤྲོ་ཞིང་བསྡུ༔ བདུད་རྩི་བབས་པས་ཐོད་པ་གང་༔ ཞག་བདུན་མ་ཡེངས་ 
བསྒྲུབ་པར་བྱ༔ དེ་ནས་བདུད་རྩིའི་དངོས་གྲུབ་བླང་༔ ཐོ་རངས་དྲོ་གོང་དུས་ན་ཟ རབ་ཏུ་དུས་ 
གསུམ་ཟས་སྤངས་ནས༔ བདུད་རྩི་ཉིན་རེ་ཐུར་མགོ་གསུམ༔ རྟག་པར་ཟ་ཞིང་འཇམ་རླུང་བཟུང་ 
སྐབས་སུ་ཆུ་བསྐོལ་བཏུང་བར་བྱ༔ རྟག་པར་སྤྱད་པའི་ཡོན་ཏན་ནི༔ ཤ་རྒྱས་གཉེར་མ་མེད་པ་ 
དང་༔ སོ་སྐྱེ་དབང་པོ་གསལ་བ་དང་༔ མགྱོགས་བྱེད་བར་སྣང་རླུང་ལྟར་འགྱུར༔ ཚེ་སྲོག་ཉི་ཟླ་ 
གཉིས་དང་མཉམ༔ འཆི་བའི་རྐྱེན་དྲུག་བླུ་བར་བྱེདཿ རིམས་དང་འབྱུང་བའི་དར་གུད་དང་༔ 
འདུ་བ་རྣམ་བཞིའི་ནད་ལས་ཐར༔ བརྒྱད་ཅུ་ལོན་ཀྱང་སྐྲ་དཀར་དང་༔ གཉེར་མེད་ཤ་དཀར་ 
ལུས་སྟོབས་ཆེ༔ སེམས་འཐིབས་མིག་མི་གསལ་བ་སོགས༔ རྒས་པའི་སྐྱོན་རྣམས་མི་འབྱུང་ངོ་༔ 
བཅུ་དྲུག་ལོན་པ་ལྟ་བུར་འགྱུར༔ རྩལ་སྟོབས་སེངྒེ་ལྟ་བུར་འགྱུར༔ གྱད་ནི་སྟོབས་པོ་ཆེ་དང་ 
མཉམཿ བཀྲག་མདངས་རྨ་བྱ་ལྟ་བུར་མཛེས༔ འགྲོས་ནི་གྱི་ལིང་རྟ་ལྟར་མགྱོགས༔ རིག་འཛིན་
121

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
མཁའ་འགྲོས་བུ་བཞིན་སྐྱོང་༔ ཨོ་རྒྱན་པདྨ་འབྱུང་གནས་ཀྱིས༔ བདུད་རྩི་བཅུད་ཀྱི་ཚེ་སྒྲུབ་འདི 
ཕྱི་རབས་སྐལ་ལྡན་དོན་དུ་བཞག༔ སྨན་གྱི་སྦྱོར་བ་གོང་ལྟར་བྱས སྒྲུབ་པ་མ་བྱུང་ཟས་མ་སྤངསཿ 
སྐབས་སུ་རྒས་དང་རྒུད་པ་ཡི༔ དོན་དུ་སྦྱོར་བ་ཐོ་རངས་བཟའ༔ རྗེས་ནི་བཅུད་ཀྱི་ཟས་རྣམས་ 
བཟའ༔ ལྟོ་གོང་རྟག་པར་འདི་ཟོས་ནཿ ཡོན་ཏན་ཆེ་ཞིང་རྒས་ཁ་སྲ༔ བཅུད་ལེན་བྱེད་ན་སྨན་དུ་ 
ཟ གང་བྱེད་དམ་ཚིག་གོང་ལྟར་བསྲུང་༔ དྲག་ཤུལ་རྔུལ་ཐོན་ལས་མི་བྱ༔ ཞེས་གསུངས་སོ༔ སྙན་ 
བརྒྱུད་ཟབ་མོ་སྡེ་དྲུག་གི་མན་ངག་ལསཿ དངོས་གཞིའི་བདུད་རྩི་བཅུད་ཀྱི་ཚེ་སྒྲུབ་པའི་ལེའུ་སྟེ་
གཉིས་པའོ༔
རང་བྱུང་དཔལ་ལ་ཕྱག་འཚལ་ལོ༔ ཚེ་སྒྲུབ་བཅུད་ལེན་བྱེད་པའི་ཚེ༔ རླུང་དང་རིག་པའི་ 
བཅུད་ལེན་འདི༔ ཡིད་ཀྱིས་འཛིན་ཕུར་གདབ་ཕྱིར་བསྒོམ༔ ལུས་ངག་ཡིད་གསུམ་གཅུད་ལ་བོར༔ 
སྐེད་པ་ཐང་ཤིང་ལྟ་བུར་བསྲང་༔ རྐང་པ་རེ་མིག་ལྟ་བུར་བསྣོལ༔ མགྲིན་པ་ལྕགས་ཀྱུ་ལྟ་བུར་དགུག 
རོ་སྟོད་སེང་གེ་ལྟ་བུར་སྲང་༔ ལག་པ་ཞགས་པ་ལྟ་བུར་བསྡམ ལྕེ་རྩེ་ཡ་རྐན་མཐིལ་ལ་སྦྱར༔ སོ་ 
གཉིས་མ་བསྡམས་མ་རེག་ཙམ༔ དེ་ནས་ལྟ་སྟངས་བཞི་ལ་གཏད༔ ཆོས་ཉིད་ཞི་བ་སྣ་རྩེར་གཏདཿ༔ 
བྱང་ཆུབ་སེམས་དཔའ་ཐད་ཀར་ལྟ བདུད་རྩི་འཁྱིལ་པ་སྨིན་ཕྲག་ཏུ༔ བུདྡྷའི་གཙུག་ཏོར་ནམ་ 
མཁའ་ལཿ དེ་ལྟར་བཞི་ལ་མ་ཡེངས་གཏད༔ སྟེང་རླུང་མནན་ལ་འོག་རླུང་བསྡམ༔ མི་ཐུབ་དུས་ 
ན་སྣ་ནས་བཏང་༔ འཛིན་དང་བཏང་བ་དལ་བུས་བྱ༔ སེམས་ནི་གཏད་མེད་རང་སོར་བཞག 
འཇིག་རྟེན་བྱ་བ་བཏང་ལ་བསྒོམཿ ལྟོ་བ་ཁེངས་ན་རླུང་མི་བདེ༔ ངལ་དུབ་དྲག་ཤུལ་བྱས་པ་ན༔ 
རླུང་ལྡོག་ནང་འཇུག་དེ་ཕྱིར་སྤང༔ འཇམ་རླུང་ཁད་ཀྱིས་གོམས་སུ་གཞུགཿ ཡང་ནས་ཡང་དུ་ 
གོམས་པ་དང༔ དྲོ་སྐད་ཅིག་ཏུ་རླུང་ཐུབ་ནཿ ཚེ་རིང་གྲུབ་རྟགས་སྣ་རེ་ཐོནཿ ཉི་མ་ཕྱེད་སྐབས་ 
གཅིག་ཐུབ་ན༔ ཚེ་ལོ་བརྒྱ་ཐུབ་གྲུབ་རྟགས་སྟོན༔ ཉིན་གཅིག་ཐུབ་ན་མངོན་ཤེས་འཆར༔ འཆི་ 
མེད་ཚེ་ཡི་རིག་འཛིན་ཐོབ༔ རྫུ་འཕྲུལ་ཡ་མ་ཟུང་དུ་སྟོནཿ༔ ཆུ་ལ་མི་བྱིང་མཁའ་ལ་འཕུར༔ ཉིན་ 
མཚན་ཕྲུགས་གཅིག་རླུང་ཐུབ་ན༔ འཇིག་རྟེན་ཁམས་འདི་ཐམས་ཅད་ཀུན༔ རྫུ་འཕྲུལ་སྟོན་ཅིང་ 
བལྟ་བར་ནུས༔ དབང་བཅུ་ངེས་པར་ཐོབ་པ་ཡིན༔ ལུས་འདི་ལྷག་མེད་སངས་རྒྱས་འགྱུར་༔ རླུང་ 
རིག་འབྱོངས་པའི་ཡོན་ཏན་ཡིན༔ ཞེས་གསུངས་སོ༔ སྙན་བརྒྱུད་ཟབ་མོ་སྡེ་དྲུག་གི་མན་ངག་ལས༔
122

༄༅། །ཟབ་གཏེར་ཆོས་ཀྱི་མཛོད་ཁང་།
ལུས་ངག་ཡིད་གསུམ་འཁོར་བའི་སྐྱོན་དང་བྲལ་བ༔ རླུང་རིག་བཅུད་དུ་བླང་བའི་ལེའུ་སྟེ་གསུམ་
པའོ
རང་རིག་ལྷ་ལ་ཕྱག་འཚལ་ལོ༔ རྣལ་འབྱོར་གྲིབ་ལས་ཐར་བྱའི་ཕྱིར༔ གོས་གསུམ་རྡོ་རྗེའི་གོ་ 
ཆ་བཤད༔ སྐྱེས་བུ་རིག་པ་དྭངས་པའི་ཚེ༔ དམ་ཉམས་པ་དང་ལོག་ལྟ་ཅན༔ སྡིག་སྒྲིབ་ཅན་གྱིས་ 
མཐོང་གྱུར་ན༔ བདག་གི་ཤེས་པ་དབང་མེད་འཁྲུག༔ ཚེ་ལ་གནོད་པས་གདོང་པ་སྦ༔ གསེར་ 
དངུལ་ཪིན་ཆེན་ལྕུག་མའམ༔ ཅང་ཤེས་རྟའི་རྔ་མ་ལ༔ རྡོ་རྗེ་རྒྱ་གྲམ་ཕྱག་རྒྱ་བྲི༔ རིན་ཆེན་དྲྭ་བ་ 
ལྟ་བུ་ཡིསཿ གདོང་པ་སྦས་ཏེ་བསྟན་མི་བྱ ཏིང་འཛིན་རྡོ་རྗེའི་གོ་ཆ་བགོ༔ རང་གི་སྙིང་གར་ཡི་ 
གེ་ཧཱུྃཿ མཐིང་ནག་འོད་དུ་འཕྲོས་པ་ལས༔ བདག་ལུས་བེམ་པོའི་གཟུགས་ཕུང་བསྲེགས༔ རང་ 
རིག་ཁྲོ་བོ་སྨེ་བརྩེགས་སུ༔ སྐད་ཅིག་ངང་ལ་གསལ་བར་བསྐྱེད༔ དབུ་གསུམ་ཕྱག་དྲུག་ཞབས་ 
བཞི་བསྒྲད༔ གཡས་དཀར་གཡོན་དམར་དུད་ཀ་དབུས༔ སྤྱན་དགུ་ཞལ་གསུམ་མཆེ་བ་གཙིགསཿ 
སྨ་ར་སྨིན་མ་དམར་སེར་འཁྱུག༔ དབུ་སྐྲ་ཁམ་ནག་གྱེན་དུ་བརྫེས༔ སྦྲུལ་སྔོན་ལྟོ་སེར་དབུ་ལ་ 
བཅིངས༔ ཐོད་པ་ལྔ་ཡིས་དབུ་རྒྱན་བྱས༔ ཕྱག་དྲུག་གཡས་གསུམ་བསྣམས་པ་ནི༔ རྡོ་རྗེ་རྒྱ་གྲམ་ 
རྩེ་ལྔ་དང་༔ ཐ་མ་རྡོ་རྗེ་ལྕགས་ཀྱུ་བསྣམས༔ གཡོན་གསུམ་དབྱུག་པ་ཞགས་པ་དང་༔ ཐ་མ་རྡོ་རྗེ་ 
སྡིགས་མཛུབ་མཛད༔ ཡན་ལག་ཐམས་ཅད་སྦྲུལ་གྱིས་བརྒྱན༔ ཐོད་པ་སྐམ་པོའི་ཕྲེང་བ་ཡིས༔ སེ་ 
རལ་ཁ་རུ་བརྒྱན་པའོ༔ དཔའ་བོ་སྟག་གི་ཤམ་ཐབས་ཅན༔ ཞབས་བཞི་ཉི་མའི་གདན་ལ་བཞུགསཿ༔ 
སྐུ་ལ་ཡེ་ཤེས་མེ་དཔུང་འབར༔ དེ་ལྟར་བསྐྱེད་ལ་སྔགས་འདི་བཟླས༔ ཨོཾ་བྷུར་ཁུང་མ་ཧཱ་པྲ་ཎ་ཡེ 
བྷུརྩི་བྷུརྐི་བི་མ་ལེ༔ ཨུ་ཙུཥྨ་ཀྲོ་ཏ་ཧཱུཾ་ཕཊཿ༔ ཨོཾ་ཨོཾ་བཛྲ་བྷུར་ཁུང་རི་ལི༔ ཤུ་ཐར་ཤཿ ཧཱུར་ཤི་བི་མ་ 
ལེ ཨུ་ཙུཥྨ་ཀྲོ་ཏ་ཧཱུྃ་ཧཱུྃ་ཕཊ་ཕཊ་སྭཱཧཱ༔ བགེགས་དང་དམ་ཚིག་མི་གཙང་བའི༔ གྲིབ་ཀྱི་གནོད་ 
པས་ཚུགས་མི་འགྱུར༔ གྲིབ་ཀྱི་འཇིགས་དུས་བརྒྱ་རྩའམ༔ ཉེར་གཅིག་བདུན་བརྗོད་གྲིབ་ལས་ 
ཐཪ༔ ཞེས་གསུངས་སོ༔ སྙན་བརྒྱུད་ཟབ་མོ་སྡེ་དྲུག་གི་མན་ངག་ལས༔ རྡོ་རྗེ་ཅན་གྱིས་གྲིབ་ 
བསྲུང་བའི་ལེའུ་སྟེ་བཞི་པའོ༔
འབྱུང་བཞིའི་ལྷ་ལ་ཕྱག་འཚལ་ལོ༔ རྣལ་འབྱོར་རིག་པ་དྭངས་པའི་ཚེ༔ ཉམས་པའི་གནས་ 
དྲུག་སྤང་བར་བྱ དཔོན་སློབ་དམ་ཉམས་བྱས་པ་དང་༔ མིང་སྲིང་ནལ་དམེ་བྱས་པ་དང་༔ ཕ་
123

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
སྤུན་ནང་འཁྲུག་བྱས་པའི་ཡུལ༔ རྣལ་འབྱོར་སྲོག་ལ་གཅོད་པའི་གནས༔ མི་བསད་བྱས་དང་ནལ་ 
དམེ་ཅནཿ ཤན་པ་རྔོན་པའི་སྡིག་ཡུལ་དུ༔ ཕྱིན་ན་ནད་འཇུག་ཏིང་འཛིན་འགྲིབ༔ དེ་ཕྱིར་ཉམས་ 
པའི་གནས་ངན་དུཿ རྣལ་འབྱོར་འདུག་པར་མི་རུང་སྟེ དབྱེ་བསལ་དཀའ་བས་གོས་གསུམ་བགོ༔ 
རང་མིན་གཞན་གྱིས་མ་སྤྱད་པའི༔ འབྱུང་བ་སྙོམས་པའི་གོས་སྟན་དང་༔ ནམ་ཡང་འབྲལ་བར་ 
མི་བྱའོ༔ རི་མཐོ་ས་གཙང་དབེན་གནས་འགྲིམསཿ དྲོད་བསྐྱེད་གཏུམ་མོ་ཕྱི་ནང་བསྒོམ༔ གལ་ཏེ་ 
གནས་ངན་འགྲོ་དགོས་ནཿ སྔགས་འདི་བཟླས་ཏེ་འགྲོ་བར་བྱ༔ ཨོཾ་ལཾ་ཧོ་ཤུད་དྷེ་ཤུད་བ་ཧོ༔ རཾ་ཧོ་ 
ཡཾ་ཧོ་ཤུད་དྷེ་ཤུད་དྷེ་ཤུད་དྷེ ལཾ་རཾ་པཾ་ཡཾ་ཤུད་དྷེ་ཤུད་དྷེ ཨཱ་ཨཱ་ཨཱ་སྭཱཧཱ༔ སྔགས་འདི་བརྒྱ་རྩ་ 
བཟླས་པ་ཡིས༔ ཞག་རེའི་གནས་གྲིབ་ཐུབ་པར་འགྱུར༔ ཞག་གསུམ་དག་པས་རྒྱུན་བསྲིངས་ན༔ 
མཁའ་འགྲོ་མི་མཉེས་བར་ཆད་འབྱུང་༔ དེ་ཕྱིར་སྤང་པ་བཀའ་ཡི་རྒྱ༔ ཞེས་གསུངས་སོ༔ སྙན་ 
བརྒྱུད་ཟབ་མོ་སྡེ་དྲུག་གི་མན་ངག་ལས༔ གནས་ཀྱི་གྲིབ་སྲུང་ལེའུ་སྟེ་ལྔ་པའོ༔
དག་བྱེད་ལྷ་ལ་ཕྱག་འཚལ་ལོ༔ རྣལ་འབྱོར་རིག་པ་དྭངས་པའི་ཚེ ད་མ་ཉམས་སྡོམ་ 
ཉམས་མི་གདོང་དང་༔ དམེ་ཕོ་བཤན་པ་ནལ་མོ་སོགས༔ གྲིབ་ཅན་གང་གི་གོས་རེག་ན༔ ཤེས་པ་ 
ལྕི་འཐིབས་སྒྱིད་བཤལ་འགྲོ དགེ་བྱེད་ལམ་གྱི་བར་ཆད་བྱེད༔ དེ་ཕྱིར་ཉམས་པའི་མལ་གོས་ 
སྤང་༔ ལུས་ལ་ཚད་མེད་ཟུང་གི་གོས༔ དཀར་དམར་ཟླ་གདན་རྟག་ཏུ་བཅང་༔ གལ་ཏེ་ཉམས་པ་ 
སྤྱད་དགོས་ནཿ མེ་ཆུ་རླུང་གི་འབྱུང་བས་སྦྱང་༔ རཾ་ཡཾ་ཁཾ་གི་སྔགས་ཀྱིས་སྦྱང་༔ སྲེག་གཏོར་བཀྲུ་ 
བའི་དམིགས་པས་སྦྱང་༔ དྲི་བཟང་སྨན་གྱིས་བྱུགས་ཏེ་བསྒོ༔ ཞེས་གསུངས་སོ༔ སྙན་བརྒྱུད་ཟབ་ 
མོ་སྡེ་དྲུག་གི་མན་ངག་ལས༔ གོས་ཀྱི་གྲིབ་བསྲུང་བའི་ལེའུ་སྟེ་དྲུག་པའོ༔
རྣམ་དག་ལྷ་ལ་ཕྱག་འཚལ་ལོ༔ རྣལ་འབྱོར་ལམ་ལ་ཞུགས་པའི་ཚེ༔ གྲོགས་ངན་སྤྱོད་ 
པས་ཤེས་པ་བསླདཿ མི་མཐུན་རྐྱེན་བྱས་བར་ཆད་བྱེད༔ ཉམས་པའི་རིགས་དང་ཉམས་པའི་རྒྱུ 
ཉོན་མོངས་རྟོག་པ་ཧྲག་པ་ལ༔ དངོས་པོར་ཞེན་ནས་སྤོང་མི་ནུས ཁ་དད་ཆེ་ལ་གཏིང་དད་ཆུང 
རྣམ་རྟོག་མང་ལ་ཕྲ་མ་མཁས༔ དང་པོ་ནམ་མཁར་སྙེགས་པ་སྐདཿ རྗེས་སུ་ས་ལས་འཕག་མི་ 
ནུས༔ ཕར་དགའ་ཚུར་དགའ་སྤྲེའུའི་རིགས༔ མོས་གུས་མེད་པ་དུད་འགྲོའི་རིགསཿ གྱོང་པོ་ཁ་ 
ལོག་གླང་སྨྱོན་འདྲ༔ སྡིག་ལ་དགའ་བ་བཤན་པའི་རིགས༔ ལོག་པར་ལྟ་བ་མུ་སྟེགས་རིགསཿ ངན་
124

༄༅། །ཟབ་གཏེར་ཆོས་ཀྱི་མཛོད་ཁང་།
རིགས་འཁོར་ཀུན་མ་སྤངས་ན༔ ཚེ་དང་ལོངས་སྦྱོད་གདུལ་བྱ་དང་༔ དགེ་བ་སྒྲུབ་པའི་བར་ཆད་ 
བྱེད༔ དེ་ཕྱིར་རང་ལ་དད་པའི་འཁོར༔ ངོ་ཚ་བག་ཡོད་དམ་ལ་གནས བཀའ་ཉན་རྩ་རླུང་མ་ 
ཉམས་པ༔ ཁྱེའུ་བུ་མོ་གཙང་མ་བཙལ༔ ཡང་ན་སེང་གེ་ལྟ་བུར་འདུག༔ ཡང་ན་དད་པའི་འཁོར་ 
གཅིག་བརྟགས༔ མི་མཐུན་གྲོགས་སྤངས་མཐུན་པ་འཚོལ༔ ཐ་མལ་རང་རྒྱུད་དག་པར་འགྱུརཿ 
ཞེས་གསུངས་སོ༔སྙན་བརྒྱུད་ཟབ་མོ་སྡེ་དྲུག་གི་མན་ངག་ལས༔ ལོག་པའི་གྲོགས་སྤང་བ་དང་༔ 
སྙིགས་མ་དྭངས་པའི་མན་ངག་དྲུག་རྫོགས་པར་བསྟན་པ་རང་རྒྱུད་དག་པའི་ལེའུ་སྟེ་བདུན་པའོ 
དག་བྱེད་ལྷ་ལ་ཕྱག་འཚལ་ལོ བདག་གི་ལུས་ཀྱི་སྐྱོན་བཅོས་ཏེ༔ མཛེས་པའི་རྒྱན་བདུན་ 
འདི་ལྟར་བཅང་༔ ལུས་ལ་རྟགས་ཆེན་བཅུ་དྲུག་ཡོད༔ དེ་ཕྱིར་གཅེར་བུ་མི་བྱ་བར༔ ཤ་ལུས་སྦས་ 
ན་བར་ཆད་མེདཿ རྡོ་རྗེ་རིགས་ཀྱི་སྲས་ཡིན་པས ཤ་ལ་དུང་མདོག་ན་བཟའ་བསྒོ༔ མཁའ་འགྲོ་ 
རིགས་བཞིའི་མིང་པོ་ཡིནཿ དཀར་དམར་སྤེལ་མའི་སྐུ་རགས་བཅིངས ཕག་མོ་ཡུམ་གྱི་ཐུགས་ 
སྲས་ཡིན༔ མཐིང་ནག་གོས་ཀྱི་སྟོད་གཡོགས་བགོ༔ ཤཱཀྱའི་བསྟན་པ་མཐར་འཛིན་ཡིན ངུར་སྨྲིག་ 
མཛེས་པའི་རྟགས་བརྒྱུད་འཆང༔ འགྲོ་བ་ཀུན་གྱི་དེད་དཔོན་ཡིན༔ དམར་སྨུག་དབང་གི་བེར་ 
ཆེན་གསོལ༔ པདྨ་འབྱུང་གནས་གདུང་འཚོབ་ཡིན༔ སྙན་ཞུ་པདྨའི་འདབ་ཅན་བགོ༔ ཉོན་མོངས་ 
དུག་གསུམ་གཅོད་བྱའི་ཕྱིར༔ ཁ་ཊཱཾ་རྩེ་གསུམ་ཕྱག་རྒྱ་བཅང་༔ ལུས་ལ་མཛེས་པའི་རྒྱན་བཏགས་ 
ནས༔ དྲི་སྨན་བྱུགས་ཤིང་སྔགས་འདི་གདབ༔ ན་མ་ས་མནྟ་བྷུད་དྷཱ་ནཱཾ ཨ་པྲ་ཏི་ཧ་ཏ་ཤ་ས་ནཱ་ནཱཾ 
ཨོཾ་ཁ་ཁ་ཁཱ་ཧི་ཁཱ་ཧི ཧྰུྃ་ཧཱུྃ་ཛྭ་ལ་ཛྭ་ལ༔ པྲ་ཛྭ་ལ་པྲ་ཛྭ་ལ་ཏིཥྛ་ཏིཥྛ ཕཊ་ཕཊ་སྭཱཧཱ༔ ཕྱི་ལྟར་ 
མཛེས་པའི་རྒྱན་བདུན་ཡིན༔ ནང་ལྟར་མཛེས་པའི་རྒྱན་བཞི་ནི༔ ཉིན་མོ་མཉམ་བཞག་ཆོས་ 
བདུན་ལསཿ འདའ་བར་མི་བྱེད་རྡོ་རྗེའི་རྒྱ༔ ནང་ནུབ་ཙོག་པུའི་འདུག་སྟངས་ལས༔ འདའ་བར་ 
མི་བྱེད་མཁའ་འགྲོའི་རྒྱ༔ འགྲོ་འཆག་དུས་ན་ལུས་སྦྱོང་ལས༔ འདའ་བར་མི་བྱེད་དཔའ་བོའི་རྒྱ༔ 
ནུབ་མོ་སེངྒེའི་ཉལ་སྟབས་ལས༔ འདའ་བར་མི་བྱེད་ཆོས་སྐུའི་རྒྱ༔ ཕྱི་ནང་སྐུའི་དམ་བཅའ་ལས༔ 
མི་འདའ་སྤྱོད་པའི་སྒྲོན་མ་ཡིན༔ ཐ་མལ་ལུས་ཀྱི་སྐྱོན་དག་ནས༔ འབྲས་བུ་རྡོ་རྗེའི་སྐུ་ཐོབ་འགྱུར 
ཞེས་གསུངས་སོ༔ སྙན་བརྒྱུད་ཟབ་མོ་སྡེ་དྲུག་གི་མན་ངག་ལསཿ ལུས་ཕྱི་ནང་གི་སྐྱོན་བཅོས་པའི་ 
ལེའུ་སྟེ་བརྒྱད་པའོ
125

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
སེངྒེ་སྒྲ་ལ་ཕྱག་འཚལ་ལ༔ ངག་གི་སྐྱོན་སེལ་འདི་ལྟར་བྱ༔ སོ་སོ་སྐྱེ་བོ་མ་དག་པས༔ ཉོན་ 
མོངས་དབང་གིས་ཚིག་ལྔ་སྨྲ༔ ལ་ལ་བདག་ལ་མངོན་སུམ་དུཿ༔ ང་བདག་རྒོལ་བའི་ངན་ཚིག་སྨུ 
ལ་ལ་ཟུར་དམོད་བཀའ་ལ་རྩོད༔ དེ་ལྟར་བྱ་བར་མི་རིགས་སྨྲ ལ་ལས་ལྐོག་འཕྱས་འདི་ལྟ་བུ 
བརྗོད་ནས་ཁྱོད་ལ་སྨོད་ཅེས་སྨྲ ལ་ལ་ཚོད་ལྟ་བསྟོད་པ་སྐད༔ ཟེར་ཏེ་བློ་གྲོས་ལེགས་ཉེས་རྟོག༔ 
ལ་ལ་ཤིན་ཏུ་བརྩེ་བའི་གཏམཿམ༔ སྙིང་ལས་དྭངས་པའི་ངག་སྒྲ་སྨྱ༔ ངེས་པར་མ་བརྟགས་དབྱེ་བསལ་ 
དཀའ༔ དང་པོའི་ལན་དུ་སྣང་བ་འདི༔ མ་རྟོགས་རང་རང་སོ་སོར་བདེནཿ ཇི་ལྟར་བྱས་ཀྱང་ 
སྐྱོན་མེད་ཀྱིས༔ ཞེ་སྡང་རྩུབ་མོ་སྤང་ཞེས་བརྗོད༔ གཉིས་པའི་ལན་དུ་སེམས་ཅན་རྣམས༔ ལས་ 
སྣང་མི་མཐུན་རང་རང་མཐོང་༔ གཞན་གྱིས་དེ་ལྟར་འགལ་འགྱུར་ཏེ དོན་མེད་ཚིག་སྐྱོན་ལ་ 
སོགས་བརྗོདཿ༔ གསུམ་པ་སེམས་ཅན་ཉོན་མོངས་གཟུགས༔ མ་རིག་རྟོག་པའི་འཚུབ་མ་ཅནཿ 
སྒོ་གསུམ་སྒྲིབ་པ་ཆེན་པོས་ཕུང་༔ རླུང་གིས་ནམ་མཁའ་མི་ཤིགས་བརྗོད༔ བཞི་པ་ཀུན་རྫོབ་སྣང་ 
བ་འདི༔ རྟག་པར་མ་གྲུབ་བདེན་འཛིན་མེད༔ སྐབས་ཀྱི་འཕྲོས་ཡིན་འཕོ་འགྱུར་ཆེ༔ ངེས་པར་ 
གྱུར་ཅིག་བཀྲ་ཤིས་བརྗོད༔ ལྔ་པ་དེ་ལྟར་སྟོན་གྱུར་ན༔ དད་སྣང་མི་འགག་ཅི་འདོད་བསྒྲུབ༔ 
ལན་གསུམ་བརྟགས་ནས་ངེས་པ་ན ཡོན་ཏན་རྫོགས་པར་བྱ་ཡི་བརྗོད༔ དེ་ནི་ལེགས་པའི་ཚིག་ 
ལྔའོ༔ ངན་སྒྲ་གཉེན་པོས་བསྒྱུར་བ་ནི སེམས་ཅན་ལས་ཀྱི་ཚིག་ལྔ་ལ༔ ཆགས་སྡང་མི་སྐྱེ་མི་སྲིད་ 
པསཿ ཉུང་ངུས་སྐྱོན་མེད་ལན་བཏབ་ནས༔ གྲག་སྟོང་ལྷ་ཡི་སྙིང་པོ་རུ༔ དྲན་མ་ཐག་ལ་འུབས་ 
གྱིས་བསྒྱུར༔ ཚིག་སྐྱོན་ལས་ངན་མི་གསོག་ཅིང་༔ རྡོ་རྗེ་གསུང་གི་དངོས་གྲུབ་ཐོབ༔ ཅེས་གསུངས་ 
སོ སྙན་བརྒྱུད་ཟབ་མོ་སྡེ་དྲུག་གི་མན་ངག་ལས༔ ངག་གི་སྐྱོན་བཅོས་པའི་ལེའུ་སྟེ་དགུའོ
ཡི་དམ་ལྷ་ལ་ཕྱག་འཚལ་ལོ༔ འགྲོ་བ་ཀུན་གྱི་ལས་སྣང་དང་༔ ཚིག་ལྔ་སྨྲ་བའི་དོན་འགྱུར་ 
དང་༔ བྱང་ཆུབ་སེམས་དཔའི་མཛད་པ་གསུམ༔ ལེགས་པར་བརྟགས་བསམ་ལེགས་ཉེས་ཀྱི 
དོན་དང་སྙིང་རྗེའི་ཁྱད་པར་བལྟ༔ སྐྱོན་དུ་འགྱུར་ན་ཐབས་ཀྱིས་སྤང་༔ འཇིག་རྟེན་བྱུ་བ་རྒྱངས་ 
ཀྱིས་དོར༔ ཡང་དག་ལམ་འགྱུར་བཀའ་ཡང་བསྒྲུབ༔ དོན་མེད་ཚིག་ཀུན་རླུང་དང་འདྲ༔ རྗེས་སུ་ 
ཇི་ལྟར་འཕྲོ་བའི་ཡིད༔ ཉོན་མོངས་ལས་ཀྱི་རླུང་ལ་ཞོནཿ༔ འཁྲུལ་པའི་བག་ཆགས་རྗེས་འབྲང་ 
ཡིན༔ ཡིད་འདི་རྟོག་པའི་གྲོགས་དང་གྲོལ༔ རླུང་དང་རིག་པ་དབྱེར་མེད་དུཿ བསྲེས་ནས་མཉམ་
126

༄༅། །ཟབ་གཏེར་ཆོས་ཀྱི་མཛོད་ཁང་།
ཉིད་ངང་དུ་བཞག༔ རེ་དོགས་ཐག་པ་བཅད་ལ་བཞག༔ དེ་ལྟར་ཐུན་གསུམ་བསྒོམ་པ་དང་༔ 
བདག་གཞན་ལས་སྣང་རྐྱེན་དང་བྲལ༔ སེམས་ཀྱི་གཏིང་ནས་རང་ཡན་བདེ༔ ཞེ་སྡང་དུག་བཅོམ་ 
ཤེས་པ་དྭངས༔ རྡོ་རྗེ་ལྟ་བུའི་ཐུགས་ཐོབ་འགྱུར༔ ཞེས་གསུངས་སོ༔ སྙན་བརྒྱུད་ཟབ་མོ་སྡེ་དྲུག་གི་ 
མན་ངག་ལས༔ ཡིད་རྟོག་པའི་འཁྲུལ་སྣང་བཟློག་པའི་ལེའུ་སྟེ་བཅུ་པའོ༔
རྟེན་འབྲེལ་ལྷ་ལ་ཕྱག་འཚལ་ལོ༔ སྙན་བརྒྱུད་ཟབ་མོ་སྡེ་དྲུག་གི་མན་ངག་ལསཿ སྤུ་གྲི་ཕོ་ཉ་ 
གདག་པ་ནི རྩ་བ་ཐེམས་ནས་ཡན་ལག་འབྱུང་༔ ཉི་ཟླ་ཤར་ནས་མུན་པ་སངསཿ དེ་ཕྱིར་རྩ་བ་ 
མ་ཐེམས་པར༔ ལས་སྦྱོར་བསྒྲུབ་པར་མི་བྱའོ༔ རྩ་བ་ཞེས་བྱ་འདི་ལྟ་སྟེ ནང་གི་རྩ་ཁམས་ཟས་ 
ཀྱིས་སྦྱང༔ ཕྱི་ཡི་གྲིབ་དྲུག་རྟགས་རྒྱས་བསྲུང་༔ དབེན་ཞིང་ཉམས་དགའི་གནས་སུ་བསྒྲུབ༔ དེ་ 
ནི་སྔོན་དུ་འགྲོ་བའོ༔ དངོས་གཞིའི་ངོ་བོ་འདི་ལྟ་སྟེ སེམས་ཀྱི་རྣམ་རྟོག་མི་འཕྲོ་བར༔ རིག་པ་ 
བཞག་ན་བཞག་སར་སྡོད༔ བཏང་ན་ཐོགས་རྡུགས་མེད་པར་འགྲོ༔ བསྒྱུར་ན་ཅིར་ཡང་བསྒྱུར་དུ་ 
བཏུབ༔ དེ་དུས་ལས་ཚོགས་འགྲུབ་པ་སྟེ༔ གདེང་དང་ལྡན་པའི་སྐྱེས་བུ་ཡིས༔ ལས་ཚོགས་ཅི་ 
ཡང་བྱ་རུ་བཏུབ༔ རྩ་བ་ཐམས་ཅད་དམིགས་པའོ༔ རྫས་ཀྱི་སྦྱོར་བ་ཡན་ལག་ཡིན༔ དེ་ཕྱིར་རིག་ 
པ་དྭངས་པར་བྱ༔ རིགཔ་བསྒྱུར་དུ་བཏུབ་པ་དང་༔ ཐུན་མོང་དངོས་གྲུབ་ཐམས་ཅད་འབྱུང་༔ 
ཟབ་མོ་སྙན་བརྒྱུད་སྡེ་དྲུག་པོ གཏེར་ནས་ཐོན་པའི་གང་ཟག་དེ༔ རྡོ་རྗེ་རིགས་ཀྱི་སྲས་ཡིན་པས༔ 
ཡི་དམ་རྡོ་རྗེའི་རིགས་ལ་བྱ ཐུན་མོང་ཕོ་ཉ་རྣམ་པ་དྲུག༔ ལས་ཅན་དེ་ཡི་མཚོན་ཆར་བཞག༔ 
ཇག་པ་རང་སར་བཅིང་བ་ལ༔ ལྕགས་ཀྱུ་ཞགས་པ་ལྕགས་སྒྲོག་དང དྲིལ་བུ་མ་ཡིས་རྒྱ་ཡིས་ 
བཅིངས༔ བདུད་ཀྱི་བསམ་སྦྱོར་གཞོམ་པ་ལ༔ ཁྲོ་བོ་བཅུ་ཡི་གྱད་ཀྱིས་བཟློག༔ ནད་བདག་དུག་ 
དབལ་གསད་པ་ལ༔ ཉི་ཤུ་གཅིག་པའི་སྔགས་ཀྱིས་བསད༔ བསོད་ནམས་ལོངས་སྤྱོད་རྒྱས་འདོད་ 
ན༔ ལག་ན་རྡོ་རྗེའི་སྒྲུབ་པ་བྱ༔ རྣལ་འབྱོར་ཚེ་སྲོག་བསྲིང་འདོད་ན༔ ཚེ་བདག་རྡོ་རྗེ་སེམས་ 
དཔའ་བསྒྲུབ༔ འཁོར་ངན་དགྲ་རུ་ལངས་གྱུར་ན༔ རྡོ་རྗེ་ཁྲག་འཐུང་སྒོ་བཞི་བསྡམ༔ འདི་རྣམས་ 
ཀུན་གྱི་དམིགས་ཚག་སྟེ རྒྱུན་དུ་སྐབས་དང་སྦྱར་ལ་བསྒྲུབ༔ དེ་ཚེ་ཕྲིན་ལས་མཐའ་རྒྱས་འགྲུབ༔ 
སྙན་བརྒྱུད་ཟབ་མོའི་ཆོས་འདི་རྣམས རིམ་གྱིས་རིམ་གྱིས་ཆོས་སྒོ་དབྱེ༔ རིམ་གྱིས་རིམ་གྱིས་ 
བསྒྲུབ་པར་བྱ༔ གཅིག་མ་གྲུབ་པར་གཅིག་མི་སྒྲུབ༔ དཔེ་དང་ཡི་གེ་སྤེལ་མི་བྱ༔ བཀའ་བཞིན་
127

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
བསྒྲུབས་ན་ལས་ཅན་དེ༔ ཚེ་འདིར་འཕྲིན་ལས་ཕྱོགས་བཅུར་རྒྱས༔ ཕྱི་མ་ཕྱག་ཆེན་རིག་འཛིན་ 
འགྲུབ༔ ཅེས་གསུངས་སོ༔ སྙན་བརྒྱུད་ཟབ་མོ་སྡེ་དྲུག་གི་མན་ངག་ལས༔ ལས་ཀྱི་ཕྲིན་ལས་ཀྱི་ 
ལེའུ་སྟེ་བཅུ་གཅིག་པའོ༔
སྙན་བརྒྱུད་ཟབ་མོ་སྡེ་དྲུག་གི་རྩ་བའི་ཆིངས༔ སྔོན་འགྲོ་ལས་སྦྱོར་དང་བཅས་པའི་གནད༔ 
སློབ་དཔོན་ཆེན་པོ་པདྨ་འབྱུང་གནས་ཀྱིས༔ མ་འོངས་པའི་དོན་དུ་ཞལ་ཆེམས་སུ་གསུངས་པ་ཡི་ 
གེར་བཀོད་པ༔ ཟང་ཟང་ལྷ་བྲག་གི་སྐེད༔ བསེ་སྒྲོམ་སྨུག་པའི་དབུས་སུ་སྦས་ཏེ བསྐལ་པ་དུས་ 
ཀྱི་ཐ་མ་ལ༔ སྨུག་ནག་ཁྲོས་པ་ཁྲོ་བོའི་རིགས༔ བརྡའ་དང་ཡི་གེ་ཕྱག་རྒྱའི་རྟགས ལུས་ལ་ཡོད་ 
པའི་གང་ཟག་གཅིག༔ ཤར་གྱི་ཕྱོགས་ནས་འབྱུང་གིས་གཏོད༔ སྙན་བརྒྱུད་ཟབ་མོ་སྡེ་དྲུག་པོ༔ 
ཕྱི་སྐོར་རྡོ་རྗེ་ལེགས་པས་གཏོད༔ ནང་སྐོར་མ་མོ་གསུམ་གྱིས་གཏོད༔ གསང་སྐོར་ཨེ་ཀ་ཛཱ་ཊིས་ 
གཏོདཿ བཀའི་བྱ་ར་ཁྱོད་ཀྱིས་གྱིས༔ སྐལ་མེད་གཞན་ལ་མ་གཏད་ཅིགཿ རྒྱལ་བའི་སྨོན་ལམ་ 
མཐུ་བཙན་ཤོག༔ ཅེས་གསུངས་སོ༔ ས་མ་ཡ༔ རྒྱ་རྒྱ་རྒྱ༔ བྲག་རི་དུག་སྦྲུལ་སྤུངས་འདྲའི་སྐེད་ 
ནས༔ རིག་འཛིན་རྒོད་ཀྱི་ལྡེམ་འཕྲུ་ཅན་གྱིས་བཏོན་པའོ༔ སརྦ་མངྒ་ལཾ༔
128

།ཟབ་གཏེར་ཆོས་ཀྱི་མཛོད་ཁང་།
༄༅༅ རྡོ་རྗེ་ཕག་མོའི་ཟབ་རྒྱ་དྲུག་གི་རྩ་རླུང་གི་གནད་ཀྱི་ 
མན་ངག་བཞུགས་སོ
ཕག་མོའི་གསང་བའི་ཟབ་རྒྱ་ཡང་ཟེར་རོ། །
༄༅*×ཊཏགརྒྱགོཏཱནཿ3ཎཿ༔ རྡོ་རྗེ་ཕག་མོ་ཡུམ་ལ་ཕྱག་འཚལ་ལོ༔ དྷ་ན་ཀོ་ཤའི་ 
མཚོ་གླིང་དུཿ ཡུམ་ཆེན་རྡོ་རྗེ་ཕག་མོ་ལ༔ ཨོ་རྒྱན་པདྨ་འབྱུང་གནས་ཀྱིས༔ ཟབ་མོའི་རྒྱ་དྲུག་ 
འདི་ལྟར་ཞུས༔ ཀྱཻ་ཡེ་ཤེས་མཁའ་འགྲོ་མ༔ འགྲོ་བ་འཁྲུལ་པ་དྲང་པའི་ཕྱིར སེམས་དང་རླུང་ 
དང་རིག་པ་གསུམ༔ སོ་སོར་དབྱེ་བའི་གདམས་པ་ཞུ༔ མཁའ་འགྲོ་མ་ཡིས་བཀའ་བསྩལ་པཿ 
ཉོན་ཅིག་སྤྲུལ་སྐུ་པདྨའི་སྲས༔ འཁོར་འདས་ཆོས་ལ་མ་རྨོངས་ཀྱང་༔ སེམས་ཅན་དོན་ཕྱིར་གནད་ 
ཞུ་བཿ ཟབ་ལ་འདུས་པ་ང་ཡིས་བཤད༔ དང་པོ་ཀུན་གཞི་བར་མ་དོ༔ ནམ་མཁའ་ལྟ་བུར་འདུས་ 
མ་བྱས༔ དེ་ལྟར་རང་བྱུང་རིག་པ་ཤརཿ རིག་པ་རང་ངོ་མ་ཤེས་པསཿ མ་རིག་པ་ཡི་མུན་པ་ 
འཐིབསཿ བདག་གཞན་གཉིས་སུ་བཟུང་བ་ཡིས༔ ཀུན་ཏུ་བཏགས་པའི་མ་རིག་བྱུང་༔ རིག་པ་ 
བཏེག་པས་རླུང་དུ་གཡོས༔ རླུང་ལ་རིག་པའི་རྩལ་ཞོན་པསཿ སེམས་ཞེས་བྱ་བ་དེ་ལས་ 
བྱུང་༔ དེ་ལས་འགྲོ་བ་རིགས་དྲུག་བྱུང་༔ འགྲོ་བའི་འཁྲུལ་པ་དག་འདོད་ན༔ དྲན་པ་ 
མེད་པ་མ་རིག་ཡིན༔ དེ་ཕྱིར་དྲན་པའི་རྩ་བ་བཟུང་༔ སྙེམ་བྱེད་ཡིད་གཉིས་ཐེ་ཚོམ་པའི༔ རྟོག་ 
པ་ཐམས་ཅད་ཀུན་བཏགས་ཀྱི༔ མ་རིག་ཡིན་པས་དོར་བར་བྱ༔ དེའི་འགྱུ་བྱེད་ལས་རླུང་ཡིན༔ 
རླུང་གི་གཡོ་བ་བཅད་པར་བྱ༔ རླུང་གི་གཡོ་བ་ཆོད་པ་དང་༔ སེམས་ཞེས་བྱ་བའི་འཁྲུལ་པ་དེ 
ནམ་མཁའི་སྤྲིན་བཞིན་སངས་པར་འགྱུར༔ དེ་ཚེ་རང་གི་རིག་པ་མཐོང་༔ རིག་པ་མཐོང་བས་ཡེ་ 
ཤེས་འཆར ཡེ་ཤེས་ཤར་བས་མངོན་སངས་རྒྱ༔ ཞེས་གསུངས་སོ༔ རྡོ་རྗེ་ཕག་མོའི་ཟབ་རྒྱ་ལསཿ 
གླེང་གཞི་སྤྱིར་སྡོམས་ཀྱི་ལེའུ་སྟེ་དང་པོའོ༔ མཁའ་འགྲོ་མ་ཡིས་བཀའ་བསྩལ་པ༔ ཀུན་གཞི་ 
མ་རིག་ལས་ཀྱི་རླུང་༔ དང་པོ་འཁོར་བའི་བྱུང་ས་ཡིན༔ རྩ་དང་རླུང་དང་སེམས་དང་གསུམ༔ ད་ 
ལྟ་འཁོར་བའི་གནས་ས་ཡིན༔ འདོད་ཆགས་ཞེ་སྡང་གཏི་མུག་གསུམ༔ སེམས་ཅན་ལས་ཀྱི་ལོངས་ 
སྤྱོད་ཡིན༔ དམྱལ་བ་ཡི་དྭགས་དུད་འགྲོ་གསུམ༔ ཉོན་མོངས་སྤྱད་པའི་འབྲས་བུ་ཡིན༔ སྤྲུལ་
129

༄༅། །ཨོ་རྒྱན་རྗེ་འབངས་འདུས་པའི་ཟབ་ ཆོས་ཀྱི་སྙིང་པོ་གཅེས་བཏུས།
པའི་སྐུ་མཆོག་པདྨའི་སྲས༔ འཁོར་བའི་སེམས་ཅན་འདྲེན་པའི་ཕྱིར༔ འཁོར་བ་རུ་ལོག་ཕག་མོའི་ 
བཀའ༔ ང་ལ་ཉན་པའི་སེམས་ཅན་དེ ཞག་གསུམ་བསམས་པས་རྩ་བ་ཆོདཿ༔ ཞག་བདུན་ 
བསྒོམས་པས་ལམ་དུ་ཚུད༔ ཟླ་བ་དྲུག་ནས་ནུས་པ་ཐོནཿ༔ ལོ་གསུམ་བསྒོམས་པས་གྲུབ་པ་ཐོབ༔ 
དེའང་འཁོར་བའི་གཞི་རྩ་དེ དྲན་པ་མེད་པ་ཁོ་ན་ཡིན༔ དེ་ཕྱིར་དྲན་པ་རྒྱུན་ཆགས་བརྟེནཿ༔ 
ཡེངས་དང་འཕྲོ་དང་བྱིང་བ་གསུམ༔ དྲན་པའི་དགྲ་གཤེད་ཡིན་པས་དོར༔ སེམས་ཅན་ཀུན་གྱི་ 
གཞི་མ་དེ༔ མ་རིག་པ་ཡི་མུན་པ་ཡིན༔ དེ་ཕྱིར་རིག་པ་རང་གསལ་ལྟོསསཿ བྱར་མེད་སྒོམ་མེད་ལེ་ 
ལོ་གསུམ༔ རིག་པའི་དགྲ་ནི་ཡིན་པས་དོརཿ སེམས་ཅན་ཀུན་གྱི་གཤེད་ལྕགས་དེཿ ལས་ཀྱི་རླུང་ 
དམར་ཡིན་པའི་ཕྱིར༔ དེ་ཡི་གཉེན་པོ་རླུང་སེམས་བཅུནཿ དྲག་ཤུལ་རྩོལ་བཅས་བག་མེད་ 
གསུམ༔ ལས་རླུང་སྐྱེད་པའི་རྒྱུ་ཡིན་དོར༔ རྩ་ཡི་འཁོར་ལོ་གསལ་གདབ་ལ༔ ལུས་གནད་བཅུན་ 
ལ་སྙོམ་ལས་སྤང༔ རླུང་གི་དུག་དབྱུང་འབྱུང་འཇུག་གིས༔ གྲངས་ཉུང་གནས་ཡུན་རིང་བར་བྱ༔ 
སེམས་ཀྱི་རྟོག་པ་འདུ་འཕྲོ་སངས༔ ཉོན་མོངས་དུག་ཆོམ་ངན་སོང་སྟོངས༔ དེ་དུས་རིག་པ་རང་ 
བྱུང་ཤར༔ དེ་ལ་ཡེ་ཤེས་ལྔ་ཤར་བས༔ ཉོན་མོངས་སངས་ནས་ཡེ་ཤེས་རྒྱས༔ སངས་རྒྱས་ཞེས་པ་ 
དེ་ལ་བྱ༔ ལུས་བཅུན་རླུང་བཟུང་སེམས་རྟོག་སློད༔ དྲན་པ་རྟེན་ལ་རིག་པ་འཆར༔ རིག་པ་རང་ 
ངོ་བཟུང་བ་ཡིས༔ ཡེ་ཤེས་རིག་པ་རང་ལ་ཤར་ཞེས་སོ༔ རྡོ་རྗེ་ཕག་མོའི་ཟབ་རྒྱ་ལས༔ རྩ་བ་ 
ཆིངས་ཀྱི་ལེའུ་སྟེ་གཉིས་པའོ༔
མཁའ་འགྲོ་མ་ཡིས་བཀའ་བསྩལ་པ༔ དང་པོ་རྩ་ཡི་གནས་ཚུལ་བཤད༔ སེམས་ཅན་དལ་འབྱོར་ 
མི་ལུས་ལ༔ རྩ་གཟུགས་ཉི་ཁྲི་ཆིག་སྟོང་དང་༔ དྲུག་རྒྱ་དག་ཏུ་གནས་པའོ༔ ལུས་གཟུང་བསྐྱེད་ 
པ་རྩ་ཡི་གྲངས༔ སྟོང་དང་སུམ་བརྒྱ་ལྔ་བཅུ་གནས༔ རླུང་སེམས་འགྱུ་བ་རྩའི་གྲངས༔ སྟོང་དང་ 
བདུན་ཅུ་རྩ་གཉིས་གནས༔ རླུང་དང་ཐིག་ལེ་འགྱུ་བའི་རྩ རྩ་གསུམ་འཁོར་ལོ་བཞི་རུ་གནས༔ 
རྩ་རྣམས་ལུས་ལ་ཆགས་ལུགས་ནི༔ དྲ་བ་འབྲེལ་བ་ལྟ་བུར་གནས༔ རྩ་ཡི་རྒྱལ་པོ་འཁོར་ལོ་བཞི་ 
ཀླད་པ་བདེ་ཆེན་འཁོར་ལོ་ནི༔ རྩ་འདབ་སུམ་ཅུ་རྩ་གཉིས་གནས༔ གདུགས་ཀྱི་རྩིབས་མ་ལྟ་བུར་ 
གནས༔ དབུས་ན་ཡི་གེ་ཧཾ་དཀར་པོ མགོ་བོ་ཐུར་དུ་བསྟན་པ་ཡོད མགྲིན་པ་ལོངས་སྤྱོད་ 
འཁོར་ལོ་ནཿ རྩའི་འདབ་མ་བཅུ་དྲུག་པ༔ བུམ་པའི་མགྲིན་པ་ལྟ་བུར་གནས༔ དབུས་ན་ཡི་གེ་
130

༄༅། །ཟབ་གཏེར་ཆོས་ཀྱི་མཛོད་ཁང་།
ཨཱཿདམར་པོ མགོ་བོ་གྱེན་ལ་བསྟན་པ་ཡོད༔ སྙིང་ཁ་ཆོས་ཀྱི་འཁོར་ལོ་ན༔ རྩའི་འདབ་མ་གྱེན་ 
དུ་གྱེས༔ པདྨ་འདབ་བརྒྱད་ལྟ་བུར་གནས༔ དབུས་ན་ཡི་གེ་ཧཱུྃ་མཐིང་ཁ ལྟེ་བ་སྤྲུལ་པའི་འཁོར་ 
ལོ་ན༔ རྩའི་འདབ་མ་དྲུག་ཅུ་པ གསེར་གྱི་ཁྲིའུ་ལྟ་བུར་གནས༔ ནང་ན་འཁོར་ལོ་རྩིབས་བཞི་ 
པའི༔ ལྟེ་བ་ཡི་གེ་སྭ་སེར་པོ༔ དེ་ཡི་དབུས་ན་ཡི་གེ་ནི རྩ་ཡི་ཀ་བའི་ཚུལ་དུ་གནས༔ འཁོར་ལོ་ 
བཞི་ཡི་རྩིབས་སྟེངས་སུ༔ མདུན་ན་འདོད་ཆགས་རྒྱུ་བའི་རྩ༔ གཡས་ན་ཞེ་སྡང་བསྐྱེད་པའི་རྩ༔ 
རྒྱབ་ན་གཏི་མུག་འཐིབས་པའི་རྩ༔ གཡོན་ན་ང་རྒྱལ་ཕྲག་དོག་གཉིས༔ སྐྱེ་བའི་རྩ་དང་བཞི་རུ་ 
གནས༔ རྩའི་ནང་ན་ཡི་གེ་བཞི༔ ཧ་རི་ནི་ས་རིམ་པར་གནས༔ དེ་ལྟར་འཁོར་ལོ་བཞི་ཡི་དབུསཿ 
ཀ་བ་ལྟ་བུའི་སྲོག་ཤིང་ནི༔ ཨ་ཝ་དྷཱུ་ཏི་ཞེས་བྱ་བཿ༔ ཕྲ་སྦོམ་རྟ་རྔ་བརྒྱར་གཤགས་ཙམ༔ ཁ་དོག་ 
རྒྱུས་པ་བལྡད་པ་འདྲ༔ བ་ཐག་སྟེང་འོག་བརྒྱངས་པ་འདྲ༔ ཉི་ཟེར་ཕོག་པ་ལྟ་བུའོ༔ དེ་ཡི་རྩ་བ་ 
གསང་གནས་སུ༔ ཕོ་བྲང་ཀར་ཀ་ཏ་ལ་ཟུག༔ འཁོར་ལོ་བཞིའི་དབུས་ནས་བརྒྱུད༔ རྩེ་མོ་ཚངས་ 
པའི་བུ་ཁར་སླེབས༔ དེའང་རྒྱས་པར་བཤད་པ་ནི༔ ཨ་ཝ་དྷཱུ་ཏིའི་རྩ་བ་དེ གསང་གནས་རིན་ 
ཆེན་ཁང་པར་ཟུག༔ ལྟེ་བ་དང་ནི་སྙིང་ཁ་ཡི འཁོར་ལོའི་དབུས་ན་དྲང་པོར་བརྒྱུད༔ དེ་ནས་ 
རྒྱབ་ཀྱི་ཕྱོགས་སུ་འཁྱོགསཿ ཨེན་ཏོང་ཚིགས་པ་དང་པོ་དང་༔ གཉིས་པའི་བར་ནས་སྟེང་དུ་ 
བརྒྱུད༔ མགྲིན་པའི་འཁོར་ལོའི་དབུས་ནས་ཐོན༔ དེ་ལྟར་རྩེ་སོར་བཅུ་གཉིས་ཀྱི༔ སྟེང་ན་བདེ་ 
ཆེན་འཁོར་ལོ་ཡོད༔ དེ་ཡི་དབུས་ནས་དྲང་པོར་བརྒྱུད༔ དེ་སྟེང་སོར་གསུམ་ཕྱིན་པ་ན༔ ཚངས་ 
པའི་བུ་གར་གནས་པའོ༔ དེའང་ཨ་ཝ་དྷཱུ་ཏི་ྋལ༔ ཕྱི་ནང་གསང་བ་གསུམ་དུ་ཡོད༔ ཐབས་ཀྱི་དྷཱུ་ཏི་ 
བཞུགས་པ་ཡིན༔ དེ་ནས་བྱང་སེམས་དཀར་པོ་འབབཿ ཤེས་རབ་དྷཱུ་ཏི་སྲོག་རྩ་ཡིན༔ དེ་ནས་ 
བྱང་སེམས་དམར་པོ་འབབ༔ གསང་བའི་དྷཱུ་ཏི་འཁོར་ལོ་བཞིའི༔ དབུས་ནས་བརྒྱུད་དེ་སྲོག་ཤིང་ 
ཚུལ༔ དེ་ནས་ཡེ་ཤེས་རླུང་འགྱུའོ༔ གསང་བ་ཨ་བ་དྷཱུ་ཏི་ཡི གཡས་ནས་ལ་ལ་ནའི་རྩ༔ སྒོ་ནི་སྣ་ 
བུག་གཡས་སུ་ཟུགཿ ཡར་འཁྱོགས་མིག་གཡས་དབྱིབས་ལ་སླེབས༔ མར་བརྒྱུད་ལྟག་པའི་ཨན་ 
དོང་གི བརྒྱུད་པའི་དྷུ་ཏི་རང་ལ་འཁྲིལ༔ དེ་ནས་དྷཱུ་ཏིའི་གནས་ནས་བརྒྱུད༔ ལྟེ་བའི་འོག་སྤུའི་ 
མཚམས་སུ་སླེབས༔ གཡོན་ན་ར་ས་ན་པའི་རྩ སྒོ་ནི་སྣ་བུག་གཡོན་ལ་ཟུ ཡར་འཁྱོག་སྨིན་ 
གཡོན་དབྱིབས་ལ་སླེབས༔ མར་བརྒྱུད་ལྟག་པའི་ཨན་དོང་གི དྷཱུ་ཏིའི་བརྒྱུད་པའི་མཚམས་ལ་
131

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
འཁྲིལ༔ དེ་ནས་དྷཱུ་ཏིའི་གཡོན་ནས་བརྒྱུད༔ ལྟེ་འོག་བ་སྤུའི་མཚམས་སུ་སླེབས༔ ལྟེ་འོག་སོར་ 
བཞིར་དྷཱུ་ཏི་དང་༔ ལ་ལ་ར་ས་གསུམ་འཛོམས་པ གཡས་གཡོན་རླུང་གཉིས་དྷཱུ་ཏི་རུ ཚུད་ 
པའི་དུས་ན་རྟོག་པ་འགགས༔ བུ་ཆུང་མ་ལ་སྐྱེས་ནས་ཀྱང་༔ ཞག་ལྔ་ལོན་ཚེ་རླུང་སེམས་གཉིས༔ 
དྷཱུ་ཏིར་ཚུད་ནས་ཅི་མི་དྲན༔ སྦྲིད་པ་དྲག་པོ་བྱུང་བ་དང༔ ཕོ་མོའི་ཆགས་པ་རྫོགས་རྗེས་དང་༔ 
ཧད་ཀྱིས་བརྒྱལ་བའི་དུས་ན་ནི སྐད་ཅིག་ཙམ་ལ་དྷཱུ་ཏིར་ཚུདཿ༔ འཆི་ལ་ཁད་ལ་དྷཱུ་ཏིར་ཚུདཿ༔ 
རྩ་རླུང་འབྱོངས་པའི་རྣལ་འབྱོར་པ༔ ལྟ་བ་རྟོགས་ཚེ་དྷཱུ་ཏིར་ཚུདཿ རླུང་སེམས་དྷཱུ་ཏིར་ཚུད་པའི་ 
རྟགས༔ རྟོག་པ་འགགས་ནས་མི་རྟོག་པ༔ སྤྲོས་དང་བྲལ་བའི་ཉམས་མྱོང་སྐྱེ༔ མི་རྟོག་ཆོས་ཀྱི་ 
དབྱིངས་ཞེས་བྱ༔ འབྲས་བུ་ཆོས་ནི་ཕྱག་ཆེན་ཐོབ༔ ངོ་མ་ཤེས་པས་གཏི་མུག་ཡིན དེ་ངོ་ཤེས་ 
པས་མི་རྟོག་པ དེ་ལ་ཉོན་མོངས་སངས་པ་ཟེར༔ ཡེ་ཤེས་རྒྱས་པ་མེད་པའི་ཕྱིར༔ ཅིར་ཡང་མི་ 
རྟོག་པ་ཞེས་བྱ༔ རྟོགས་ན་ཕྱག་རྒྱ་ཆེན་པོ་ཡིན༔ ཞེས་སོ རྡོ་རྗེ་ཕག་མོའི་ཟབ་རྒྱ་ལས༔ ལུས་ལ་ 
རྩའི་གནས་ཚུལ་བསྟན་པའི་ལེའུ་སྟེ་གསུམ་པའོ༔
མཁའ་འགྲོ་མ་ཡིས་བཀའ་བསྩལ་པ༔ རླུང་གི་འགྱུ་བ་བཤད་པར་བྱ དེ་ལ་རྣམ་གྲངས་ 
བཅོ་ལྔ་སྟེ༔ ངོ་བོ་ངེས་ཚིག་དབྱེ་བ་དང་༔ མདོར་བསྡུས་ཤིན་ཏུ་བསྡུས་པ་དང་༔ འགྱུ་བའི་ཚུལ་ 
དང་འབྲི་བའི་ཚུལ༔ ལས་བྱེད་པ་དང་མཚན་ཉིད་དང་༔ དཔེ་དང་ཉམས་ལེན་བཅུ་གསུམ་མོ 
སྐྱོན་བསལ་ཡོན་ཏན་འབྲས་བུའོ༔ དང་པོ་ངོ་བོ་བསྟན་པ་ནི༔ རིག་པའི་རྩལ་ལས་ཟེར་འཕྲོས་ 
པས༔ གཡོ་བ་རླུང་དུ་འགྱུ་བ་བྱུང་༔ དེ་ཉིད་མ་རིག་དྲན་མེད་པ༔ ངོ་བོ་རྟོག་པས་སྦགས་པའི་ 
ཕྱིར༔ ཉོན་མོངས་བརྟས་པའི་སེམས་སྣ་ཚོགས༔ གཉིས་པ་ངེས་ཚིག་བསྟན་པ་ནི༔ མི་བརྟན་གཡོ་ 
བས་རླུང་ཞེས་བྱ ཀུན་བྱེད་ཀུན་བསྐྱོད་རང་བཞིན་མེད༔ ཕྱི་ནང་གཉིས་ཀར་འཁྲུལ་པའོ 
གསུམ་པ་རླུང་གི་དབྱེ་བ་ནི༔ ཀུན་གཞི་མ་ཡི་སྤྱི་ས་སྟེ༔ རྒྱ་རུ་མ་ཆད་ཕྱོགས་མ་ལྷུང༔ ཀུན་གཞི་ 
རང་རྩལ་ངོ་མ་ཤེས༔ མ་རིག་འགྱུ་བའི་རླུང་དུ་སོང་༔ དེ་ཉིད་རྩ་བའི་རླུང་ཡིན་ནོ༔ སྐྱོད་བྱེད་ 
རླུང་གིས་རིག་པ་བསྐྱོད༔ དེ་ལ་ཡིད་ཀྱི་གཟུང་འཛིན་ཆགསཿ འཁྲུལ་པའི་མངལ་སྒོར་བག་ 
ཆགས་བརྟས༔ ཁུ་ཁྲག་ལྟོ་རུ་ཆགས་པ་ལས༔ ཟླ་བ་བཅུ་གཉིས་བར་དག་ཏུ༔ རླུང་གིས་རྩ་བསྐྱེད་ 
དེ་འཕེལ་བས༔ རྩ་ནི་སྟོང་དང་བདུན་ཅུ་གཉིས༔ རིམ་གྱིས་ཆགས་ཤིང་རླུང་གིས་བསྐྱོདཿ རྩའི་
132

༄༅། །ཟབ་གཏེར་ཆོས་ཀྱི་མཛོད་ཁ ཁང་
གཙོ་བོ་སྲོག་པ་རྩ རླུང་གིས་སེམས་དེ་འཕེལ་བ་ལས༔ རླུང་རིག་ཉི་ཁྲི་ཆིག་སྟོང་རྒྱུས༔ དེ་ལས་ 
འབྲས་བུ་བཞི་སྟོང་ཤར༔ རང་ལས་བྱུང་ཞིང་རང་ལས་དེངས༔ བཞི་པ་རླུང་དེ་མདོར་བསྡུས་ནཿ 
རླུང་ལ་རྣམ་གྲངས་བསམ་ཡས་ཀྱང་༔ རྩ་བ་བསྡུས་ན་ཕྱི་ནང་གསུམཿ༔ ཕྱི་ཡི་རླུང་ལ་རྣམ་པ་ 
བརྒྱདཿ འདེགས་བྱེད་རླུང་གིས་ལུས་ཀུན་འདེགས༔ སྙོམས་བྱེད་རླུང་གིས་ཆ་སྙོམས་བྱེད༔ 
འཇིག་བྱེད་རླུང་གིས་ཕུང་པོ་འཇིག༔ གཅོད་པའི་རླུང་གིས་འབྱུང་བ་གཅོད༔ འབྱིན་བྱེད་རླུང་ 
གིས་འཕངས་པར་བྱེད༔ ལས་བྱེད་རླུང་གིས་ལས་ཀུན་བྱེད༔ འབིགས་བྱེད་རླུང་གིས་འབིགས་ 
པར་བྱེད༔ ཁྱབ་བྱེད་རླུང་གིས་ཁྱབ་པར་བྱེདཿ༔ ནང་གི་རླུང་ཡང་རྣམ་པ་བརྒྱདཿ༔ གྱེན་འགྱུའི་ 
རླུང་དང་ཐུར་སེལ་རླུང་༔ དྭངས་སྙིགས་འབྱེད་པའི་རླུང་དང་གསུམ༔ བཀྲག་མདངས་གཟི་བརྗིད་ 
བསྐྱེད་དང་བཞི༔ སྙིང་རྗེ་མེད་པའི་རླུང་དང་ལྔ མེ་དང་མཉམ་པའི་རླུང་དང་དྲུག༔ སོ་སོར་ 
འབྱེད་པའི་རླུང་དང་བདུན༔ ཤེས་རབ་ཡེ་ཤེས་རླུང་དང་བརྒྱད༔
གསང་བའི་རླུང་ལ་འདི་ལྟ་སྟེ ཀུན་གཞི་བྱང་ཆུབ་སེམས་ཀྱི་རླུང་༔ ཉིན་ཞག་ཕྲུགས་གཅིག་ 
བར་དག་ལ ཉི་ཁྲི་ཆིག་སྟོང་འགྱུ་བར་བྱེདཿ༔ ལྔ་པ་ཤིན་ཏུ་བསྡུས་པ་ནི༔ ཉོན་མོངས་རླུང་དང་ 
ཡེ་ཤེས་རླུང་༔ གཉིས་པོ་ཟུང་འཇུག་འགྱུ་བ་ཡིན༔ ཉིན་ཞག་ཕྲུགས་གཅིག་བར་དག་ལ༔ ཁྲི་ཚོ་རེ་ 
དང་ལྔ་བརྒྱའི་གྲངས༔ དང་པོ་ཡེ་ཤེས་རླུང་དུ་འགྱུ༔ ཁྲི་ཚོ་རེ་དང་ལྔ་བརྒྱའི་གྲངས༔ རྗེས་ནས་ 
ལས་ཀྱི་རླུང་དུ་འགྱུ༔ དེ་འདུས་འབྱུང་འཇུག་གནས་པ་གསུམ༔ དབྱེ་བ་རབ་ཏུ་ཤེས་པར་གྱིས༔ 
དྲུག་པ་རླུང་གི་འགྱུ་བའི་གནས༔ འབྱུང་བ་ཕྱི་རུ་འབྱུང་བ་དེ༔ སོར་ནི་བཅུ་དྲུག་ཚད་དུ་འགྱུ 
འཇུག་པ་ནང་དུ་འཇུག་པ་སྟེ སོར་ནི་བཅུ་དྲུག་ཚད་དུ་འཇུག༔ གནས་པ་ལྟོ་བར་གནས་པ་དེཿ 
སྐད་ཅིག་ཙམ་ལས་མི་གནས་སོ༔ འབྱུང་འཇུག་གནས་གསུམ་རླུང་དེ་ལ ཡིད་ཀྱི་རྣམ་ཤེས་ཞོན་ 
ནས་འགྱུ འཁོར་བར་བསྐྱེད་པའི་རླུང་ཞེས་བྱ༔ དེ་ལ་རིགས་དྲུག་ཐམས་ཅད་ཚད༔ དེའང་ 
འབྱུང་འཇུག་གནས་པའོ༔ རླུང་དེ་གནས་དུས་རྣམ་རྟོག་གྲོལ༔ དེ་ལ་ཡེ་ཤེས་རླུང་ཞེས་བྱ༔ བདུན་ 
པ་རླུང་གི་འབྲི་ཚུལ་ནི སྐྱེས་ནས་ལོ་བརྒྱའི་བར་དག་ཏུ ཉིན་ཞག་རེ་ལ་རྩ་རེ་བྲི༔ ལོ་བརྒྱ་ལོན་ 
ནས་ཕུང་པོ་འཇིགཿ བརྒྱད་པ་རླུང་གི་ལས་བྱེད་ནི༔ སོ་སོ་སྐྱེ་བོ་ཐ་མལ་པ ཚེ་ལས་འདས་དུས་ 
བྱུང་བའི་ཚེ༔ རླུང་སེམས་རིག་པ་རྣམ་པ་གསུམ༔ སྙིང་རྗེ་མེད་པའི་རླུང་ལ་ཞོན༔ གསང་བའི་
133

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
གནས་ནས་ཐོན་པ་ནཿ རོ་ལ་དྲི་ཆུ་རྒྱངས་ཀྱིས་འོང༔ དེ་ནི་ལས་ཀྱིས་དམྱལ་བར་སྐྱེ༔ སེམས་དང་ 
རིག་པ་རྣམ་པ་གསུམ༔ ཐུར་དུ་འགྲོ་བའི་རླུང་ལ་ཞོན༔ གཤང་པའི་ལམ་ནས་ཐོན་པ་ན༔ རོ་ལ་དྲི་ 
ཆེན་ལུག་གིས་འོང་༔ ཡི་དྭགས་གནས་སུ་སྐྱེ་བར་བྱེདཿ སེམས་རིག་མེ་མཉམ་རླུང་ལ་ཞོན༔ ལྟེ་ 
བའི་གནས་ནས་ཐོན་པ་ནཿ ལྟེ་བར་ཟིལ་པ་ཕྲོམ་མེ་འབྱུང་༔ བྱོལ་སོང་གནས་སུ་སྐྱེ་བར་བྱེདཿ༔ 
སེམས་དང་རིག་པ་རྣམ་པ་གཉིས བཀྲག་དང་གཟི་བརྗིད་མདངས་སྐྱེད་པའི༔ རླུང་ལ་ཞོན་ནས་ 
མིག་ནས་ཐོན༔ མིག་གཡས་ཅེར་རེ་བལྟས་ཏེ་སྡོད༔ ལྷའི་གནས་སུ་སྐྱེ་བར་བྱེདཿ༔ སེམས་རིག་ 
དྭངས་སྙིགས་འབྱེད་པ་ཡི༔ རླུང་ལ་ཞོན་ནས་ཁ་ནས་ཐོན༔ འཆི་ཁར་ཁ་གདངས་དབུགས་དང་ 
བྲལ༔ མི་རུ་སྐྱེ་བའི་ལས་བྱེད་དོ སེམས་རིག་དྭངས་སྙིགས་འབྱེད་པ་ཡི༔ རླུང་ལ་ཞོན་ནས་སྣ་ 
ནས་ཐོནཿ སྣ་བུག་གཡས་པ་སྐྱོགས་ལ་ཆེ ལྷ་མིན་གནས་སུ་སྐྱེ་བར་བྱེད༔ སེམས་རིག་གྱེན་ 
འགྱུའི་རླུང་ལ་ཞོནཿ ཚངས་བུག་གནས་ནས་ཐོན་པ་ན༔ སྤྱི་གཙུག་འཕར་དང་རླངས་ཟིལ་འབྱུང་༔ 
ས་ལམ་བཅུ་གསུམ་མན་ཆད་ནོན༔ དེ་ཉིད་རྣལ་འབྱོར་བསྒོམས་པའི་རྟགས༔ ཡང་དག་རྫོགས་ 
པའི་སངས་རྒྱས་ཐོབ
སེམས་བྲལ་རིག་པའི་ཡེ་ཤེས་དེ༔ ཤེས་རབ་ཡེ་ཤེས་རླུང་ལ་ཞོན༔ སྙིང་གི་དབུས་ནས་གནས་ 
བསྐྱེད་དོ༔ ཡེ་ཤེས་གསང་ལམ་ཤེལ་བུག་ཅན༔ སྦོམ་དུས་གྲོ་སོག་སྦུག་གུ་ཙམ ཕྲ་དུས་དར་ 
དཀར་སྐུད་པ་ཙམ༔ མིག་ལ་ཟུག་པའི་ནང་ནས་ཐོན༔ མིག་གཡོན་འབྲས་བུ་འབྱུང་བ་ན༔ མིག་ 
གཡོན་མདངས་བཅས་ཅེར་ཅེར་ཡོང་༔ རང་བྱུང་ཡེ་ཤེས་ཆེན་པོར་ཤར༔ མངོན་སུམ་མཐོང་བའི་ 
རྣལ་འབྱོར་རྟགས༔ མངོན་པར་རྫོགས་པའི་སངས་རྒྱས་ཐོབ༔ དགུ་པ་མཚན་ཉིད་བསྟན་པ་ནི༔ 
རླུང་དང་སེམས་དང་རིག་པ་གསུམ རླུང་གི་མཚན་ཉིད་བསྐྱོད་ཅིང་འཁྲུགཿ སྟོབས་རྩལ་ཆེ་ 
ཡང་བེམ་པོ་ཡིན༔ སེམས་ཀྱི་མཚན་ཉིད་ཅིར་ཡང་སྣང༔ གཟུང་འཛིན་སྣང་བ་སྣ་ཚོགས་བྱེད༔ 
གསལ་ཞིང་ཕྲ་ཡང་ཀུན་རྫོབ་ཡིན༔ རིག་པའི་མཚན་ཉིད་བརྟན་ཞིང་གསལཿ རང་གིས་མངོན་ 
ཅིང་ཡེ་ཤེས་གསལཿ༔ རྣལ་འབྱོར་ལམ་གྱི་ཆོས་སྐུ་ཡིན༔ བཅུ་པ་རླུང་སེམས་རིག་པའི་དཔེ 
རླུང་ནི་རྟ་རྒོད་མིག་མེད་འདྲ༔ སྟོབས་ཆེན་ཀུན་ཏུ་བསྐྱོད་པར་ནུས༔ འཁྲུག་པར་ནུས་ཀྱང་དྲན་ 
པ་མེད༔ དེ་ཕྱིར་བེམ་པོ་ཞེས་བརྗོད་དོ༔ སེམས་ནི་ཞ་བོ་མིག་ཅན་འདྲ༔ གསལ་ཞིང་གྲིམ་ཀྱང་
134

༄༅། །ཟབ་གཏེར་ཆོས་ཀྱི་མཛོད་ཁང་།
འགྲོ་མི་ཤེས༔ དོན་དམ་མི་རྟོག་ཀུན་རྫོབ་ཡིན༔ དཔེར་ན་རྟ་རྒོད་ལོང་པ་ལ༔ ཞ་བོ་མིག་ཅན་ 
བསྐྱོན་པ་ན༔ ཕྱོགས་བཞིར་རྒྱུག་འདུར་སྡོད་མི་ཚུགས༔ དོན་གཉེར་གནས་སུ་མི་འཁྱོལ་ཞིང་༔ 
དོན་མེད་གནས་སུ་འགྲོ་བའོ༔ དེ་ཕྱིར་རླུང་སེམས་རྟ་ལ་ཞོན༔ སྒོ་ལྔའི་ཡུལ་སོགས་ཀུན་ཏུ་རྒྱུ༔ 
འཁོར་བའི་བྱ་བ་ཐམས་ཅད་བྱེད༔ ཀུན་རྫོབ་ལས་ཀྱི་སྣང་བའོ༔ རིག་པའི་དཔེ་ནི་ནོར་བུ་འདྲ༔ 
རྟ་ལོང་རྐང་ཅན་སྣ་ནས་བཟུང་༔ ཞ་བོ་མིག་ཅན་རྟ་དང་བྲལཿ མིག་སྒོར་ནོར་བུ་བཞག་པ་ན༔ 
ལུས་དལ་སེམས་བདེ་ལྟད་མོ་ཆེ༔ འདོད་པའི་དོན་ཀུན་དེ་རུ་འགྲུབ༔ དེ་ལ་མན་ངག་རྣམ་པ་ 
གསུམ༔ རྟ་རྒོད་ལོང་པ་འཛིན་འདྲ་ལ༔ རླུང་རྒོད་དྷཱུ་ཏིའི་ནང་དུ་བཟུང༔ ཞ་བོ་རྟ་དང་བྲལ་འདྲ་ 
ལ༔ རྟོག་མེད་ཤེས་པ་རང་སོར་སློད༔ མིག་སྔར་ནོར་བུ་བཞག་འདྲ་ལ༔ ཡེ་ཤེས་ཆེན་པོའི་གསང་ 
ལམ་ཕྱེ༔
བཅུ་གཅིག་རླུང་འཛིན་མན་ངག་ནི༔ སྔོན་འགྲོ་བསོད་ནམས་བསག་པར་བྱ༔ བཅུད་ཅན་སྨན་ 
གྱིས་ལུས་ཟུངས་བསྐྱེད་༔ དབེན་པའི་གནས་སུ་སྟན་ལ་འདུག༔ བར་ཆད་བསྲུང་ཕྱིར་ཕག་མོ་ 
བསྒོམ༔ རྐང་པ་རྡོ་རྗེ་སྐྱིལ་ཀྲུང་བྱ༔ སྒལ་ཚིགས་གསེར་གྱི་དོང་རྩེ་བསྲིང་༔ ཁོག་སྟོད་སེང་གེ་ 
འགྱིང་བག་ལ༔ ཅུང་ཟད་ཕྱིར་ལ་གདེངས་ཤིང་དབྱེ༔ མགྲིན་པ་རྨ་བྱ་ལྟ་བུར་དགུག༔ ལག་ 
གཉིས་མཉམ་བཞག་ཕྱག་རྒྱ་བཅས༔ མིག་འབྲས་མི་འགུལ་སྣ་རྩེར་གཏད༔ མདོར་ན་རྣམ་སྣང་ 
ལྡེར་སོ་ལྟར༔ ལུས་གནད་བདུན་ལ་ལེགས་པར་བསླབ༔ ཞག་གསུམ་བར་དུ་སྦྱང་བར་བྱ༔ ཡི་གེ་ 
གསུམ་གྱིས་རླུང་ལ་བསླབ༔ དང་པོ་རྔུབ་ལ་བར་དུ་བསྐྱིལ༔ ཐ་མ་འཕངས་ལ་རྗེས་ལ་བསྐོ 
རྒྱས་པར་བཤད་ན་འདི་ལྟ་སྟེ༔ ནང་དུ་རླུང་ཉིད་རྔུབ་བའི་དུས༔ ལྔ་ལྡན་ཨོཾ་གྱིས་ལུས་ནང་ཁེངས༔ 
འབྲུ་ཡིས་བང་བ་བཀང་འདྲ་བསམ༔ ཁོག་པར་རླུང་ཉིད་བསྐྱིལ་བའི་དུསཿ ལྟེ་བར་ཡི་གེ་ཨཱཿདམར་ 
བསམ༔ རྣམ་པར་རྟོག་པ་དག་པར་བསམ༔ འཕངས་པ་རླུང་ཉིད་ཕྱིར་ལ་འཕངས༔ མཐིང་ནག་ 
ཧཱུྃ་གིས་སྣང་སྲིད་གང་༔ མཁའ་ལ་སྐར་ཚོགས་ཤར་འདྲ་བསམ༔ རླུང་གི་ཡོན་ཏན་བསྐྱེད་འདོད་ 
ན༔ གནས་པའི་ཨཱཿལ་ཡུན་སྲིངས་ཤིག རླུང་ཉིད་བསྐོར་བའི་གནད་ལ་གསུམ༔ གཟུང་བའི་དུས་ 
དང་གཟུང་བའི་གནདཿ ཟིན་པའི་རྟགས་དང་གསུམ་དུ་བཤད༔ གཟུང་བའི་དུས་ནི་འདི་ལྟ་སྟེ༔ 
སྣ་བུག་གཡས་ནས་རྒྱུ་བའི་ཚེ༔ ཐབས་ཀྱི་ཆ་ཡིན་ཉོན་མོངས་རླུང་༔ གཟུང་དུ་མི་རུང་རླུང་ལོག་
135

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
བྱུང་༔ སྣ་བུག་གཡོན་ནས་རྒྱུ་བའི་ཚེ༔ ཤེས་རབ་རླུང་ཡིན་ཡེ་ཤེས་རླུང་༔ བཟུང་ན་སྐྱོན་མེད་ 
ཉམས་རྟོགས་འཕེལ༔ རླུང་གཉིས་མཉམ་པར་རྒྱུ་བའི་ཚེ༔ ཐབས་ཤེས་གཉིས་མེད་དྷཱུ་ཏིའི་རླུང་༔ 
དབུ་མའི་ནང་དུ་འཇུག་པས་བཟུང་༔ དེ་ལ་གོམས་ན་ཡེ་ཤེས་འཆར ངེས་བཟུང་ཅན་གྱི་དུས་ 
ཡིན་ནོ༔ བཟུང་བའི་གནད་ནི་འདི་ལྟ་སྟེ རས་བལ་གྲུ་གུ་སྙིམ་པ་ཙམ༔ དར་གྱིས་དྲིལ་ལ་མར་ 
ཞག་བྱུགས༔ རྩེ་མོ་སོར་གསུམ་ཡོད་པར་བྱ དེའི་རྩེ་མོ་གཤང་ལམ་བཞུག༔ བཞོན་པའི་དུས་ན་ 
མེད་ཀྱང་ཆོག༔ རྒས་པ་རྣམས་ལ་ཤིན་ཏུ་གཅེས༔ དེ་ནས་འོག་རླུང་བསྡམ་པ་ནི༔ འུབས་ཀྱིས་ 
འཐེན་ལ་སྲིན་ཞལ་བསྡམ༔ ཧཱུྂ་རིང་གསུམ་གྱིས་དྲག་རླུང་འཕངས༔ རླུང་དུག་ཐོན་ནས་འོག་རླུང་ 
ཟིན༔ དེ་རྗེས་སྣ་བུག་གཡོན་ནས་རྔུབ༔ བྲང་གི་ལྷེན་སྣེར་མནན་ཏེ་བསྐྱིལ༔ དེ་ནས་སྟེང་འོག་སོར་ 
བཞིར་བསྐྱིལ༔ ཁེངས་པའི་ཚད་དུ་སླེབས་པའི་ཚེ༔ སྣ་ནས་མདའ་གང་ཙམ་དུ་འཕངས༔ 
བཞིན་འཁོར་ཡུག་འཁོར་ལོ་ལྟར༔ ཡང་རྔུབ་ཡང་བསྐྱིལ་ཕྱི་ལ་འཕངས༔ གནས་པའི་རླུང་ལ་སྐྱིལ་ 
ཡུན་བསྲིང་༔ དྷཱུ་ཏིར་ཚུད་པའི་གནད་ཡིན་ནོ
དེ་ལྟར་ཞག་གྲངས་ཉེར་གཅིག་ཏུ༔ བཟུང་བས་ཡེ་ཤེས་རླུང་ཟིན་རྟགས༔ རླུང་གི་འགྱུ་བ་མི་ 
ཚོར་ཞིང་༔ སེམས་ནི་གར་སྦྱིན་སྦྱར་བ་ལ༔ སྦྲང་བུའི་ལུས་སྟོབས་འབྱར་བ་འདྲ༔ གཡོ་འགུལ་མི་ 
ནུས་ལྷན་ནེ་བཿ དེ་ལ་བླ་མས་ངོ་སྤྲད་པསཿ ཆོས་རྣམས་ཀུན་གྱི་དེ་བཞིན་ཉིད༔ རིག་པ་བྱང་ཆུབ་ 
སེམས་རྟོགས་ཏེ ཉོན་མོངས་རྣམ་རྟོག་ཐམས་ཅད་སངས༔ རང་བྱུང་ཡེ་ཤེས་རྒྱས་པར་འགྱུར 
བཅུ་གཉིས་རྟགས་ཀྱི་རིམ་པ་བཤད༔ རླུང་ལ་འབྱོངས་པའི་རྟགས་ནི་གསུམ༔ ཕྱི་དང་ནང་དང་ 
གསང་བའོ༔ ཕྱི་རྟགས་དྲོད་སྐྱེད་འགྲོ་བ་མགྱོགས༔ མེ་ཆུ་ས་རླུང་དགྲས་མི་ཚུགས༔ ཤིང་བལ་ལྟ་ 
བུར་ཡང་བའོ༔ ནང་རྟགས་སྣང་བ་ཐམས་ཅད་ཀུནཿ རྨི་ལམ་སྒྱུ་མ་སྨིག་རྒྱུ་ལྟར༔ སྣང་བ་འཛིན་ 
མེད་ཡིད་མི་འཇུག༔ དབུགས་ནི་མི་འགྱུ་འགྱུ་མི་ཚོར༔ ལྟོ་གོས་གཉིས་ལ་ཆེད་འཛིན་མེདཿ གསང་ 
རྟགས་འོད་གསལ་འཛིན་མེད་ཉམས༔ རྒྱུན་ཆད་མེད་པར་ལྷང་ངེར་འཆར༔ དེ་ནི་མ་བཅོས་རང་ 
བྱུང་ཡིན༔ རྡོ་རྗེ་ལྟ་བུའི་ཏིང་འཛིན་ནོ༔ བཅུ་གསུམ་རླུང་གི་སྐྱོན་བསལ་བ༔ དང་པོ་དུག་དབྱུང་ 
མ་བྱས་ནཿ ཉམས་ལ་བོགས་མེད་གེགས་སུ་འགྱུར༔ བར་དུ་བསྐྱིལ་ཞིང་གནས་པའི་ཚེ༔ མི་ 
འཆུན་བཞིན་དུ་བསྐྱིལ་དྲགས་ནཿ སྣོད་དྲུག་རྩ་རྒྱུད་རླུང་ཤོར་ནཿ༔ ནད་བུ་ཅན་དུ་འགྱུར་བས་
136

།ཟབ་གཏེར་ཆོས་ཀྱི་མཛོད་ཁང་།
སྤང་ བསྐྱིལ་ཡུན་ཐུང་ན་དྷུ་ཏི་རུ༔ རླུང་མི་ཚུད་པས་ཡོན་ཏན་མེདཿ རྗེས་སུ་མདའ་ལྟར་ 
འཕངས་པའི་དུསཿ རླུང་རོ་མ་ཐོན་ནད་དུ་འགྱུར༔ རྔུབ་དང་བསྐྱིལ་དང་འཕངས་པ་གསུམ༔ 
གོ་རིམ་ལོག་ན་རླུང་ལོག་འབྱུང་༔ སོ་སོའི་གེགས་ནི་འདི་ལྟ་སྟེ སྲོག་པ་རྩ་རུ་རླུང་ཤོར་ན༔ སྨྱོ་ 
ཞིང་འབོག་པའི་ནད་དུ་འགྱུར༔ ལྟེ་སྣ་མཆན་ཁུང་ལྟེ་འོག་ཏུ མ་མནན་ཨོལ་མདུད་པ་ཡི་རྩརཿ 
དྲག་པོར་བསྐྱིལ་ན་མཛེ་འབྲས་འབྱུང་༔ ཤ་ལྤགས་བར་དུ་རླུང་ཤོར་ན༔ སྐྲངས་དང་སྦྲིད་དང་ 
བེམ་པ་འབྱུང་༔ ཤ་མདངས་བར་གྱི་རྩ་བྲན་དུ༔ ཤོར་ན་ལུས་ལྕི་ཤིག་ནད་འབྱུང་༔ རྔུབ་པ་དྲགས་ 
ན་སྙིང་ཁ་རུ༔ ཤོར་ཏེ་སྙིང་རླུང་ནད་དུ་འགྱུར༔ སྟེང་རླུང་མནན་དྲགས་ལྟོ་བའི་སྒོར༔ ཙིར་ན་རྨུ་ 
ཆུའི་ནད་དུ་འགྱུར༔ འཕངས་པ་ཤེད་ཆེ་ལ་བརྒལ་ན ཐུར་རླུང་ལོག་ནས་རྩ་ཆུ་སྡོམ༔ འོག་རླུང་ 
མ་བསྡམས་འབྱམས་པ་ན༔ བྱང་སེམས་དཀར་དམར་འཛག་པར་འགྱུར༔ ལུས་གནད་མ་བཅས་ 
རླུང་བཟུང་ན༔ རླུང་འཁྲུགས་སྟོད་དང་མགོ་བོ་གཟེར
དེ་ཕྱིར་རླུང་སྐྱོན་བསམ་ལས་འདས༔ མན་ངག་མེད་པས་ཉམས་ལེན་མིན༔ མུན་ལ་ཉི་ཤར་ 
ཇི་བཞིན་དུ༔ རླུང་སྐྱོན་བསལ་བའི་མན་ངག་འདི༔ ཉིན་ཞག་ཕྲུགས་གཅིག་ཐུན་བཞིའི་མཚམས༔ 
རླུང་གིས་བསྒོམས་པ་བཤོལ་དུས་སུ༔ རླུང་དྲུག་དབྱུང་བའི་དམིགས་པ་ནི༔ ལུས་ཀྱི་ཁོག་པ་ 
སྟོང་པའི་ནང༔ སྟོད་ན་ནད་གདོན་རྣམ་རྟོག་གསུམ༔ ངོ་བོ་དུ་བ་སྔོ་དམར་ལྟརཿ ཐུལ་ལེ་བུན་ནེ་ 
བ་གཅིག་བསམ༔ ཧཱུྃ་རིངས་འཕངས་པས་དུ་བ་ལྟར སངས་སངས་སྣ་ནས་བུས་པར་བསམཿ རྗེས་ 
སུ་ཧ་ཞེས་སྟོང་པར་བསམ༔ ནད་གདོན་བག་ཆགས་སྤྲུགས་པར་བསམ༔ ཧ་ཧ་ཧ་ཧ་ཧ་ཧཿཞེསཿ 
མཐུད་ཅིང་བརྗོད་པས་སྐྱོན་ཀུན་སེལ༔ ཚད་ནི་ཁོག་སྟོད་ཡང་ཕྱད་འགྲོ དེ་ཚེ་ལུས་སེམས་གློད་ 
ལ་བཞགཿ༔ དེ་ལྟར་བྱས་པས་སྐྱོན་མི་འབྱུང་༔ སྐྱོན་གྱིས་ཟིན་ཀྱང་དེ་ཡིས་སེལ༔ བཅུ་བཞི་རླུང་གི་ 
ཡོན་ཏན་ནི༔ མ་ཟིན་འཕྲོ་བའི་སེམས་ཀྱང་ཟིན༔ སེམས་ཟིན་པ་ཡིས་ཏིང་འཛིན་བརྟན༔ མཁའ་ 
སྤྱོད་འཕོ་བ་གྲོང་འཇུག་ནུས༔ མངོན་པར་ཤེས་པ་རྣམ་དྲུག་འཆར༔ རྐང་མགྱོགས་གླིང་བཞི་གོམ་ 
པས་བསྒྲོད༔ ལྷ་སྲིན་ཐམས་ཅད་བྲན་དུ་འཁོལ༔ འབྱུང་བ་བཞི་ལ་ཐོགས་རྡུགས་མེད༔ བཅོ་ལྔ་ 
རླུང་གི་འབྲས་བུ་ནི འགྱུ་བའི་རླུང་ལ་དབང་ཐོབ་པས༔ ཕྲ་བའི་རླུང་འཁྲུལ་རང་སར་དེངསཿ 
རང་གི་རིག་པ་ཝ་ལེ་བ༔ འགག་མེད་གསལ་བའི་ཉམས་དང་ལྡན༔ དེ་ལས་ཡེ་ཤེས་ཆེན་པོ་ཤརཿ
137

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
རང་རིག་རྩལ་གྱི་དབང་ཆེན་ཐོབ ཚེ་ལ་དབང་བའི་རིག་འཛིན་འགྲུབ༔ རྡོ་རྗེ་འཆང་དང་ 
དབྱེར་མེད་འགྱུར༔ ཞེས་གསུངས་སོ༔ རྡོ་རྗེ་ཕག་མོའི་ཟབ་རྒྱ་ལས༔ རླུང་གི་མན་ངག་བསྟན་པའི་ 
ལེའུ་སྟེ་བཞི་པའོ༔
གནས་པ་རྩ་དང་གཡོ་བ་རླུང་༔ བསྟན་པའི་མན་ངག་ཟབ་རྒྱ་ཅན༔ སྙིགས་མ་ལྔའི་དུས་ཤར་ 
ཚེ༔ སྐལ་ལྡན་འགའ་དང་འགའ་ཡིས་སྤྱོདཿ ཐོད་ཕྲེང་རྩལ་གྱིས་རྒྱ་འདི་ཆོངས༔ རྡོ་རྗེ་ཕག་མོའི་ 
ཟབ་རྒྱ་དང་༔ རྩ་རླུང་གི་མན་ངག་རྫོགས་སོ༔ ཨོ་རྒྱན་པདྨ་འབྱུང་གནས་ངས༔ ཟང་ཟང་ལྷ་བྲག་ 
སྐེད་པ་རུ༔ རྒྱ་གསུམ་བཏབ་ནས་གཏེར་དུ་སྦས༔ སྙིགས་མའི་དུས་སུ་ཤར་ཕྱོགས་ནས༔ སྨུག་ནག་ 
མཁའ་འགྲོའི་མཛོད་དབང་བ༔ དྲག་ཤུལ་སྟོབས་ལྡན་འབྱུང་གིས་གཏོད༔ ལས་ཅན་དེ་དང་ 
འཕྲད་པར་ཤོགཿ༔ ས་མ་ཡ༔ རྒྱ་རྒྱ་རྒྱ༔ ཕག་མོའི་བཀའི་རྒྱ༔ རིག་འཛིན་སྨོན་ལམ་གྱི་རྒྱ༔ 
བཀའ་སྲུང་འཕྲིན་ལས་ཀྱི་རྒྱ རྒྱ་རྒྱ་རྒྱ ཟང་ཟང་ལྷ་བྲག་གི་སྐེད་ནས༔ རིག་འཛིན་རྒོད་ཀྱི་ལྡེམ་ 
ཕྲུ་ཅན་གྱིས་བཏོན་པའོ༔ ཨེ་མ་འདི་འདྲ་སངས་རྒྱས་པའི༔ དཀའ་སྤྱད་ཟབ་ཆོས་སྙིང་པོའི་གནདཿ 
ཌཱ་ཀིའི་སྙིང་ཐིག་མན་ངག་འདི རྣལ་འབྱོར་བདག་གི་དཔལ་དུ་ཆེ དགེ་ལེགས་འཕེལ།
138

༄༄༅། །ཟབ་གཏེར་ཆོས་ཀྱི་མཛོད་ཁང་།
༄༅ རྡོ་རྗེ་ཕག་མོའི་དགྱེས་པ་འཕྲིན་ལས་ཀྱི་རྒྱུད་ཟབ་ 
རྒྱ་དྲུག་གི་ངོ་བོ་བཞུགས་སོ
༄༅༔ ༔དྷཎྞགྱཏཱཐཱཙནིཙཙི།ྒ ཏཱཊག རྒྱ་གར་སྐད་དུཿ༔ བཛྲ་བྷཱ་རཱ་ཧཱི་ཀརྨ་ཏནྟྲ་ནཱ་མཿ བོད་སྐད་དུ༔ 
རྡོ་རྗེ་ཕག་མོ་དགྱེས་པ་འཕྲིན་ལས་ཀྱི་རྒྱུད་ཅེས་བྱ་བ༔ ཡུམ་རྡོ་རྗེ་ཕག་མོ་ལ་ཕྱག་འཚལ་ལོ༔ ཨོ་ 
རྒྱན་གྱི་གནས་སུ་དུར་ཁྲོད་ཆེན་པོ་སོ་ས་གླིང་ཞེས་བྱ་བ་དེར༔ ཨོ་རྒྱན་སློབ་དཔོན་པདྨ་འབྱུང་གནས་ 
ཀྱིས་རྡོ་རྗེ་ཕག་མོ་བསྒྲུབས་པས་ཞལ་མཐོང་༔ མཆོག་གི་དངོས་གྲུབ་ཐོབ༔ ཕག་མོའི་རྒྱུད་དང་ 
སྒྲུབ་ཐབས་མང་དུ་བཤད་དོ༔ དེའི་ཚེ་ཕག་མོ་དགྱེས་པའི་ངང་ཉིད་ལས༔ མ་འོངས་གདུལ་དཀའི་ 
དུས་བྱུང་ན༔ ཡེ་ཤེས་ཉོན་མོངས་ཧྲག་པས་སྒྲིབ༔ ལས་ངན་བརྡོལ་བས་ཆོས་མི་དྲན༔ ཆོས་ལ་ 
ཉམས་ལེན་མི་ནུས་པར༔ རང་དགའི་བློ་ཡིས་ཚད་རྟོགས་པས༔ ཆོས་དང་ཆོས་མིན་མི་ཕྱེད་པ 
བཀའ་དང་སྤྱོད་པ་ཡ་བྲལ་བའི༔ མུ་སྟེགས་རྒྱང་འཕེན་དར་བའི་དུས༔ ཕག་མོའི་ཐུགས་སྲས་ཐོད་ 
ཕྲེང་རྩལཿ སྤྲུལ་པ་བྱེ་བ་ཕྲག་བརྒྱ་འགྱེད༔ དེ་དུས་ང་ཡི་ཟབ་རྒྱ་དྲུག༔ བསྟན་པའི་སྒྲོན་མེ་ཡིན་ 
པས་བཟུང་༔ སྙན་བརྒྱུད་གྱིས་ལ་དཔེ་མ་སྤེལ གལ་ཏེ་བྲི་ནའང་གཅིག་བརྒྱུད་མཛོད༔ དཔེ་ལ་ 
བཀོད་ནས་ཉམས་ལེན་མེད༔ ཚིག་ལ་ལྷད་འཇུག་མང་པོ་སྤེལ༔ དེ་ཡི་སྙིང་ཁྲག་མ་མོས་འཐུངས༔ 
ཕྱི་མ་རྡོ་རྗེ་དམྱལ་བར་འགྱུར༔ ང་ཡི་བཀའ་བཞིན་བསྒྲུབ་ནུས་ནཿ ཟླ་དྲུག་བསྒོམས་པས་མངོན་ 
སངས་རྒྱ རྒྱ་དྲུག་བཅའ་བས་འགྲོ་དྲུག་ཆོད༔ མཁའ་འགྲོ་མ་ཡི་སྙིང་ཐིག་ཡིན༔ ཞེས་གསུངས་ 
སོ༔ སློབ་དཔོན་པདྨ་འབྱུང་གནས་ཀྱིས་ཞུས་པཿ ཀྱེེ་ཡེ་ཤེས་མཁའ་འགྲོ་མ༔ འགྲོ་བ་འདུལ་ 
དཀའི་དོན་ཕྱིར་དུཿ རྒྱ་དྲུག་བཅའ་བ་ཇི་ལྟ་བུ སྔོན་འགྲོ་དངོས་གཞི་རྗེས་ཆོས་དང་ གནད་ཀྱི་ 
གདམས་ངག་བཀའ་སྩོལ་ཅིག ཅེས་ཞུས་སོ༔ རྡོ་རྗེ་ཕག་མོས་བཀའ་བསྩལ་པ༔ སྔོན་དུ་འགྲོ་བ་ 
རྣམ་པ་གསུམ༔ ཕྱི་ལྟར་དགེ་བ་བཅུ་ལ་སྤྱདཿ ནང་ལྟར་ལུས་ལ་བྱུག་པ་བྱ༔ གསང་བ་རླུང་རོ་ 
ཞག་གཅིག་འདོནཿ༔ དངོས་གཞི་རྒྱ་དྲུག་འདི་ལྟ་སྟེ རྡོ་རྗེ་ལྟ་བུའི་ལུས་ཀྱི་རྒྱ རྒྱ་མཚོ་ལྟ་བུའི་ 
རླུང་གི་རྒྱ༔ ནམ་མཁའ་ལྟ་བུའི་ལྟ་བའི་རྒྱ༔ ཉི་ཟླ་ལྟ་བུའི་བསྒོམ་པའི་རྒྱ༔ གནམ་ལྕགས་ལྟ་བུའི་
139

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
སྤྱོད་པའི་རྒྱ༔ ནོར་བུ་ལྟ་བུའི་མན་ངག་རྒྱ༔ དེ་དྲུག་སྤྱོད་པ་ཕག་མོའི་སྲས༔ རྗེས་ཀྱི་ཆོས་ལ་དམ་ 
ཚིག་གསུམ༔ ཟབ་མོའི་རྒྱ་དྲུག་རྩ་བའི་སྡོམ༔ རྒྱས་པར་ཕྱེ་ནས་བཤད་པའི་ཚེ༔ ཆོས་སྡེ་ཉི་ཤུ་རྩ་ 
གསུམ་འབྱུང་༔ ལས་ཅན་གཅིག་དང་འཕྲད་པར་བགྱིས༔ ཞེས་གསུངས་སོ༔ རྡོ་རྗེ་ཕག་མོ་དགྱེས་ 
པ་འཕྲིན་ལས་ཀྱི་རྒྱུད་ལས༔ གླེང་གཞིའི་ལེའུ་སྟེ་དང་པོའོ༔
ཡང་ཞུས་པཿ ཡེ་ཤེས་མཁའ་འགྲོ་མ༔ སྔོན་འགྲོ་རྣམ་གསུམ་བཤད་དུ་གསོལ༔ རྡོ་རྗེ་ཕག་ 
མོས་བཀའ་བསྩལ་པ༔ དང་པོ་མི་དགེ་བཅུ་པོ་བསྲུང་༔ སྲོག་གཅོད་མ་བྱིན་ལེན་པ་དང༔ མི་ 
ཚངས་སྤྱོད་དང་རྫུན་སྨྲ་དང་༔ ངག་འཁྱལ་ཚིག་རྩུབ་སྨྲ་བ་དང་༔ བརྣབ་སེམས་གནོད་སེམས་ 
ལོག་པར་ལྟ གཞན་ལ་ཕྲག་དོག་བྱེད་པ་དང་༔ འདི་བཅུ་མི་དགེ་བཅུ་ཞེས་བྱ ངན་སོང་གསུམ་ 
གྱི་རྒྱུ་ཡིན་པསཿ མཁས་པས་འབྲེལ་པ་བཅད་དེ་སྤང་༔ དཀར་དམར་མཐིང་མདོག་འཕྲེང་བ་ 
བཅུ༔ ལུས་ངག་ཡིད་ཀྱི་མི་དགེ་བཅུ༔ བསྲུང་ཕྱིར་རྟག་ཏུ་བཅང་བར་བྱ ལག་པ་གཡོན་དུ་ 
བཟུང་ཞིང་བསྲུང་༔ དེ་བཅུ་ཐུབ་པས་དགེ་བཅུ་གྲུབ༔ ཆོས་སྤྱོད་བཅུ་ལ་འཇུག་པར་བྱ 
གེ་བརྒྱ་པའི་བཀའ་རྣམས་བྲི དཀོན་མཚོག་གསུམ་ལ་མཆོད་པ་འབུལ༔ སེམས་ཅན་ཡོངས་ལ་ 
སྦྱིན་པ་བཏང༔ དམ་པའི་ཆོས་རྣམས་ཀུན་ལ་ཉན༔ བདེ་གཤེགས་གསུང་རྣམས་ཀློག་པ་དང་༔ 
ཟབ་མོ་བློ་ལ་འཛིན་པ་དང་༔ སྐུ་གསུང་ཐུགས་ཀྱི་རྟེན་འཆང་བ༔ སྟོན་པའི་གསུང་ལ་ཁ་ཏོན་བྱེད༔ 
རྒྱུད་ལུང་མན་ངག་དོན་སེམས་པ༔ དེའི་སྙིང་པོ་སྒོམ་པ་བཅུ༔ རང་རང་བློ་དང་སྦྱར་ཏེ་བླང་༔ 
མཐོ་རིས་ལྷ་མིའི་རྒྱུ་ཡིན་ཏེ༔ སངས་རྒྱས་བསྒྲོད་པའི་ལམ་ཡིན་ནོ༔ དེ་རྣམས་སྤྱི་ཡི་སྔོན་འགྲོའོ༔ 
དེ་ནས་རང་ལུས་ཁྲུས་ནས་དབྱུང༔ མགོ་མཇུག་མེད་པར་མཉེ་ཞིང་སྤྲུགཿ༔ མར་གསར་བྱུག་པ་ 
ཐིམ་པར་བྱ༔ དེ་ནི་ནང་གི་སྔོན་འགྲོའོ༔ དེ་ནས་ཞག་གཅིག་རླུང་རོ་འདོན༔ གསང་བ་ལུས་ཀྱི་རྩ་ 
ནང་ན༔ ཉོན་མོངས་ལས་ཀྱི་རླུང་ཡོད་པས༔ ཡན་ལག་ལྔ་པོས་རིམ་གྱིས་སྤྲུགཿ སྐེད་པ་འཁོར་ལོ་ 
ལྟ་བུར་བསྐོར༔ གཡས་གཡོན་རྒྱབ་མདུན་རེ་མོས་འཐེན༔ བར་སྐབས་ཀུན་ཏུ་རླུང་རོ་འདོནཿ༔ 
ཞེས་གསུངས་སོ༔ རྡོ་རྗེ་ཕག་མོ་དགྱེས་པ་འཕྲིན་ལས་ཀྱི་རྒྱུད་ལས༔ སྔོན་འགྲོ་རྣམ་གསུམ་བྱ་བའི་ 
ལེའུ་སྟེ་གཉིས་པའོ༔ ༔
ཡང་སློབ་དཔོན་གྱིས་ཞུས་པ༔ ཀྱཻ༔ ཡེ་ཤེས་མཁའ་འགྲོ་མ༔ རྡོ་རྗེའི་ལུས་རྒྱ་གསུང་དུ་གསོལཿ
140

༄༅། །ཟབ་གཏེར་ཆོས་ཀྱི་མཛོད་ཁང་།
རྡོ་རྗེ་ཕག་མོས་བཀའ་བསྩལ་པ༔ ལུས་ཀྱི་རྒྱ་ལ་རྣམ་གྲངས་བདུན༔ དང་པོ་གནས་ཚུལ་བསྟན་ 
པར་བྱ༔ སངས་རྒྱས་ས་དང་སེམས་ཅན་ལ༔ འདུག་པའི་སྟོབས་ལས་བྱུང་བ་ཡིན༔ སངས་རྒྱས་ 
ཞིང་ཁམས་རབ་འབྱམས་ནཿ སྐུ་ཉིད་དྲང་པོར་བཞུགས་པ་ལསཿ བསྙེས་དང་ཉལ་དང་འདྲེ་ལོག་ 
དང སྤྱི་ཚུགས་པ་དང་སྒུར་པོ་མེད༔ གན་རྐྱལ་གཅུས་དང་ཁ་སྦུབས་ཀུན༔ དག་པའི་གནས་ན་ 
མེད་པའི་ཕྱིར ལས་དྲུག་རླུང་དངཉོན་མོངས་ལྔ གནས་པའི་ཡུལ་དང་འགྱུ་ལམ་མེད༔ ཡེ་ཤེས་ 
ལུས་དེ་དེ་བཞིན་གཤེགས༔ ལྷ་ཡི་ཡུལ་ན་རྩེད་འཇོའི་སེམས༔ གར་གྱི་སྟབས་སུ་ཡོད་པ་ནི ཕལ་ 
ཆེར་ང་རྒྱལ་རླུང་དུ་འགྱུ༔ ལྷ་མིན་ཡུལ་ན་འཐབ་རྩོད་སེམས༔ འདེགས་པའི་སྟབས་སུ་ཡོད་པ་ནི༔ 
ཕལ་ཆེར་ཕྲག་དོག་རླུང་དུ་འགྱུ༔ བྱོལ་སོང་ཡུལ་ན་ཐོབ་པའི་སེམས༔ ཁ་སྦུབས་ལྟ་བུར་ཡོད་པ་ 
ནི ཕལ་ཆེར་གཏི་མུག་རླུང་དུ་འགྱུ༔ མི་ཡི་ཡུལ་ན་འདོད་པའི་སེམས༔ ལུས་ཀྱི་འདུག་ཐབས་སྣ་ 
ཚོགས་ཡོད ཉོན་མོངས་དྲུག་གི་རླུང་དུ་འགྱུ༔ ཡི་དྭགས་ཡུལ་ན་འཛིན་པའི་སེམས༔ ལྟུང་བའི་ 
སྟབས་སུ་ཡོད་པ་ནི༔ ཕལ་ཆེར་སྐམ་ཆགས་རླུང་དུ་འགྱུ༔ དམྱལ་བའི་ཡུལ་ན་འཇིགས་སྐྲག་ 
སེམས༔ སྤྱི་གཙུག་སྟབས་སུ་ཡོད་པ་ནི༔ ཕལ་ཆེར་ཞེ་སྡང་ལས་ཀྱི་རླུང་༔ དེ་ཕྱིར་ལས་ཀྱི་འདུག་ 
སྟབས་ལས༔ ཉོན་མོངས་པ་དང་རླུང་གི་ཤུགས༔ སོ་སོར་མི་མཐུན་རྒྱུ་བར་བྱེད༔ ཁྱད་པར་མི་ཡི་ 
ལུས་འདི་ལཿ འགྲོ་དྲུག་འཁོར་འདས་ས་བོན་ཡོདཿ དམྱལ་བའི་ས་བོན་རྐང་མཐིལ་ནཿ ཡི་གེ་དུ་ 
ཡིག་གཟུགས་ནག་པོ༔ ཐོད་རྒལ་རླུང་དང་བཅས་ནས་ཡོད༔ ཡི་དྭགས་ས་བོན་ལྟེ་བ་ལ༔ ཡི་གེ་པྲེ་ 
ཡིག་གཟུགས་སེར་པོ༔ ལྷན་ཅིག་སྐྱེས་པའི་རླུང་དང་བཅས༔ བྱོལ་སོང་ས་བོན་མཚན་མ་ལ༔ ཡི་ 
གེ་ཏྲི་གཟུགས་དུད་ཁའི་མདོག༔ རང་ལ་སྐྱེས་པའི་རླུང་དང་བཅས༔ མི་ཡི་ས་བོན་སྙིང་ཁ་ན༔ ཡི་ 
གེ་ཎི་གཟུགས་སྔོན་པོའི་མདོགཿག༔ སྦྱོང་བྱེད་རླུང་དང་བཅས་ནས་ཡོད༔ ལྷ་མིན་ས་བོན་སུ་སེར་པོ 
ལྷའི་ས་བོན་ཨ་དཀར་པོ༔ གཉིས་ཀ་དཔྲལ་བའི་མཛོད་སྤུར་གནས༔ མགྲིན་པའི་མདུད་པ་སྤོར་ 
བྱེད་རླུང་༔ སྤྱི་བོའི་གཙུག་ན་རྫོགས་བྱེད་རླུང་༔ དེ་ལྟར་འགྲོ་དྲུག་ས་བོན་ཡིན༔ རླུང་དང་འདུག་ 
སྟངས་གང་བྱས་ཀྱང་༔ སེམས་ཀྱིས་དེ་ལྟར་ལས་ངན་བསོག༔ དེ་ཕྱིར་བསགས་པའི་གནས་སུ་ལྷུང 
རྡོ་རྗེ་ཕག་མོའི་སྲས་བྱེད་ནཿ རྡོ་རྗེ་ལྟ་བུའི་ལུས་རྒྱ་དགོས༔ ཞེས་གསུངས་སོ༔ རྡོ་རྗེ་ཕག་མོ་ 
དགྱེས་པ་འཕྲིན་ལས་ཀྱི་རྒྱུད་ལས༔ ལུས་ཀྱི་འདུག་ཚུལ་བསྟན་པའི་ལེའུ་སྟེ་གསུམ་པའོ༔ ༔
141

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཡང་ཞུས་པ༔ ཀྱཻ༔ ཡེ་ཤེས་མཁའ་འགྲོ་མཿམ༔ རྡོ་རྗེའི་ལུས་རྒྱ་གསུང་དུ་གསོལ༔ རྡོ་རྗེ་ཕག་མོས་ 
བཀའ་བསྩལ་པ༔ མཚན་མ་རྫས་ཀྱི་རྡོ་རྗེ་ལ དབྱིབས་ནི་རྣམ་པ་བཞི་རུ་ཡོདཿ དེ་བཞིན་སྒྱུ་ 
མའི་ལུས་འདི་འ༔ འདུག་ཐབས་བཞི་ལ་གནས་བཅས་ནས༔ མི་ཤིགས་རྡོ་རྗེའི་ལུས་སུ་འགྱུར༔ རྡོ་ 
རྗེ་རྩེ་དགུའི་དཔེ་ལྟ་བུ༔ ལུས་ཉིད་ཙོག་པུའི་ཚུལ་བྱས་ཏེ༔ རྐང་པའི་བརླ་གཉིས་ལྟོ་བར་སྦྱར༔ 
གཡོན་པའི་བོལ་གོང་གཡས་ཀྱིས་མནན༔ ལག་པའི་གྲུ་མོ་པུས་གོང་བཞགཿ ལག་མཐིལ་རྣ་བ་ 
གཉིས་དང་མཉམ༔ སྒལ་ཚིགས་དྲང་པོར་བསྲང་བར་བྱ༔ མགྲིན་པ་ཅུང་ཟད་དགུག་པར་བྱ༔ 
རླུང་དགུ་བཟུང་བས་ས་དགུ་ཐོབ༔ རྡོ་རྗེ་རྩེ་ལྔའི་དཔེ་ལྟ་བུའི༔ ལུས་ཉིད་ཙོག་པུའི་ཚུལ་བྱས་ལ༔ 
རྐང་པའི་སྟབས་ནི་གོང་ལྟར་བྱ༔ ལག་པའི་མཐིལ་གཉིས་གཡས་གཡོན་དུ༔ མཁལ་མའི་ཐད་སོར་ 
ས་ལ་དབབ༔ དེ་ཡི་སྟབས་ཀྱིས་རླུང་ལྔ་བཟུང་༔ ས་ལྔ་དག་དང་ལྡན་པར་འགྱུར རྡོ་རྗེ་རྩེ་ 
གསུམ་དཔེ་ལྟ་བུ༔ རྐང་གཉིས་མཐིལ་སྦྱར་སྟན་ལ་དབབ༔ ལག་གཉིས་མཐིལ་སྦྱར་སྤྱི་བོར་སྦྱར༔ 
རླུང་གསུམ་བཟུང་བས་ས་གསུམ་ཐོབ༔ རྡོ་རྗེ་རྒྱ་གྲམ་དཔེ་ལྟ་བུས༔ རྐང་པའི་སྐྱིལ་ཀྲུང་གནད་ལ་ 
མནན༔ ལག་པ་མཉམ་གཞག་ལྟེ་འོག་མནན༔ རླུང་བརྒྱད་བཟུང་བས་ས་བརྒྱད་ཐོབ༔ རྡོ་རྗེ་ 
བརྩེགས་པའི་མཆོད་རྟེན་ལྟར རྐང་པ་རྡོ་རྗེའི་སྐྱིལ་ཀྲུང་ལ༔ ལག་གཉིས་བརླ་ཡི་རྩ་ཆེན་མནན༔ 
རླུང་དྲུག་བཟུང་བས་ས་དྲུག་ཐོབ༔ རྡོ་རྗེ་མཁའ་ལ་གསོར་བ་བཞིན ཀོག་གིས་ལངས་ཏེ་ཁུ་ཚུར་ 
བཅངས ལག་གཉིས་བརྐྱངས་ཏེ་རླུང་བདུན་བཟུང་༔ ས་བདུན་ཐོབ་ནས་ཡོན་ཏན་རྒྱས༔ རྡོ་རྗེ་ 
གདན་ལ་ཕབ་པ་ལྟར༔ འཇམ་པའི་སྟན་ལ་མཉམ་པར་ཉལ༔ གཡས་པ་འོག་ཏུ་བཅུག་ནས་ཀྱང༔ 
སེངྒེའི་སྟབས་སུ་ཉལ་བར་བྱ༔ རླུང་རིག་ལྟེ་བའི་འོག་ཏུ་བཟུང་༔ ས་གཞི་དག་ལ་དབང་བར་ 
འགྱུར༔ རྡོ་རྗེ་མཁས་པས་སྦྱོང་བ་བཞིན༔ དང་པོ་ལུས་དང་རླུང་རོ་སྦྱང་༔ ལམ་དུ་ཚུད་པར་རླུང་ 
སྦྱར་ནས༔ དང་པོ་རབ་དགའི་ས་ཐོབ་འགྱུར༔ རྡོ་རྗེ་གར་གྱི་ཕྱག་རྒྱ་ལྟར བར་དུ་ལུས་སྦྱོང་རླུང་ 
སྦྱོང་བྱ རྩ་དང་རླུང་གི་སྐྱོན་ཀུན་དག༔ དྲི་མ་མེད་པའི་ས་ཐོབ་འགྱུར རྡོ་རྗེའི་ལུས་རྒྱ་གང་ 
བདེ་ལཿ རྡོ་རྗེ་ལྟ་བུའི་ཏིང་འཛིན་ནི༔ རླུང་བཟུང་རིག་པ་མི་འགྱུར་བར༔ ཇི་ལྟར་གནས་པར་ 
བཞག་པ་ཡིས༔ ས་བཅུའི་དབང་ཕྱུག་ཐོབ་པར་འགྱུར༔ རྡོ་རྗེའི་དཔེ་ནི་མི་འགྱུར་བའོ༔ དེ་ཕྱིར་ 
ལུས་ཀྱི་རྒྱ་བཅུ་པོའི སྒལ་ཚིགས་དྲང་པོར་བསྲང་པ་དང་༔ མགྲིན་པ་ཅུང་ཟད་དགུག་པ་དང་༔
142

༄༅། །ཟབ་གཏེར་ཆོས་ཀྱི་མཛོད་ཁང་།
མིག་གཉིས་སྣ་རྩེར་གཏད་པ་དང་༔ ཡན་ལག་རང་སར་འཇོག་པ་དང༔ ལྟེ་འོག་རྩ་མདོར་རླུང་ 
བཟུང་བ༔ རིག་པ་མིག་ལས་མི་འགྱུར་བ༔ རྡོ་རྗེ་ལྟ་བུའི་ལུས་གནད་ཡིན༔ རྒྱ་ཞེས་བྱ་བ་དམ་ 
བཅའ་ཡིནཿ རྒྱུན་དུ་འདི་ལས་འདའ་མི་བྱ༔ དང་པོ་འདི་ལས་མ་འདས་པར༔ ཞག་བདུན་སོང་ 
ནས་ས་བཅུ་ནོནཿ ཕ་རོལ་ཕྱིན་པ་སྟོབས་བཅུ་རྫོགས༔ ལོ་བཅུར་རྒྱ་འདི་མ་འདས་ན༔ རྡོ་རྗེ་ 
འཆང་གི་གོ་འཕང་ཐོབཿ ཕག་མོ་ཡུམ་གྱི་སྲས་མཆོག་ཡིན༔ འགྲོ་བ་དྲུག་གི་འདྲེན་སྟོན་ཡིན༔ ང་
ཡི་རྡོ་རྗེའི་ལུས་རྒྱ་འདི གང་གིས་བཅའ་བ་སངས་རྒྱས་ཡིན༔ ལུས་འདི་མ་རིག་འཁྲུལ་འཁོར་རྒྱུ༔ 
གཉེ་དང་འགྲེ་ལྡོག་བུབ་དང་བཀནཿ ཉལ་དང་རྒུར་དང་ཡོན་པོའི་སྟབསཿ རང་གར་ཤོར་ན་ 
འཁོར་བར་ལྟུང་༔ བུ་གཅིག་སངས་རྒྱས་ཐོབ་འདོད་ན༔ ལུས་ཀྱི་རྒྱ་འདི་ལེགས་པར་བཅའ༔ ལུས་ 
ཀྱི་རྒྱ་འདི་མ་འཆུགས་ན༔ ཉོན་མོངས་འཚུབས་མ་རང་སར་ཞི༔ ཡེ་ཤེས་རིག་པ་ཞོར་ལ་སྐྱེ 
ཞེས་གསུངས་སོ༔ རྡོ་རྗེ་ཕག་མོ་དགྱེས་པ་འཕྲིན་ལས་ཀྱི་རྒྱུད་ལསཿ རྡོ་རྗེ་ལྟ་བུའི་ལུས་རྒྱུ་བསྟན་ 
པའི་ལེའུ་སྟེ་བཞི་པའོ༔ ༔
དེ་ནས་སློབ་དཔོན་ཆེན་པོ་པདྨ་འབྱུང་གནས་ཀྱིས་ཡུམ་རྡོ་རྗེ་ཕག་མོ་ལ༔ ཡང་འདི་སྐད་ 
ཞུས་སོ༔ ཀྱཻ་ཡེ་ཤེས་མཁའ་འགྲོ་མ༔ བཅའ་བ་ལུས་ཀྱི་ཕྱག་རྒྱ་ལ སྦྱང་བ་རླུང་གི་མན་ངག་ཞུ༔ 
རླུང་ལ་ཤིན་ཏུ་གྲངས་མང་ཡང་༔ འདིར་ནི་ཤིན་ཏུ་ལམ་མྱུར་བའི༔ བྱང་ཆུབ་སེམས་ཀྱི་རླུང་ 
སྦྱོར་ཞུ༔ ཞེས་ཞུས་སོ རྡོ་རྗེ་ཕག་མོས་བཀའ་བསྩལ་པ ཨེ་མ་ཧོཿ སྤྲུལ་པའི་སྐུ་རིག་འཛིན་ཆེན་ 
པོ་ཁྱོད་ཉོན་ཅིག༔ ངའི་མཁའ་འགྲོ་མ་སྲོག་གི་རླུང་ཞེས་བྱ་བ་བཤད་ཀྱི སྤྲུལ་པའི་སྐུ་ཁྱོད་ལ་རླུང་ 
གི་སྦྱོར་བ་མི་དགོས་ཏེ མ་འོངས་པའི་དུས་ཐ་མ་ལ་གསང་སྔགས་དར་ལ་མ་སྨིན་པ་གཅིག་འབྱུང་ 
གིས༔ དེའི་དུས་རྒྱང་འཕེན་པའི་ལྟ་བ་ནུབ་པར་བྱ་བའི་ཕྱིར༔ རྡོ་རྗེ་ཕག་མོ་ཐུགས་ཀྱི་སྲས་གཅིག་ 
ལ་བཀའ་འདི་གཏོད་ལ༔ རླུང་གི་ནུས་པ་ཐོན་པར་གྱིས་ཤིགཿ རླུང་ཐམས་ཅད་ཀྱི་ནང་ནས་ 
མཁའ་འགྲོ་མ་ཕོ་ཉའི་རླུང་བྱ་བ་འདི་བས་ནུས་པ་མྱུར་བ་མེད་དོ འདི་ལ་དོན་རྣམ་པ་གསུམ་ 
སྟེ༔ ཕོ་རླུང་འདུལ་བ༔ མོ་རླུང་སྦྱང་བ༔ མ་ནིང་གི་རླུང་ལ་ངོ་སྤྲད་པའོ༔ ཕོ་རླུང་འདུལ་བ་ལ་ 
དོན་བཞི་སྟེ༔ དང་པོ་གཟུང་བའི་ཐབས་བསྟན་པ་ནི༔ ལུས་ཀྱི་འཁྲུལ་འཁོར་རྐང་པའི་ལོང་བུ་ 
གཉིས་གཤིབས༔ བྲང་ས་གཉིས་ལ་ལྗིད་བཀལ༔ པུས་མོའི་ཁར་གྲུ་མོ་བཞག་ལཿ ལག་པ་ཐལ་མོ་
143

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
སྦྱར་བ་སྨིན་མའི་མཚམས་སུའོ༔ རྐེད་པ་དང་ཉྭ་ཤ་ཐམས་ཅད་བསྡམ་མོ༔ དམིགས་པའི་རིམ་པ་ 
ནི བྱང་ཆུབ་མཆོག་ཏུ་སེམས་བསྐྱེད་དེ ལུས་རྡོ་རྗེ་ཕག་མོར་བསྒོམ༔ ཁོག་པ་ཐམས་ཅད་སྟོང་ 
སེང་ངེ་བསྒོམ་སྟེ སྙུག་མ་ཞབས་བཅད་པ་བཞིན་ལྟེ་འོག་གི་བུག་པ་ཐལ་ལེར་བསམ༔ དམིགས་ 
པ་གསལ་བ་གལ་ཆེ༔ འོག་རླུང་དྲག་ཏུ་གྱེན་ལ་འཐེན༔ སྣ་ནང་ནས་རླུང་དྲག་པོར་རྔུབས་ལཿ 
ཁོག་པའི་དབུས་ན་ཡར་ལ་དེངས་ལ་སྤྱི་གཙུག་ན་ཡར་ཐོན་པར་བསམས་ལ༔ དངོས་སུ་སྣ་ནས་ 
ཤིན་ཏུ་དྲག་པོར་དབྱུང་ངོ་༔ གཉིས་པ་ཚུད་པའི་རྟགས་ནི༔ ལུས་འདར་བ་དང༔ སྤྲུག་པ་དང༔ 
གར་བྱེད་པ་དང་༔ འཕར་བ་འབྱུང་ངོ་༔ ངག་ཏུ་ངུ་བ་དང་༔ དགོད་པ་དང་གླུ་དང་དབྱངས་ 
དང་༔ རྒྱ་གར་གྱི་སྐད་དུ་བསྒྱུར་བ་འབྱུང་ངོ་༔ སེམས་ཟིན་པའི་རྟགས་སུ ཤེས་པ་སྟོང་པའི་ 
ཉམས་སྐྱེ༔ མི་རྟོག་པ་སྐྱེ ལུས་ཡང་ཕྱད་འགྲོ
གསུམ་པ་རླུང་ཐུལ་པའི་རྟགས་བསྟན་པ་ནི༔ སོ་རྩིགས་དང་༔ སེན་མོའི་བར་དང་༔ ཤེས་པ་ 
གང་དུ་ཡང་དྲང་བ་ལྟར་འོང་ངོ་༔ བཞི་པ་སྐྱོན་སེལ་བ་ནི རླུང་གསུམ་ཀར་མཐུན་ནོ༔ གཉིས་པ་ 
མོ་རླུང་སྦྱང་བ་ནི༔ ལུས་ཀྱི་འཁྲུལ་འཁོར་སྐྱིལ་ཀྲུང་བཅའ༔ པུས་མོ་ལ་ལག་མཐིལ་གཉིས་བཀབ༔ 
སྐེད་པ་དྲང་པོར་སིང་གིས་བསྲང་༔ དམིགས་པ་ནི༔ སེམས་བསྐྱེད་པ་དང༔ ཡི་དམ་གྱི་ལྷ་ཕོ་རླུང་ 
ལྟར་བསྒོམཿ ཁོག་པ་སྟོང་པར་སོང་བ་ལ༔ རྩ་གསུམ་སྦོམ་ཕྲ་མདའ་སྙུག་ཙམ༔ དབུ་མའི་ཡར་སྣ་ 
སྤྱི་བོའི་ཧཾ་ལ་ཟུག་པ༔ མར་སྣ་གསང་བའི་རྡོ་རྗེ་ལ་ཟུག་པ༔ རྩ་གཉིས་པོ་ལྟེ་འོག་སོར་བཞི་ནས་ 
དབུས་ལ་ཟུག་པ༔ ཡར་སྣ་ཀླད་པའི་སྟེང་ན་ཚུར་ལ་འཁྱོགས་ནས་སྣ་བུག་གཉིས་ལ་ཟུག་པའོ༔ ལྟེ་ 
འོག་སོར་བཞིར་ཡི་གེ་རཾ་ཁ་དོག་དམར་པོ་རེག་བྱ་ཚ་བ་གཅིག་བསམ༔ སྤྱི་བོར་ཡི་གེ་ཧཾ་དཀར་ 
པོ་མགོ་བོ་ཐུར་དུ་བསྟན་པ་གསལ་བའི་རང་བཞིན་ཅན་གཅིག་བསམ༔ ཀླད་པ་ན་རྩ་འདབ་སུམ་ 
ཅུ་རྩ་གཉིས་གདུགས་ཀྱི་རྩིབས་མ་ལྟར་ཧཾ་ལ་ཁ་བལྟས་པ༔ རྩ་སྦུབས་སྟོང་པ་དཀར་སང་ངེ་བ༔ 
དཔེར་ན་སྒྱུ་མ་སྟོང་པ་བཞིན་ནོ༔ མགྲིན་པའི་རྩ་འདབ་བཅུ་དྲུག༔ སྙིང་ཁའི་རྩ་འདབ་བརྒྱད༔ 
ལྟེ་བའི་རྩ་འདབ་དྲུག་ཅུ་རྩ་བཞི ཐམས་ཅད་ཐུར་ལ་བལྟས་པས་རྩ་ནང་སྟོང་པར་བསམ༔ ད་ནི་ 
རླུང་ཞུགས་པར་བྱས་ཏེ༔ རླུང་གང་ན་རྒྱུ་བའི་ཕྱོགས་ནས་དྲངས་ན སྔ་མ་ལྟར་དྲངས་ཏེ རྩ་ 
ནང་དུ་རླུང་སོང་༔ རཾ་གྱིས་འོག་ནས་ཡར་བུས༔ ཡང་ཕྱོགས་གཅིག་ནས་རླུང་དྲངས༔ རྩ་ནང་ལ་
144

།ཟབ་གཏེར་ཆོས་ཀྱི་མཛོད་ཁང་
སོང་༔ རཾ་གྱིས་འོག་ནས་ཡར་བུས༔ དེ་ལྟར་རླུང་གཉིས་རྩ་གཉིས་རེ་མོས་སུཿ དཔེར་ན་མགར་གྱི་ 
སྦུད་པ་བཞིན་ནོ དེ་ནས་རཾ་གྱི་མེ་འོད་དང་རླུང་གཉིས་རྩ་དབུ་མ་ནས་ཡར་ཞུགས༔ རླུང་དང་ 
དྲོད་ཀྱི་ནུས་པས་སྤྱི་བོའི་ཧཾ་ལ་རེག་པས་ཧཾ་ལས་བྱང་སེམས་ཀུན་ངྷ་བབས༔ རྩ་འདབ་སུམ་ཅུ་རྩ་ 
གཉིས་གང་༔ ལྷག་མ་དབུ་མའི་ནང་ནས་འཛགས༔ མགྲིན་པའི་རྩ་འདབ་བཅུ་དྲུག་གང་༔ ལྷག་ 
མ་མར་འཛགས་སྙིང་ཁའི་རྩ་འདབ་བརྒྱད་གང་༔ ལྷག་མ་མར་འཛགས་ལྟེ་བའི་རྩ་འདབ་དྲུག་ 
ཅུ་རྩ་བཞི་གང་༔ དེ་ནས་ལུས་ལ་ཁྱབ་བས་བདེ་བ་ཆེན་པོའི་ལུས་ཀུན་གང་༔ དགའ་བཞིའི་རིམ་ 
པར་འབྱུང་སྟེ༔ ཟག་བཅས་ཀྱི་བདེ་བ་ཆེན་པོ་འབྱུང་ངོ་༔ བདེ་བ་སྐྱེད་པའི་རིམ་པའོ དེ་ནས་ 
པད་འདབ་ཀྱི་ཐིག་ལེ་ཐམས་ཅད་དྲུག་ཅུ་རྩ་བཞིའི་ལྟེ་བར་བསྡུ༔ དབུ་མའི་ནང་ནས་ཡར་དྲངས༔ 
སྙིང་ཁའི་རྩ་འདབ་བརྒྱད་ལ་བསྡུ༔ དེ་ནས་ཡང་དབུ་མའི་ནང་ནས་ཡར་རིམ་པར་མགྲིན་པར་ 
བསྡུ༔ མགྲིན་པའི་རྩ་འདབ་བཅུ་དྲུག་ལ་བསྡུ༔ བཅུ་དྲུག་ནས་དབུ་མ་ནས་ཡར་དྲངས༔ རྩ་འདབ་ 
སུམ་ཅུ་རྩ་གཉིས་ལ་བསྡུ༔ སུམ་ཅུ་རྩ་གཉིས་ནས་བྱང་སེམས་ཚུར་འདུས་ཧཾ་ལ་ཐིམ༔ ཧཾ་འོད་ 
ཟེར་དང་བཅས་ཏེ་སྐྱ་ཧྲིལ་གྱུར༔ དེ་ནས་རིག་པ་ཅི་ཡང་མ་ཡིན་པ་རང་སོ་ལ་བཞག་པས༔ ཟག་ 
པ་མེད་པའི་དགའ་བ་བཞི་རིམ་པར་སྐྱེའོ༔ ཐིག་ལེ་རྫོགས་པའི་རིམ་པའོ༔ མོ་རླུང་ཟིན་པའི་ 
རྟགས་སུ་དྲོད་སྐྱེ་ཞིང་བདེ་བ་སྐྱེའོ༔ རླུང་འདུལ་བའི་མན་ངག་ལ་བཞི་སྟེ༔ ཡན་ལག་བཞི་ནས་ 
བཟུང་བ་དང་༔ ཁ་དང་སྣ་ནས་གཟུང་བར་བྱ་སྟེ༔ ཙོག་པུར་འདུག་ལ༔ པུས་མོའི་ཁར་གྲུ་མོ་ 
བཞག་སྟེ་གྱེན་ལ་བླངས༔ སྲིན་ལག་གི་རྩ་བ་གཉིས་མཐེབ་མོས་མནན་ཏེ རྡོ་རྗེ་ཁུ་ཚུར་བཅང་ངོ་༔ 
གཡས་གཡོན་གང་རུང་ཁྲུ་གང་གི་སར་མིག་གིས་ལྟ རླུང་ནང་དུ་རྔུབ༔ དམིགས་པ་སྔ་མ་དང་ 
འདྲའོ དེ་ཡན་ལག་བཞི་ནས་བཟུང་བའོ༔ ཁ་ནས་བཟུང་བ་ནི༔ འདི་ལྟ་སྟེ འཁྲུལ་འཁོར་གྱི་ 
སྐྱིལ་ཀྲུང་མཉམ་གཞག་བྱས་ལ༔ མཆུ་དང་སོས་དལ་བུས་རླུང་འཐེན༔ ཡང་དལ་བུར་ཁ་ནས་ 
བཏང་ངོ་༔ དམིགས་པ་ཕོ་རླུང་དང་མཚུངས་སོ༔ འདི་ལྟ་བུ་ལན་བཞིའམ་ལྔ་བྱས་ན་ཚད་པའི་ 
ནད་ཐམས་ཅད་སེལ་བར་འགྱུར་རོ༔ སྣ་ནས་བཟུང་བར་འདོད་ན་འཁྲུལ་འཁོར་དང་དམིགས་པ་ 
གོང་དང་འདྲ་བ་ལ༔ དལ་བུས་སྣ་ནས་དྲངས་ཤིང་ཕྱིར་བཏང་ངོ་༔ དེ་ནི་ཕོ་མོ་རླུང་འདུལ་བའི་ 
མན་ངག་གོ༔ ད་ནི་མ་ནིང་གི་རླུང་ལ་ངོ་སྤྲད་པར་བྱ་སྟེ༔ ཨ་ཝ་དྷཱུ་ཏིའི་ནང་དུ་རླུང་ཚུད་པ་དང་
145

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
བྱང་ཆུབ་ཀྱི་སེམས་གསལ་ལ་དྭངས་པའི་ཉམས་གཅིག་འཆར་རོ དེ་ནི་བསྒོམ་པའི་འོད་གསལ་ 
བྱ་བ་ཡིན༔ རྩ་ནང་ཐམས་ཅད་ཐིག་ལེས་གང་བ་ལ༔ ཉམས་མྱོང་བདེ་ལ་རྣམ་པ་གསལ་བ༔ ངོ་བོ་ 
སྟོང་པ བདེ་སྟོང་གི་འོད་གསལ་འཆར༔ ཟུང་འཇུག་གི་རྟོགས་པ་མངོན་དུ་གྱུར་པ་ནི་མ་ནིང་གི་ 
རླུང་ལ་ངོ་སྤྲད་པའོ༔
ད་ནི་མོ་རླུང་སྦྱང་བའི་མན་ངག་ལ༔ བར་དོའི་མན་ངག་བསྟན་པར་བྱ་སྟེ༔ འཁྲུལ་འཁོར་མོ་ 
རླུང་དང་འདྲ་བར་བྱ༔ དམིགས་པ་ནི་སྤྱི་བོའི་གཙུག་གནས་དབུ་མར་རྔུབ་སྟེ དབུ་མའི་ནང་ 
ནས་མར་ཞུགས་བུན་བུན་སོང་བས༔ མགྲིན་པ་དང་༔ སྙིང་ཁ་དང ལྟེ་བ་དང་༔ དེ་ནས་མར་ 
འདས་ཏེ་ཆུ་སོར་སླེབས་པ་དང་འོག་རླུང་འཐེན་པས་རླུང་འཚུབས༔ རླུང་འཚུབ་འཚུབ་འཁྱིལ་ 
འཁྱིལ་བསཿ རྒྱུ་ཞབས་མན་ཆད་གསེར་གྱི་ས་གཞི་གྲུ་བཞི་པར་བསམ་མོ༔ དེའི་སྟེང་དུ་གསུས་པ་ 
ཆུའི་དཀྱིལ་འཁོར་ཟླུམ་པོ༔ དེའི་སྟེང་ན་བྲང་གི་ལྷེན་ནེ་ཡན་ཆད་སྨིན་ཕྲག་མན་ཆད་མེའི་དཀྱིལ་ 
འཁོར་གྲུ་གསུམ་དམར་པོ་རྩེ་མོ་གྱེན་ལ་བསྟན་པ༔ དེའི་སྟེང་དུ་དཔྲལ་བ་རླུང་གི་དཀྱིལ་འཁོར་ 
ཟླ་གམ་ཐུར་ལ་བསྟན་པ༔ དེ་ལྟར་འབྱུང་བའི་དཀྱིལ་འཁོར་གོ་བཟློག་སྟེ་བསྒོམས་པསཿ ཡར་གྱི་ 
ཐིམ་ལུགས་བསྟན་པ་ནི༔ ས་ཡར་བསྡུས༔ ཆུ་ལ་ཐིམཿ ཆུ་རླུང་ལ་ཐིམ༔ ཆུ་ཡར་བསྡུས༔ མེ་ལ་ 
ཐིམ༔ མེ་ཡར་བསྡུས་ཐོད་པའི་རླུང་ལ་ཐིམ༔ རླུང་རྣམ་པར་ཤེས་པ་ལ་ཐིམ༔ རྣམ་པར་ཤེས་པ་ 
འོད་གསལ་ལ་ཐིམ༔ འོད་གསལ་ཆོས་ཀྱི་སྐུ་ལ་ངོ་སྤྲད་དོ༔ དེའི་ངང་ལ་གཞག་པར་བྱའོ༔ འཆི་ 
བའི་དུས་སུ་འདུན་པ་དང་ཕྱི་ནང་གི་རྟགས་ཤེས་པ་གལ་ཆེ༔ རླུང་འདི་ནི་བར་དོའི་གདམས་ངག་ 
ཟབ་མོ་ཡིན་ནོ༔ ད་ནི་རླུང་རྣམས་ཀྱི་སྐྱོན་བཅོས་པར་བྱ་སྟེ སྐྱོན་རྣམ་པ་བརྒྱད་ལ༔ བྱིང་བ་ 
དང་༔ རྒོད་པ་དང་༔ ཚ་བ་དང་༔ གྲང་བ་དང་༔ འདར་བ་དང༔ བྱེར་བ་དང་༔ བདེ་བ་ཆུང་བ་ 
དང༔ རླུང་ལོག་པ་དང་བརྒྱད་དོ༔ དང་པོ་བྱིང་ན་རླུང་མ་སྣར་རྔུབ་ལ༔ ལྟེ་བའི་འོག་གི་རཾ་གྱི་ཡི་ 
གེ་སྤར༔ ཨ་ཝ་དྷཱུ་ཏིའི་ནང་ན་ཡར་སོང་༔ ཧཾ་ཞུ་ཐིག་ལེ་ཚངས་པའི་བུ་ག་ནས་སྟོནཿ ནམ་མཁའ་ 
ལ་སལ་ལེ་བསྒོམས་པས་མི་རྟོག་པ་འཆར་རོ གཉིས་པ་རྒོད་ན་འོག་རླུང་བཟུང་༔ སྟེང་རླུང་ 
མནན སྤྱི་བོའི་ཧཾ་ལ་བྱང་སེམས་ཆ་ཕྲ་མོ་དབུ་མའི་ནང་ན་མར་བབས༔ གསང་བའི་གནས་ནས་ 
ཕྱིར་ཐོན་པ་ལ་སེམས་གཏད་པས༔ རྣམ་པར་མི་རྟོག་པ་ལྷངས་སྐྱེའོ༔ གསུམ་པ་ཚ་བའི་རླུང་
146

༄༅། །ཟབ་གཏེར་ཆོས་ཀྱི་མཛོད་ཁང་།
བཅོས་པ་ནི སྤྱི་བོ་ཚངས་པའི་བུ་ག་སང་ངེ་བསམ༔ རླུང་མས་ཡར་རྔུབས་པསཿ སྔོ་ཕྱུ་རུ་རུ་སྤྱི་ 
བོར་སྟོནཿ༔ དེས་དུད་ཁུང་ཁ་ཕྱེ་བ་བཞིན་ནོ༔ བཞི་པ་རླུང་གྲང་པ་བཅོས་པ་ནི༔ ལྟེ་འོག་རཾ་གྱི་ 
དམིགས་པ་གསལ་བཏབ༔ སྟེང་རླུང་མནནཿ འོག་རླུང་དྲངས༔ འབྱེད་བཙུམ་མང་དུ་བྱས་པས་ 
དྲོད་སྐྱེ༔ ནད་སེལ་ལོ༔ ལྔ་བ་འདར་བའི་རླུང་བཅོས་པ་ནི རླུང་གནད་དུ་མ་ཟིན་པ་ཡིན་པསཿ 
རོ་སྟོད་ས་གཞི་ལྟར་རྒྱ་བསྐྱེད༔ ཤེས་པ་ནམ་མཁའ་ལྟར་དཔང་བསྟོད༔ ལུས་པོ་ཆ་སྒྲིམ༔ རླུང་ 
འཁོར་ལོ་བཞིན་བསྐོར༔ རྩ་གསུམ་འཁོར་ལོ་བཞི་གསལ་བཏབ་ལ༔ ཚངས་པའི་བུ་ག་ནས་འདོན་ 
ནོ༔ དྲུག་པ་བྱེར་བའི་རླུང་བཅོས་པ་ནི༔ ཤ་ལྤགས་ཀྱི་བར་དུ་ཤོར་བ་ཡིན་པས༔ རླུང་ཁ་ནས་དལ་ 
བུས་རྔུབ༔ ཤ་མཚམས་ཀྱི་བར་གྱི་རླུང་རྣམས་ནང་དུ་བསྡུད༔ བརྔུབས་པའི་རླུང་དང་བསྲེས་ལུས་ 
འཁོར་ལོ་ལྟར་བསྐོར་ཞིང་༔ དབུགས་ཁ་ནས་ཕྱིར་དབྱུང་༔ འདི་མང་པོ་བྱ༔ བདུན་པ་བདེ་བ་ 
ཆུང་བའི་སྐྱོན་བཅོས་པ་ནི༔ འོག་རླུང་ཡར་དྲངས༔ ཞིང་སྤྱི་བོའི་ཐིག་ལེ་ཞུ༔ འཁོར་ལོ་བཞི་ནས་ 
རིམ་པར་ཕབ་ནས་ལྟེ་འོག་ཏུ་དམིགས་པ་གསལ་བ་ལ་སེམས་གཏད་པས་བདེ་བ་སྐྱེའོ༔ བརྒྱད་པ་ 
རླུང་གི་ལོག་གནོན་བསྟན་པ་ནི༔ སེངྒེ་རྣམ་རོལ་གྱི་ཕྱག་རྒྱ་བཅའ༔ སྣ་བུག་གང་ནས་རླུང་རྒྱུ་བའི་ 
ཕྱོགས་ནས་དྲག་པོར་རྔུབས་པསཿ ལུས་འཁོར་ལོ་ལྟར་བསྐོར༔ རླུང་དང་ནད་འདྲེས་པ་དེ༔ གང་ 
ན་བའི་ཕྱོགས་ཀྱི་སྣ་བུག་ནས་རླུང་བཏང་༔ ལག་པ་བརྐྱངས༔ དེས་མི་ལྡོག་མི་སྲིད་དོ༔ དེས་རླུང་ 
གི་བགེགས་ཐམས་ཅད་སེལ་བར་འགྱུར་རོ༔ རྡོ་རྗེ་ཕག་མོ་དགྱེས་པ་འཕྲིན་ལས་ཀྱི་རྒྱུད་ལས༔ རླུང་ 
རྒྱ་མཚོ་ལྟ་བུའི་རྒྱ་བསྟན་པའི་ལེའུ་སྟེ་ལྔ་པའོ
དེ་ནས་ཡང་ཡུམ་རྡོ་རྗེ་ཕག་མོ་ལ་ཞུས་པཿ ཀྱཻ ཡེ་ཤེས་མཁའ་འགྲོ་མ༔ ནམ་མཁའ་ལྟ་བུའི་ 
རྒྱ་བཤད་དུ་གསོལཿ རྡོ་རྗེ་ཕག་མོས་བཀའ་བསྩལ་པ༔ ལྟ་བའི་བཤད་པ་མང་གྱུར་ཀྱང་༔ རྗེས་ 
དཔག་རིམ་གྱིས་འཇལ་བ་དང༔ དཔེ་རྟགས་བརྡ་ཡིས་སྟོན་པ་ལས༔ དོན་ལ་ཕེབས་པ་ཤིན་ཏུ་ 
ཉུང་༔ མཁའ་འགྲོའི་ཐུགས་ཀྱི་དགོངས་པ་ཡིན༔ ལྟ་བ་ཟབ་མོ་བསྟན་པར་བྱ ལྟ་བའི་དངོས་པོ་ 
འདི་ལྟ་སྟེ༔ རང་རིག་བཅོས་སླད་མེད་པ་ནི རྒྱལ་བའི་དགོངས་པ་མཐར་ཐུག་ཡིན༔ དེ་ལ་སྐྱོན་ 
མེད་ཡོན་ཏན་རྫོགས༔ དེ་ལ་འཕོ་ལ་འགྱུར་བ་མེད༔ ལྟ་བའི་སྙིང་པོ་དེ་ཡིན་ནོ དེ་ལ་མན་ངག་ 
རྣམ་པ་གཉིས༔ སྟོང་པ་དང་ནི་གསལ་བའོ༔ སྟོང་པའི་ཕྱོགས་ནས་བརྟགས་པ་ནཿ སྐྱེ་མེད་འགག་
147

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
མེད་འགྲོ་བ་མེད༔ འོང་བ་མེད་ཅིང་འགྲོ་བ་མེད༔ རྟེན་མེད་གནས་མེད་འཁོར་བ་མེད འདས་ 
དང་བླང་དང་དོར་བ་མེད༔ སྟོང་དང་མི་སྟོང་དངོས་པོ་མེད༔ རྟགས་མེད་མིང་མེད་ཡི་གེ་མེདཿ 
སྒྲ་དང་ཐ་སྙད་མཐའ་དབུས་མེད༔ སྨྲ་བསམ་བརྗོད་པའི་ཡུལ་ལས་འདས༔ གསལ་བའི་ཕྱོགས་ 
ནས་བརྟགས་པ་ན༔ རིག་པ་དང་ནི་གསལ་བ་ཡོད༔ སྐུ་དང་ཡེ་ཤེས་ཡོན་ཏན་ཡོད༔ ཕྲིན་ལས་ 
ཞིང་ཁམས་གཞལ་ཡས་ཡོད༔ གཙོ་འཁོར་ཕུན་སུམ་ཚོགས་པ་ཡོད༔ རྩོལ་སྒྲུབ་མེད་ཅིང་འདུས་ 
མ་བྱས༔ ལྷུན་གྲུབ་ཆེན་པོ་ངང་གིས་གནསཿ རང་བྱུང་ལྟ་བའི་རྒྱལ་པོ་ཡིན༔ དཔེར་ན་ནམ་མཁའ་ 
ལྟ་བུའོ རྡོ་རྗེ་ཕག་མོ་ཟབ་པའི་རྒྱ་དྲུག་ལསཿ ལྟ་བ་ནམ་མཁའ་ལྟ་བུའི་རྒྱ་བསྟན་པའི་ལེའུ་སྟེ་ 
དྲུག་པའོ༔ ༔
ཡང་ཞུས་པ༔ ཀྱཻ༔ ཡུམ་རྡོ་རྗེ་ཕག་མོ བསྒོམ་པ་ཉི་ཟླ་ལྟ་བུའི་རྒྱ་གསུང་དུ་གསོལ༔ རྡོ་རྗེ་ཕག་ 
མོས་བཀའ་བསྩལ་པ སྒོམ་པའི་མན་ངག་འདི་ལྟ་སྟེ ཡོད་པར་བསྒོམས་པས་རྟག་པར་གོལ༔ 
མེད་པར་བསྒོམས་པས་ཆད་པར་གོལ༔ ཡོད་མིན་མེད་མིན་བཞག་པ་ནཿ༔ གཏི་མུག་བྱིང་བའི་ 
གནས་སུ་གོལཿ ངེས་པའི་སྒོམ་པ་འདི་ལྟ་སྟེ རིག་པའི་ངོ་བོ་བཅོས་བསླད་མེད༔ ཡིན་པའི་ཐོག་ 
དུ་གནས་པར་བཞག༔ དེ་ལ་མཁས་པའི་དཔེ་གསུམ་སྟེ ལུས་ནི་རྣམ་སྣང་ཆོས་བདུན་བྱ ངག་ 
ནི་མི་སྨྲ་དལ་བར་གཞག སེམས་གནད་ཐ་མལ་ཤེས་པ་འདི༔ བཅོས་བསླད་མེད་པར་རང་སོར་ 
གློད༔ དེ་ལ་མན་ངག་རྣམ་པ་བདུན༔ དང་པོའི་ཡིན་ལུགས་ཤེས་པ་དང་༔ གཉིས་པ་ངང་ལ་ 
གནས་པ་དང་༔ གསུམ་པ་ཐད་གར་ཆོད་པ་དང་༔ བཞི་པ་རང་ས་ཟིན་པ་དང་༔ ལྔ་པ་དྲན་པ་ 
ཟིན་པ་དང་༔ དྲུག་པ་རྟོག་པར་མ་འགྱུས་དང་༔ བདུན་པ་མངོན་དུ་གྱུར་པའོ༔ འདི་ལ་རྒྱུན་ཆད་ 
མེད་པ་རུ༔ བརྩོན་པས་ཉམས་སུ་བླངས་པ་ན༔ ཆོས་ཉིད་ཟབ་མོའི་རྟགས་རྣམས་འཆར༔ དེའི་ 
ཚེ་འབྲས་བུ་རིམ་གྱིས་ཐོབ༔ ཅེས་སོ རྡོ་རྗེ་ཕག་མོ་ཟབ་མོའི་རྒྱ་དྲུག་ལས༔ བསྒོམ་པ་ཉི་ཟླ་ལྟ་ 
བུའི་རྒྱུ་བསྟན་པའི་ལེའུ་སྟེ་བདུན་པའོ༔ ༔
ཡང་ཞུས་པ༔ ཀྱཻ༔ ཡུམ་རྡོ་རྗེ་ཕག་མོ༔ གནམ་ལྕགས་ལྟ་བུའི་སྤྱོད་པའི་རྒྱ་གསུང་དུ་གསོལཿ 
རྡོ་རྗེ་ཕག་མོས་བཀའ་བསྩལ་པ༔ སྤྱོད་པའི་མན་ངག་འདི་ལྟ་སྟེ༔ མ་རིག་རྨོངས་པའི་སེམས་ཅན་ 
གྱིས༔ ཅི་ཡང་སྤྱོད་པ་མི་ཤེས་སོ༔ ཐེག་པ་དམན་པའི་ཆོས་རྣམས་ཀྱི༔ བླང་དོར་གཉིས་ཀྱི་སྤྱོད་
148

༄༅། །ཟབ་གཏེར་ཆོས་ཀྱི་མཛོད་ཁང་།
པའོ༔ དེ་རྣམས་སྤྱོད་པའི་གོལ་སའོ ངེས་པའི་སྤྱོད་པ་འདི་ལྟ་སྟེ༔ མཁའ་ལ་གནམ་ལྕགས་བབས་ 
པ་དེ༔ ཐོགས་རྡུགས་མེད་པར་འགྲོ་བ་བཞིནཿ བླང་དོར་གཉིས་སུ་མེད་པར་བྱ མཉམ་གཞག་ 
ཏིང་འཛིན་གནས་པའི་ཚེ༔ སྤྱོད་པ་ཚོགས་དྲུག་ལྷུག་པར་བྱ༔ གང་སྣང་ཞེན་འཛིན་མེད་པར་བྱ༔ 
རྗེས་ཐོབ་སྤྱོད་པ་སྐྱོང་བའི་ཚེ༔ ཐུག་འཕྲད་རང་ཤར་རང་གྲོལ་བྱ༔ གཟུགས་སྣང་བདེན་མེད་ 
གྲོལ་བ་དེ༔ ཆུ་ཡི་ནང་གི་ཟླ་བ་འདྲ༔ སྒྲ་རྣམས་གྲག་སྟོང་གྲོལ་བ་སྟེ ཞེན་མེད་ལུང་སྟོང་བྲག་ཆ་ 
འདྲ༔ དྲན་རྟོག་རྗེས་མེད་གྲོལ་བ་དེ༔ རྦ་རླབས་བྲལ་བའི་རྒྱ་མཚོ་འདྲ ཐུག་འཕྲད་རྗེས་མེད་ 
སྤྱོད་པ་སྐྱོངས༔ བྱ་བྱེད་རྩོལ་སྒྲུབ་མི་བྱའོ རེ་དོགས་བཅོས་སླད་མི་བྱའོ༔ སོར་བཞག་ངང་གྲོལ་ 
ཆེན་པོར་གཞག༔ ཆུ་བོ་རྒྱུན་གྱི་རྣལ་འབྱོར་ཡིན༔ ཞེས་གསུངས་སོ༔ རྡོ་རྗེ་ཕག་མོ་ཟབ་པའི་རྒྱ་ 
དྲུག་ལས༔ གནམ་ལྕགས་ལྟ་བུའི་སྤྱོད་པའི་རྒྱ་བསྟན་པའི་ལེའུ་སྟེ་བརྒྱད་པའོ༔ ༔
དེ་ནས་ཡང་ཞུས་པ༔ ཀྱཻ༔ ཡུམ་རྡོ་རྗེ་ཕག་མོ༔ ནོར་བུ་ལྟ་བུའི་མན་ངག་གི་རྒྱ་གསུང་དུ་གསོལ༔ 
བཀའ་བསྩལ་པ༔ འབྱུང་བ་ལྔའི་དྭངས་མ་དེ གཅིག་དུ་འདུས་པས་ནོར་བུ་འབྱུང་༔ ཉི་ཁྲི་ཆིག་ 
སྟོང་རླུང་གི་གནད༔ གཅིག་ཏུ་བསྡུས་པས་ཡེ་ཤེས་འཆར༔ ཌཱ་ཀི་སྡེ་ལྔ་ཕག་མོ་ཡི༔ སྙིང་ཐིག་ནོར་ 
བུ་རླུང་ཡིན་པས༔ རླུང་གི་རྣལ་འབྱོར་བསྒོམ་པར་བྱ༔ མན་ངག་ཀུན་གྱི་སྙིང་པོ་དེ༔ རྨི་ལམ་ 
བཟུང་བའི་གདམས་པ་ཡིན༔ དེ་ལ་སྔོན་འགྲོ་དངོས་གཞི་གཉིས སྔོན་འགྲོ་བྱ་བ་ཐམས་ཅད་སྤང་༔ 
ཞག་གསུམ་བར་དུ་གཉིད་མི་ལོགཿ ལུས་ལ་བཀུ་མཉེ་བྱུག་པ་བྱ༔ དེ་ནས་དབེན་པའི་གནས་ 
བཙལ་ལ༔ ལུས་ཀྱི་འཁྲུལ་འཁོར་བྱ་བ་ནི༔ རྐང་པ་རེ་མིག་བཞིན་དུ་བསྣོལ༔ ལག་ངར་བསྣོལ་ 
ཞིང་དཔུང་པ་གཟུང༔ གྲུ་མོ་པུས་མོའི་ཁ་ལ་བཞག༔ མགོ་ནི་དཔུང་པ་གཡས་པའི་སྟེང་༔ བཞག་ 
སྟེ་གཉིད་ནི་ཚིམ་པར་ལོག༔ དེ་དུས་རྨི་ལམ་འདི་ལྟར་འབྱུང་༔ རང་ལུས་དུམ་བུ་དུམ་བུར་ཆདཿ 
ཕྱོགས་མཚམས་ཀུན་ཏུ་འཐོར་བར་རྨི༔ དེ་དུས་དྲན་པས་འདི་ལྟར་ཟིནཿ འདི་འདྲའི་འཁྲུལ་པ་ 
སྔར་མ་བྱུང་༔ འདི་ནི་རྨི་ལམ་ཡིན་པ་འདྲ༔ འདི་འདྲའི་བསམ་པས་རྨི་ལམ་ཟིན༔ དེ་ནི་རྨི་ལམ་ 
སྦྱང་བའོ༔ དེ་དུས་དོན་ལ་བསྒོམ་པར་བྱ༔ རང་ལུས་ཡན་ལག་ཚང་བ་ལ༔ རྨི་ལམ་དུས་ན་དུམ་ 
བུར་སོང་༔ མེད་བཞིན་སྣང་བ་རྨི་ལམ་ཡིན༔ དེ་བཞིན་ཕྱི་རོལ་འཇིག་རྟེན་གྱི༔ ས་རྡོ་རི་བྲག་ 
སྣང་བ་དང་༔ དགྲ་གཉེན་ཟས་ནོར་སྣང་བ་རྣམས༔ མེད་པའི་དོན་ལ་ཡོད་པར་བཟུང་༔ དེ་ལ་
149

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
གཟུང་འཛིན་རགས་པ་སྐྱེ༔ དེ་ཡིས་ཉོན་མོངས་ཆགས་སྡང་སྐྱེ༔ དེ་དང་འབྲེལ་བས་ལས་ངན་ 
བསགསཿ༔ འཁོར་བའི་དུཿཁ་ཆེན་པོ་མྱོང་༔ རྨི་ལམ་ལྟ་བུ་ཤེས་པར་བྱ༔ སྣང་བ་ཐམས་ཅད་རྨི་ 
ལམ་འདྲ༔ དེ་ཕྱིར་ཉིན་མཚན་ཐམས་ཅད་དུཿ༔ རྨི་ལམ་འདྲ་བར་ཤེས་པར་བྱ༔ དེ་ལྟ་ངེས་པར་ 
ཤེས་པ་ཡིས༔ གཟུང་དང་འཛིན་པ་མི་སྐྱེའོ༔ དེ་ཡི་ཆགས་སྡང་ངང་གིས་ཞི༔ ཆགས་སྡང་ཞི་བས་ 
ལས་མི་གསོགཿ༔ འཁོར་བ་རང་སར་གྲོལ་བར་འགྱུར༔ སྣང་བ་རྨི་ལམ་སྒྱུ་མར་ཤེས༔ དེ་ཁོ་ན་ཉིད་ 
ཀྱི་བསྒོམ་པའོ༔ དེ་ལྟར་ཉམས་སུ་བླངས་པ་ཡིས༔ ཕྱོགས་ཙམ་མཚོན་པ་མ་ཡིན་པའི༔ ལག་ལེན་ 
དམར་ཁྲིད་བསྟན་པ་འདིས༔ ཆོས་ཉིད་ཟབ་མོ་རྟོགས་པར་འགྱུར༔ དཔེར་ན་འཇིག་རྟེན་བྱ་བ་ 
རྣམས༔ རྦ་རླབས་འཁྲུགས་པའི་ཆུ་དང་འདྲ༔ རིག་པ་ལམ་དུ་ཆུད་པ་སྟེ ཀླུངས་སུ་ཚུད་པའི་ཆུ་ 
དང་འདྲ༔ རིག་པ་རང་གིས་ངོ་ཤེས་པས༔ རླབས་དང་བྲལ་བའི་རྒྱ་མཚོ་འདྲ༔ རང་བྱུང་ཡེ་ཤེས་ 
ཤར་བ་དེ༔ རྒྱ་མཚོའི་ནོར་བུ་རྙེད་པ་འདྲ༔ འདི་ཉིད་རྟོགས་ཐབས་འདི་ཡིན་པས༔ ནོར་བུ་ལྟ་ 
བུའི་མན་ངག་གོ༔ རྡོ་རྗེ་ཕག་མོ་ཟབ་པའི་རྒྱ་དྲུག་ལས༔ ནོར་བུ་ལྟ་བུའི་མན་ངག་གི་རྒྱ་བསྟན་ 
པའི་ལེའུ་སྟེ་དགུ་པའོ༔
དེ་ནས་རྡོ་རྗེ་ཕག་མོས་འདི་སྐད་ཅེས་གསུངས་སོ༔ ཕག་མོའི་ཐུགས་ཀྱི་སྲས་ཐོད་ཕྲེང་རྩལཿ 
མཁའ་འགྲོའི་མན་ངག་ཟབ་མོ་འདི༔ ཕྱི་རབས་བསྟན་པའི་ཐ་མ་ལ ཐེག་པ་ཆེན་པོའི་སྣོད་དུ་ 
རུང་༔ འཇིག་རྟེན་ལས་ལ་ཡིད་སུན་པ ཡང་དག་ལམ་ལ་འཇུག་འདོད་ནཿ ཉོན་མོངས་དུག་ལྔ་ 
དྭངས་མ་བྱེད༔ རིག་པ་ངོ་ཡིས་མ་ཟིན་པ ཕག་མོ་ང་ཡི་གདུལ་བྱའི་སྣོད༔ བཅུ་དྲུག་འབྱུང་བས་ 
གཏེར་དུ་སྦས༔ ལས་ཅན་བྱུང་ན་ཆིག་བརྒྱུད་གྱིས༔ ཕག་མོའི་རྒྱུ་དྲུག་བཅས་པ་རྣམས༔ གེགས་ 
དང་ཉོན་མོངས་སེལ་བར་འགྱུར༔ དེ་ནས་ཡེ་ཤེས་ཐོབ་འདོད་ནཿ ཀུན་ཏུ་བཟང་པོའི་དགོངས་པ་ 
ལོང་༔ དུས་མཐར་འགྲོ་དོན་མཐར་རྒྱས་འགྱུར༔ ཞེས་སོ༔ རྡོ་རྗེ་ཕག་མོ་ཟབ་པའི་རྒྱ་དྲུག་ལསཿ 
གཏད་རྒྱ༔ རྡོ་རྗེ་ཕག་མོ་དགྱེས་པ་འཕྲིན་ལས་རྒྱུད་ལེའུ་བཅུ་པ་རྫོགས་སོ༔ ས་མ་ཡ༔ རྒྱ་རྒྱ་རྒྱ༔ ༔ 
ཡུམ་རྡོ་རྗེ་ཕག་མོ་ལ་ཕྱག་འཚལ་ལོ༔ རྡོ་རྗེ་ཕག་མོ་ཟབ་བའི་རྒྱ་དྲུག་པོ་འདི་སྙན་བརྒྱུད་ཅིག་ 
བརྒྱུད་དུ་བཞག་པ ཨོ་རྒྱན་གྱིས་མཁའ་འགྲོ་སེང་གེའི་གདོང་པ་ཅན་རང་རྒྱུད༔ ཕྱི་རབས་ལུང་ 
བསྟན་གྱི་གང་ཟག་ལ་གཏད་པ༔ ཨོ་རྒྱན་པདྨ་འབྱུང་གནས་ཀྱིས་ཨོ་རྒྱན་རྡོ་རྗེའི་རྫོང་ཕུག་ལ་སྦསཿ
150

༄༅། །ཟབ་གཏེར་ཆོས་ཀྱི་མཛོད་ཁང་།
ཁ་ཆེའི་མཆོད་རྟེན་དམར་པོ་ལ་སྦས༔ རྡོ་རྗེ་གདན་གྱི་བྲག་སེང་གེ་གདོང་ལ་སྦས༔ ལྷོ་བལ་གླང་ 
པོའི་སྣ ཏི་གྲོའི་བྲག་དཀར་བསམ་ཡས་ཀེ་རུ༔ ལྷོ་བྲག་སྲིན་མོའི་སྦར་རྗེས བུམ་ཐང་གི་སེང་གེ་ 
བྲགཿ༔ སྤ་གྲོ་སྐྱེར་ཆུའི་ལྷ་ཁང་༔ གཙང་པྲ་ཏུན་གྱི་རྟ་མགྲིན༔ ལྷ་མཚོ་སྲིན་མཚོའི་ནུབ་ངོསཿ 
མང་ཡུལ་བྱམས་སྤྲིན་གྱི་སྒོ༔ ཡང་ལེ་ཤོད་གཉའ་ནམ་རྒྱགས་ཀྱི་བྲག་གཙང་གཡས་རུའི་རི༔ ཟང་ 
ཟང་ལྷ་བྲག་རྣམས་ལ་སྦས་སོ༔ ཕྱིས་ཕག་མོའི་ཐུགས་སྲས་དེ་དང་འཕྲད་པར་ཤོགཿ༔ ཅེས་སྨོན་ལམ་ 
བཏབ་པའོ༔ ༔བྱང་ཟང་ཟང་ལྷ་བྲག་གི་སྐེད་ནས་རིག་འཛིན་རྒོད་ཀྱི་ལྡེམ་འཕྲུ་ཅན་གྱིས་བཏོན་ 
པཀྑོ ༔
151

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
༄༅ ༔བསྙེན་བསྒྲུབ་ལས་སྦྱོར་ཤན་འབྱེད་པའི༔ ཕྱི་ནང་རྟགས་ཀྱི་རིམ་ 
པ་ཡོད༔ ཉམས་རྟགས་གསལ་བའི་སྒྲོན་མེ་བཞུགས་སོ
ཐེམས་ཅན་ཉེར་གསུམ་པ
༄༅ ༔ སློབ་དཔོན་སྤྲུལ་པའི་སྐུ་ལ་ཕྱག་འཚལ་ལོ༔ ཇོ་མོ་མཚོ་རྒྱལ་གྱིས་སློབ་དཔོན་པདྨ་ལ་
ཞུས་པ༔ཕྱི་ནང་གསང་བ་གསུམ་དེ་དང་རྗེས་མཐུན་པའི་རྟགས་བར་ཆོད་ལ་སོགས་པར་མ་གོལ་ 
པ གནད་ཀྱི་ཡི་གེ་བསྟན་པར་ཞུ་ཞེས་ཞུས་པས༔ གུ་རུས་བཀའ་བསྩལ་པ༔ ང་ཡི་སྒྲུབ་པ་རྣམ་ 
གསུམ་ལ༔ མ་ནོར་མ་གོལ་བསྒྲུབས་བྱས་ན༔ འདོད་དང་མི་འདོད་རྣམ་གཉིས་རྟགསཿ གསལ་ 
བར་བསྟན་གྱི་ཐུགས་ལ་ཟུང་ ཞེས་གདམས དེ་ལ་རྟགས་རྣམ་པ་གཉིས་ཏེ འདོད་པའི་རྟགས་ 
དང་༔ མི་འདོད་པའི་རྟགས་སོ དང་པོ་ལ་གསུམ་སྟེ༔ ཕྱི་ནང་གསང་བའི་རྟགས་སོ༔ དང་པོ་ 
གཉིས་ཏེ༔ འཁོར་དང་སློབ་དཔོན་ནི དངོས་སུ་ཉམས་དགའ་བ་དང་༔ རྨི་ལམ་དུ་སྐྱེས་པའི་ 
ཚོགས་ལ་དབང་བསྒྱུར་བ་དང་༔ སྐྱེས་པ་འབག་གོན་པས་བསྙེན་བཀུར་བྱེད་པ་དང་༔ བུད་མེད་ 
ཀྱི་ཚོགས་ལ་དབང་བསྒྱུར་བ་དང་༔ བུད་མེད་གཅེར་བུ་རུས་པའི་རྒྱན་དང་རིན་པོ་ཆེའི་བརྒྱན་ 
བཏགས་པས་བསྙེན་བཀུར་བྱེད་པའོ༔
གཉིས་པ་ནི རང་གི་བླ་མས་དབང་བསྐུར་བ་དང༔ བྱིན་གྱིས་བརླབས་པ་རྨིའོ༔ གཉིས་པ་ 
ནང་རྟགས་ནི༔ སློབ་དཔོན་དངོས་སུ་བྱོན་པ་དང༔ རྨི་ལམ་དུ་ལུང་སྟོན་པ་དང་༔ བྱིན་གྱིས་ 
བརླབས་པ་འབྱུང་ངོ་༔ གཞན་ཡང་ནམ་མཁའ་ལ་སྒྲ་དང་༔ རང་དང་གཏོར་མ་འོད་དང་༔ བར་ 
སྣང་ལ་དྲི་ཞིམ་པོ་འབྱུང་ངོ་༔ གསུམ་པ་གསང་བའི་རྟགས་ནི རང་གི་ཤེས་པ་ལ་མངོན་པར་ 
ཤེས་པ་འཆར་བ་དང་༔ མ་བསམས་པའི་ཆོས་ཚིག་ཟབ་མོ་ཐོལ་འབྱུང་བ་དང་༔ གཞི་གནས་ལུགས་ 
ཀྱི་དོན་མ་བཅོས་པ ཆོས་སྐུ་ཟང་ཐལ་གྱི་དོན་ལ་བློ་གནས་པར་འགྱུར་རོ༔ ཞན་ཡང་སྐུ་ཡི་བྱིན་ 
གྱིས་བརླབས་པའི་རྟགས༔ གཟི་བྱིན་ཆེ་བ་དང་༔ ནད་མེད་པ་དང་༔ ཚེ་རིང་བ་འབྱུང་ངོ་ 
གསུང་གི་རྟགས་ངག་སྙན་པ་དང་༔ ངག་ཐོལ་བྱུང་གི་ཆོས་གཏམ་སྨྲ་བ་འབྱུང་ངོ་༔ ཐུགས་ཀྱི་ 
རྟགས་ཉོན་མོངས་པ་རང་སར་གྲོལ་ནས་རྒྱུད་ལ་ཟག་མེད་ཀྱི་ཉམས་དང་ལྡན་པ་དང་༔ ཕྱི་ནང་
152

།ཟབ་གཏེར་ཆོས་ཀྱི་མཛོད་ཁང་
གི་བློ་གྲོས་ལ་སྤོབས་པ་ཐོགས་པ་མེད་པ་འབྱུང་ངོ་༔ དེ་རྣམས་ནི་འདོད་པའི་རྟགས་སོ༔ མི་ 
འདོད་པའི་རྟགས་ལ་གཉིས་ཏེ༔ སློབ་དཔོན་དང་འཁོར་རོ༔
དང་པོ་ནི༔ རང་གི་དམ་ཚིག་ཉམས་པ་ལས་བྱུང་སྟེ སྲོག་གཅོད་པ་དང༔ མ་བྱིན་པ་ལེན་པ་ 
དང་༔ འདོད་ལོག་དང་༔ བསྒྲུབ་པའི་དུས་སུ་ལུས་ལྕི་བ་དང་༔ གཉིད་ཆེ་བ་དང་༔ དགེ་སྦྱོར་ 
བྱེད་སྙིང་མི་འདོད་པ་ནི སྐུའི་དམ་ཚིག་ཉམས་པའོ རྨི་ལམ་འཁྲུག་པ་དང་༔ འདམ་རྫབ་དང་ 
ཆུ་དང་༔ ངལ་དུ་བ་དྲག་པོ་དང་༔ སྡུག་བསྔལ་སྣ་ཚོགས་པ་རྨི་སྟེ དེ་ནི་སྐུའི་དམ་ཚིག་ཉམས་ 
པའི་རྟགས་སོ༔ རྫུན་དང་ངག་འཁྱལ་དང་༔ ཕྲ་མ་དང་ཚིག་རྩུབ་ཀྱི་སྒོ་ནས་བླ་མའི་བཀའ་བཅག་ 
པ་དང་༔ བདེ་གཤེགས་ཀྱི་བཀའ་དང་བླ་མའི་མན་ངག་ལ་སྒྲོ་འདོགས་པ་དང་༔ རས་ཆོད་བྱེད་ 
པ་ནི༔ གསུང་གི་དམ་ཚིག་ཉམས་པའི་རྟགས་སོ༔ རྨི་ལམ་དུ་སློབ་དཔོན་རྒོལ་བ་དང༔ བདག་གི་ 
བསྒོ་བ་ཐམས་ཅད་མི་ཉན་པ་དང་༔ རྒྱལ་པོས་བདག་ལ་མི་འགྲུབ་པའི་ལས་བསྐོས་པ་དང༔ རོལ་ 
མོ་ལ་སྒྲ་མི་འབྱུང་བ་རྣམས་ནི་གསུང་གི་དམ་ཚིག་ཉམས་པའི་རྟགས་སོ༔ བླ་མ་དང་མཆེད་གྲོགས་ལ་ 
ལོག་ལྟ མན་ངག་དང་བྱིན་རླབས་ལ་ཐེ་ཚོམཿ༔ ལས་རྒྱུ་འབྲས་ལ་ཁྱད་སོད་བྱེད་པ་ནི་ཐུགས་ཀྱི་ 
དམ་ཚིག་ཉམས་པའི་རྟགས་སུ་རྨི་ལམ་དུ་མུན་ཁུང་ཆེན་མོར་ཚུད་པ་དང༔ ཉི་ཟླ་གཟས་བཟུང་བ་ 
དང༔ ཐུར་དུ་ལྷུང་ནས་ཕྱིར་ལ་མར་བཟས་པ་དང་༔ རི་བོའི་འོག་ཏུ་མནན་ནས་ཕྱིར་མ་ཐོན་པ་ 
ནི་ཐུགས་ཀྱི་དམ་ཚིག་ཉམས་པའི་རྟགས་སོ
རྟགས་དེ་རྣམས་སྒྲུབ་པའི་དུས་སུ་བྱུང་ན་རྟགས་དང་སྦྱར་ལ་བཤག་པ་བྱ་སྟེ༔ སྐུའི་དམ་ཚིག་ 
ཉམས་པ་ཡོ་བྱད་ལ་སྤོང་དག་བྱ༔ ཚོགས་ཀྱི་འཁོར་ལོ་བསྐོར༔ བླ་མ་ལ་དབང་ཞུ༔ བསྐྱེད་པའི་ 
རིམས་པ་ལ་ནན་ཏན་བསྐྱེད་ལ་བསྒོམ་ལ་འབད་དོ༔ གསུང་གི་དམ་ཚིག་ཉམས་པའི་རྟགས་བྱུང་ 
ནཿ ཡི་གེ་བརྒྱ་པ་དང་མདོ་འདོནཿ སྙིང་པོ་ལ་ནན་ཏན་བྱ་སྟེ་བཟླས་པ་ལ་འབད་དོ ཐུགས་ཀྱི་ 
དམ་ཚིག་ཉམས་པའི་རྟགས་བྱུང་ན༔ སྒོ་གསུམ་གྱིས་བླ་མ་མཉེས་པར་བྱ༔ བླ་མ་ཐུགས་དགོངས་ 
རྫོགས་པར་བྱ་བའི་ཕྱིར༔ རྫོགས་རིམ་ལ་ནན་ཏན་བསྐྱེད༔ ལྟ་བསྒོམ་ལ་གནས་པར་བྱ༔ དམིགས་ 
པ་མེད་པའི་སྙིང་རྗེ་ཆེན་པོས་ཀུན་ནས་བསླངས་པའི་འགྲོ་བའི་དོན་ཅི་ནུས་བྱའོ༔ གཞན་ཡང་སྔར་ 
གྱི་ལས་ལ་འགྱོད་པ་བསྐྱེད༔ སོར་ཆུད་པས་ཕྱིས་མི་བྱེད་པར་དམ་བཅའ༔ གལ་ཏེ་ཉམས་ན་མི་
153

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
འཆབ་པར་མྱུར་དུ་བཤགས་པར་བྱའོ༔ རང་བཞིན་གྱི་རྟགས་དེ་ལྟ་བུ་དང་ལྡན་པའི་གང་ཟག་ནི་ 
ལོག་ཤེས་སྐལ་མེད་པོ་ཞེས་བྱ་སྟེ དཔེར་ན་བསྒྲུབ་པ་མི་འགྲུབ་ལ༔ གཞན་སྒྲུབ་པ་ལ་ཡང་ཉམས་ 
གྲིབ་ཀྱིས་གོས་ཤིང་བར་ཆད་འབྱུང་བས༔ དམ་ཚིག་གཙང་བ་གལ་ཆེའོ གཉིས་པ་འཁོར་ནི་བླ་ 
མ་ལ་གསོལ་བ་མ་ཐེབས་པར་སེམས་ཀྱི་དོན་མ་ཤེས་ཤིང་རིག་པ་མ་ཆུན་པས་ལན་པ་ཡིན་ནོ༔ མཁའ་ 
འགྲོ་བདག་གི་དབང་དུ་མ་འདུས་ཤིང་༔ བདག་མཁའ་འགྲོ་མའི་དབང་དུ་ཤོར་བས༔ དུས་མ་ 
ཡིན་པའི་སྨྱོན་སྤྱོད་དང་༔ བརྟུལ་ཞུགས་བྱེད་པ་དང་༔ དུས་རྟག་ཏུ་དྲན་པའི་རྩིས་མ་ཟིན་པར་ 
འགྲོ་བ་དང་༔ རྒོལ་ཞིང་སེམས་བསྡད་སར་མི་སྡོད་པར་ལུས་ངག་ཡིད་གསུམ་གྱི་སྤྱོད་པ་ལོག་པ་ 
སྣ་ཚོགས་བྱེད་པ་འབྱུང་ངོ་༔ དེ་ནི་རང་མཁའ་འགྲོ་མའི་དབང་དུ་ཤོར་བ་ཡིན་པས༔ དེ་ནི་དུས་ 
ཕྱིས་འཇིག་རྟེན་མཁའ་འགྲོ་མས་དབང་བྱས་ཏེ༔ ལོག་པའི་ལུང་བསྟན་དུ་མས་བསམ་པ་ཕྲ་མོ་ 
འགྲུབ་མངོན་ཤེས་ཕྲ་མོ་འབྱུང་༔ ལོག་ཚོ་སྣ་ཚོགས་སྤྱོད་ཅིང་ལོག་པའི་ལམ་དུ་འཁྲིད་པས༔ རང་ 
བླ་མ་ལ་གསོལ་བ་དྲག་ཏུ་བཏབ༔ གནས་ལུགས་ལ་བློ་བཞག་སྣང་བ་རང་སྣང་ཁ་ཁྱེར་དུ་མི་བཏང་ 
ངོ སྤྱིར་དུ་མར་མེ་མི་གསལ་བ༔ སྙིང་མི་དགའ་བ༔ རིག་པ་གཏད་སར་མི་སྡོད་པར་ཏིང་ངེ་ 
འཛིན་བྱིང་རྒོད་དུ་འཆོར་ན༔ མཚན་རྟགས་བཟང་ཡང་བདུད་ཀྱི་རྣམ་འཕྲུལ་བར་ཆོད་ཀྱི་ལྟས་ 
སུ་ཤེས་པར་བྱའོ༔
བཟང་རྟགས་ནི་ཉམས་དགའ༔ ཤེས་པ་གསལ༔ ཏིང་འཛིན་བྱིང་རྒོད་དུ་མ་ཤོར་བ་ལ་རང་སོ་ 
ཟུང་ཞིགཿ ཅེས་སློབ་དཔོན་པདྨས་ཇོ་མོ་མཁར་ཆེན་བཟའ་ལ་གདམས་སོ ཨེ་མ་ཧོ༔ གུ་རུ་རྗེ་ལ་ 
གསོལ་བ་ཐེབས་གྱུར་ཅིང་༔ རང་གི་སེམས་ཉིད་དབང་དུ་འདུས་གྱུར་ནཿ སློབ་དཔོན་པདྨ་འགྲུབ་ 
པར་ཐེ་ཚོམ་མེད༔ བདག་འདྲ་མཚོ་རྒྱལ་བུད་མེད་བློ་དམན་ཀྱང་༔ རྩེ་གཅིག་ཡེངས་པ་མེད་ 
པར་གསོལ་བ་བཏབ༔ སྐད་ཅིག་འདུ་འབྲལ་མེད་པར་མོས་པ་བསྐྱེད༔ གནས་ལ་ཉེ་རིང་མེད་པར་ 
བྱིན་རླབས་ཞུས༔ རྗེས་འཇུག་རྣམས་ཀྱང་དེ་ལྟར་གསོལ་བ་ཐོབ༔ ནོངས་པ་བླ་མ་མཁའ་འགྲོས་ 
བཟོད་པར་གསོལ༔ ཇོ་མོ་མཁར་ཆེན་བཟའ་མཚོ་རྒྱལ་གྱིས༔ ཡི་གེའི་རིས་སུ་བཀོད་པ༔ 《 
ས་མ་ཡཱཿ རྒྱ་རྒྱ་རྒྱ༔
154

།ཟབ་གཏེར་ཆོས་ཀྱི་མཛོད་ཁང་
༄༅༔ ༔ བར་དོ་ལྔའི་ངོ་སྤྲོད་བཞུགས་སོ
༔ སློབ་དཔོན་པདྨ་འབྱུང་གནས་བོད་དུ་སྤྱན་དྲངས་བྲག་དམར་དཔལ་གྱི་བསམ་ཡས་ 
བཞེངས༔ དབུ་རྩེ་རིགས་གསུམ་དུ་ཚོགས་ཀྱི་འཁོར་ལོ་མཛད་པའི་དུས༔ རྒྱལ་པོ་ཁྲི་སྲོང་སྡེའུ་ 
བཙན་གྱིས་ཞུས་པ༔ མངལ་གྱིས་མ་གོས་པདྨའི་སྡོང་པོ་ལས༔ སྐྱོན་གྱིས་མ་གོས་ཐུགས་རྗེ་སྤྲུལ་ 
པའི་སྐུ༔ སྐྱེ་ཤི་གཉིས་མེད་འགྲོ་དོན་རྒྱུན་ཆད་མེད༔ དྲག་སྔགས་མཐུ་རྩལ་ལོག་འདྲེན་གདུག་པ་ 
འདུལ༔ སྐལ་ལྡན་རྣམས་ལ་ཆོས་ཀྱི་ཆར་བ་འབེབས༔ སྐྱེ་མེད་ཐུགས་ཀྱི་དགོངས་པ་རྣམ་པར་ 
དགཿ ཡང་དག་དོན་གྱི་ངང་ལ་རྒྱུན་དུ་གནས ཐུགས་རྗེ་སྤྲུལ་སྐུར་མོས་པས་འདུདཿ༔ ཅེས་བསྟོད་ 
པ་ཕུལ་ཏེ བདག་བར་དོའི་སྡུག་བསྔལ་ལས་སྒྲོལ་བའི་མན་ངག་ཅིག་གནང་བར་ཞུ༔ ཞེས་ཞུས་ 
པས བཀའ་བསྩལ་པ༔ རྗེ་ལྷ་གཅིག་ལགསཿ༔ བར་དོ་ལ་ལྔ་སྟེ༔ རང་བཞིན་གནས་པའི་བར་དོ་བྱ་ 
བ་དང་པོ་འཁྲུལ་ནས་ད་ལྟ་ཆོས་དང་འཕྲད་པའི་བར་ལ་ཟེར་བ་ཡིན༔ འདི་ལ་རྟོགས་པ་ལྟ་བའི་ 
མན་ངག་དགོས ཏིང་ངེ་འཛིན་གྱི་བར་དོ་བྱ་བ རྣལ་འབྱོར་པ་འཁྲུལ་སྣང་ལས་ལོག་ནས༔ 
ཆོས་ཉིད་ཀྱི་དོན་སྒོམ་ནུས་ཀྱི་བར་ལ་ཟེར་བ་ཡིན༔ དེ་ལ་བསྒོམ་པ་ཞེ་བཅད་ཀྱི་མན་ངག་དགོས༔ 
རྨི་ལམ་གྱི་བར་དོ་བྱ་བ་གཉིད་དུ་སོང་བ་མ་སད་བར་ལ་ཟེར་བ་ཡིན༔ དེ་ལ་སྦྱངས་པའི་མན་ 
ངག་དགོསཿ སྐྱེ་ཤིའི་བར་དོ་བྱ་བ འཆི་ཁའི་ཤེས་པ་ནས་དབུགས་མ་ཆད་ཀྱི་བར་ལ་ཟེར་བ་ 
ཡིན འདི་ལ་ཡེ་ཤེས་ངོས་ཟིན་གྱི་མན་ངག་དགོསཿ སྲིད་པའི་བར་དོ་བྱ་བ རིག་པ་བརྒྱལ་བ་ 
སངས་ནས་མངལ་སྒོར་མ་ཞུགས་བར་ལ་ཟེར་བ་ཡིན༔ དེ་ལ་འབྲས་བུ་ཐོབ་བྱེད་ཀྱི་མན་ངག་དགོས༔ 
ཞེས་གསུངས་སོ༔ གུ་རུའི་ཞལ་ནས༔ རྒྱལ་པོ་གསོན་ཅིག༔ རང་བཞིན་གནས་པའི་བར་མ་དོར 
རྟོགས་པ་ལྟ་བའི་མན་ངག་ནི༔ དང་པོ་སངས་རྒྱས་དང་སེམས་ཅན་གཉིས་ཀ་མེད་ཀྱང༔ དཔལ་ 
ཀུན་ཏུ་བཟང་པོས་དགེ་བ་སྐྲའི་རྩེ་མོ་ཙམ་མ་བྱས་པར་སངས་རྒྱས༔ ཁམས་གསུམ་སེམས་ཅན་ 
གྱིས་སྡིག་པ་སྐྲའི་རྩེ་མོ་ཙམ་ཞིག་མ་བྱས་པར་འཁོར་བར་འཁྱམས་སོ༔ དེའི་ཁྱད་པར་ནི༔ དཔལ་ 
ཀུན་ཏུ་བཟང་པོས་གཞི་ཅིའི་ཡང་ངོ་བོར་མ་གྲུབ་པ་དེ་ལཿ འདེགས་པའི་རླུང་མ་བསྐྱོད་པསཿ 
རིག་པ་སྙམ་བྱེད་དུ་མ་བཏེག༔ གཅོད་པའི་རླུང་མ་བསྐྱོད་པསཿ༔ ཡུལ་སེམས་གཉིས་སུ་མ་བཅད༔
155

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ལས་ཀྱི་རླུང་ལ་བསྐྱེད་པས་འཁོར་བར་མ་བརྡས༔ ཕྱི་ནང་དུ་འཛིན་པའི་བློ་མ་སྐྱེས༔ ཕྱིའི་ཡུལ་ 
ལ་ཆགས་པ་མ་སྐྱེསཿ ནང་གི་སེམས་ལ་འཛིན་པ་མ་སྐྱེས༔ གཉིས་མེད་ཞེན་པ་མ་སྐྱེས་པསཿ 
རང་གི་ངོ་བོ་རང་གིས་ཤེས༔ སྤྲོས་པ་སེམས་སུ་ཆོད༔ ཞེན་པ་ཆོས་ཉིད་དུ་ལོགཿ ཤེས་བྱ་ཆིག་ 
ཆོད་དུ་གོ ཡེ་ཤེས་རང་ལ་ཤ དགེ་བ་མ་བྱས་པར་སངས་རྒྱས་སོ 
འོ་ན་ཁམས་གསུམ་གྱི་སེམས་ཅན་འཁོར་བར་འཁྱམས་པ་ཅིས་ཉེས་བསམས་ན དང་པོ་གཞི་ 
ཅིའི་ཡང་ངོ་བོར་མ་གྲུབ་པ་དེ༔ ངོ་མ་ཤེས་པསཿ ཕྲ་མོའི་རླུང་ལས་འཁྲུལ་ཏེ འདེགས་པའི་རླུང་ 
གིས་རིག་པ་སྙམ་བྱེད་དུ་བཏེག༔ གཅོད་པའི་རླུང་གིས་ཡུལ་སེམས་གཉིས་སུ་བཅད་༔ ལས་ཀྱི་ 
རླུང་གིས་ཡིད་བརྡས༔ ཐོག་མར་སྦོམ་པོའི་ཀུན་གཞི་བག་ལ་ཉལ་བས་འཁྲུལ༔ ཤེས་པ་ཕྲ་མོའི་ 
ཡིད་སྙམ་བྱེད་དུ་འགྲུས༔ གཅོད་པའི་ཡིད་ཀྱིས་ཡུལ་དུ་དབང་པོས་ཕར་བཅད༔ ཤེས་པས་ཚུར་ 
བཅད༔ ཡུལ་སྣང་དང་འཛིན་སེམས་གཉིས་སུ་གཟུང་༔ ཀུན་གཞི་ལ་བག་ཆགས་བསགས་པས་ 
རྣམ་པར་སྨིན་པའི་ལུས༔ ཤ་ཁྲག་གི་གཟུགས་བླངས་ཏེ་ཁམས་གསུམ་དུ་འཁྲུལ་ལོ༔ ད་འཁྲུལ་པ་ 
ལས་བཟློག་པའི་ལུགས་ནི༔ ཆོས་ཉིད་ཀྱི་དོན་དེ་རང་ལ་ཡོད་ཀྱང་ངོ་ཤེས་པས་འཁྲུལ་པ་ཡིན་ནོ
དཔེར་ན་མུན་པའི་སྨག་རུམ་གཅིག་ཡོད་པའི་གནས་སུ་གང་ཡང་མི་མཐོང་ཅི་ཡང་ངོ་མི་ཤེས་པ་ལ༔
ཉི་མ་ལྷག་ཤར་བས་ཅི་འདུག་ཁྲ་སལ་ལེ་མཐོང་བ་དང་འདྲ་སྟེ ཀུན་གཞི་ལ་བག་ཆགས་བརྟས་ 
པས་ཡང་དག་པའི་དོན་མི་ཤེས་པ་ལ༔ བླ་མའི་མན་ངག་གིས་རང་གིས་རང་གི་སེམས་ཉིད་འདི་
ཆོས་ཉིད་རང་གསལ་དུ་མཐོང་བར་བསྟན་ཙམ་ན་མ་རིག་པ་འཁྲུལ་སྣང་གཏན་ནས་སངས་པ་དེ་
ལ༔ རང་བཞིན་གནས་པའི་བར་མ་དོར༔ རྟོགས་པའི་ལྟ་བ་མཁའ་ལ་ཉི་མ་ཤར་བ་དང་འདྲ་སྟེ 
གསལ་འགྲིབ་མེད་པ་གཅེས༔ དེ་ལ་རྟོགས་པ་ལྟ་བའི་མན་ངག་ཟེར་བ་ཡིན གཟུང་འཛིན་གྱི་ 
འཕྲང་བཅད་པ་ཟེར་བ་ཡིན་གསུངས་སོ གུ་རུའི་ཞལ་ནས༔ རྒྱལ་པོ་གསོན་ཅིགཿ ཏིང་ངེ་འཛིན་ 
གྱི་བར་མ་དོ་ལ༔ བསྒོམ་པ་ཏིང་ངེ་འཛིན་གྱི་མན་ངག་ནི༔ མི་གསལ་གསལ་གདབ་པ༔ གསལ་བ་ 
ངོས་གཟུང་མེད་པའི་མན་ངག་གཅེས གོང་ལྟར་ལྟ་བ་རྟོགས་པའི་ངང་ལ༔ སྒོ་ལྔའི་དབང་པོ་རང་ 
ཡན་དུ་བཞགཿ ཕྱིའི་ཡུལ་དང་ནང་གི་སེམས་གཉིས་སུ་མེད་པར་བཞག༔ ལུས་མ་བཅོས་སེམས་ 
མ་བསྡམས་པར་བཞག༔ གསལ་བ་ལ་ཞེན་པ་མེད་པར་བཞག༔ ཆོས་ཉིད་རང་གསལ་གྱི་དགོངས་པ་
156

༄༅། །ཟབ་གཏེར་ཆོས་ཀྱི་མཛོད་ཁང་།
ལ་དེར་འཛིན་གྱི་ཤེས་པ་མེད་པར་བཞག་གོ༔ དེ་ལ་སྔར་ཞེན་གྱི་བག་ཆགས་ངན་པ་འདས་པའི་ 
རྗེས་སུ་མི་འབྲང་༔ མ་འོངས་པ་རྣམ་རྟོག་གི་མཐར་མ་ཤོར་བར་བྱས་ཏེ༔ སྒོམ་པའི་དགྲ་དྲུག་ 
ཐབས་ཀྱིས་འདུལ་བ་ནི༔ གསལ་བ་ལ་ཞེན་ན་རྟག་པའི་མཐའ༔ སྟོང་པར་ཞེན་ན་ཆད་པའི་མཐའ༔ 
གསལ་སྟོང་འཛིན་པ་མེད་པ་ལ་གནས་ནས སངས་རྒྱས་གཞན་དུ་འཚོལ་ན་རེ་བའི་མཐའ༔ འཁོར་ 
བ་གཞན་དུ་སྤོང་ན་དོགས་པའི་མཐའ༔ འཁོར་བ་མ་སྤངས་རང་གྲོལ་རང་དག་ཡིན༔ བྱིང་ནས་ 
རྨུགས་པར་སོང་ན་མ་རིག་པ༔ རྒོད་པ་གསལ་བར་མ་ཤེས་གཡེང་བའི་རྒྱུ༔ བྱིང་བ་སྟོང་ཉིད་མི་ 
གཡོ་ཆོས་ཀྱི་དབྱིངས༔ རྒོད་པ་ཆོས་ཉིད་རང་གསལ་ལྷག་མཐོང་ངང་༔ དེ་ལྟར་བསྒོམས་པས་ 
ཐམས་ཅད་ཆོས་ཉིད་དུ་འཆར་བས༔ དཔེར་ན་བུད་མེད་སྒེག་མོ་མེ་ལོང་བལྟ་བ་དེ ཡང་ལྟ་ 
ཡང་ལྟ་བྱེད་ཅིང་བྱད་ལ་དྲི་མ་ཅི་འདུག་ལྟ དྲི་མ་འདུག་པ་འཕྱེད་པ་དང་འདྲ་བར༔ ཏིང་ངེ་ 
འཛིན་གྱི་བར་མ་དོར་བསྒོམས་པའི་ཏིང་འཛིན་ལས༔ མི་གསལ་བ་གསལ་འདེབས༔ གསལ་བ་ལ་ 
ངེས་གཟུང་མེད་པ་མན་ངག་ཡིན་གསུངས་སོ
ཡང་རྒྱལ་པོས་ཞུས་པ༔ རྨི་ལམ་གྱི་བར་དོ་རུ་འབྱོངས་པའི་མཚམས་སྦྱོར་བའི་དུས་གང་ལགས༔ 
བཀའ་བསྩལ་པ༔ རྨི་ལམ་གྱི་དུས་སུ༔ སྐྱེས་བུ་བཟི་ནས་ར་རོ་བ་དང་འདྲ་སྟེ ཡེ་ཤེས་གསལ་ 
བའི་མན་ངག་གཅེས༔ དེ་ལ་དང་པོ་མ་གོམས་པའི་དུས་སུ༔ བག་ཆགས་དང་འདྲེས་མ་རུ་ཡོང་༔ 
གཉིད་ཟམ་ཟིམ་གྱི་དུས་དང་༔ རྨི་ལམ་ཀྱི་ན་བའི་དུས་སུ༔ གསལ་ལ་འཛིན་མེད་དུ་བསྒོམཿ དེ་ 
ནས་རྣམ་རྟོག་དང་བག་ཆགས་ངན་པ་དེ་བགས་ཀྱིས་འགགས་ནས༔ རྨི་ལམ་དུ་གསལ་ལ་འཛིན་ 
མེད་འབྱུང་ངོ་༔ བག་ཆགས་དག་པའི་རྟགས་ནི གཉིད་ལོག་པ་དང་མ་ལོག་པ་ཁྱད་མེད་ཙམ་ 
ན༔ ཡེ་ཤེས་དང་ཆོས་ཉིད་འདྲེས་པ་ཡིན༔ འཁོར་འདས་རང་སར་དག་པ་ཡིན༔ རྣལ་འབྱོར་པ་ 
ཉལ་ཆོག་སྟེ་རྨི་ལམ་གྱི་བར་དོ་འབྱོངས་པ་ཡིན་ནོ༔ དེ་ལྟར་བརྟན་པ་མ་ཐོབ་ཀྱི་བར་དུཿ༔ ནམ་གྱི་ 
ཆ་སྟོད་ཆ་སྨད་ལ་འཛིན་མེད་ཀྱི་དྲན་པ་ལ་ཡང་ཡང་བསླབ་བོ༔ དེ་ནས་རྨི་ལམ་དུ་གསལ་ལ་འཛིན་ 
མེད་ཤར་ཙམ་ན༔ དཔེར་ན་སྐྱེས་བུ་ར་རོ་བ་བཟི་བ་སངས་པ་དང་འདྲ་སྡེ༔ འཁྲུལ་པ་ཡེ་ཤེས་སུ་ 
ལྡོག་པ་ཡིན༔ འཁྲུལ་པའི་འཕྲང་བཅད་ནས་ཡེ་ཤེས་སད་པའི་མན་ངག་ཅེས་བྱ་བ་ཡིན་ནོ༔ གུ་ 
རུའི་ཞལ་ནསཿ སྐྱེ་ཤིའི་བར་དོ་ལ་ཡེ་ཤེས་ངོ་ཡིས་གཟུང་བ་ནི༔ མུན་ཁུང་དུ་མར་མེ་བཏེག་པ་
157

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
དང་འདྲ༔ རྟོགས་ལྡན་འཆི་ཁ་མའི་ཤེས་པ༔ མི་གསལ་བ་གསལ་གདབ་པ་ལ་གཉིས༔ རྟོགས་ལྡན་ 
རང་གིས་གསལ་འདེབས་ནཿ བེམ་རིག་ནི་མ་བྲལ༔ ན་ཚའི་རྐྱེན་གྱིས་སྒོམ་མི་གསལ༔ ཤ་ས་ལ་ 
དེངས་པའི་རྟགས་སུ་ལུས་མི་ཐེག༔ ཁྲག་ཆུ་ལ་དེངས་པའི་རྟགས་སུ་ཁ་སྣ་བསྐམ༔ ལྕེ་རེངས་ཏེ་ 
འགྲོ དྲོད་མེད་ལ་དེངས་པའི་རྟགས་སུ་ལུས་ཀྱི་དྲོད་ཡལ༔ དབུགས་རླུང་ལ་དེངས་པའི་རྟགས་ 
སུ་ཁ་སྣ་འཐོག༔ གོང་རྩ་ཉུལ༔ རྐང་ལག་གཡོབ༔ རི་ཆེན་པོས་ནོན་པ་སྙམ་བྱེད་པ་འམ༔ བྱིང་ 
བྱིང་ཐིབས་ཐིབས་འདུག་ནཿ ལུས་ཡར་བཏེག་ལ་ཤེས་པ་གསལ་གདབ༔ ལུས་ན་ཚའི་དབང་དུ་ 
མི་བཏང་༔ སེམས་བག་ཆགས་ཀྱི་དབང་དུ་མི་གཏོང་༔ བཅོལ་མེད་ཀྱི་ཚིག་མི་ལ་མི་ ཆོས་ 
མྲྀ 
ཉིད་ཀྱི་དོན་གསལ་གདབ༔ ཆོས་ཉིད་བདེ་བ་ཆེན་པོ་གསལ་ལ་འཛིན་མེད་དུ་བསྒོམཿ དེར་ 
གསལ་གྱི་དགོངས་པ་ལ་དེར་འཛིན་གྱི་ཤེས་པ་མེད་པར་བསྒོམ༔ བེམ་རིག་བྲལ་བ་དང་ཆོས་ཉིད་
རང་བྱུང་དུ་འཆར་རོ༔ གཉིས་པ་རྐྱེན་གཞན་གྱིས་གསལ་གདབ་པ་ནི
སློབ་དཔོན་ནམ་མཆེད་པོ་དམ་ཚིག་གཙང་བ༔ ལྟ་བ་རྟོགས་པ༔ སྒོམ་ཉམས་དང་ལྡན་པཿ རྟོགས་ 
ཚད་ཆེ་བ་ཐབས་ལ་མཁས་ཤིང་ཤེས་རབ་ཆེ་བ༔ བླ་མ་གོང་མའི་ཐུགས་ཟིན་པ༔ བྱིན་རླབས་དང་ 
ལྡན་པ་གཅིག་གིས་གཏོར་མ་བཤམས༔ ཉམས་གྲིབ་ཐམས་ཅད་བཤགས་པ་བྱ༔ ཤེས་པ་བྱིང་བ་ 
དེ་ལ་སྙིང་གར་ཆུ་ལྕག་བརྒྱབ་པས༔ སྙིང་གློ་བས་གཡོགས་པ་དེ་བསལ་ནསཿ ཤེས་པ་གསལ་བ་ 
གཅིག་འོང་བས༔ དེའི་དུས་སུ་ཁྱོད་ལ་སྟོང་ཉིད་བདེ་གསལ་ཡོད་དམཿ གསལ་ལ་འཛིན་མེད་ 
ཡོད་དམ༔ དེར་གསལ་གྱི་དགོངས་པ་ལ་དེར་འཛིན་ཤེས་པ་དེ་ཡོད་དམ༔ ཞེན་མེད་ལྷུག་པ་ 
ཡོད་དམ༔ ཆོས་ཉིད་འོད་གསལ་ཆེན་པོའི་ངང་དུ་བློ་རྒྱངས་ཏེ་བོར་བ་དེ་ཡོད་དམ༔ ཞེས་དྲིས་ 
པས་སྔར་གྱི་ཆོས་ཉིད་རྒྱུན་མཐུད་དེ༔ ཡེ་གསལ་གྱི་སྟེང་དུ་ཡང་གསལ མེ་ལོང་གཡའ་ཕྱིས་ 
པའམ༔ དཔེར་ན་མུན་ཁུང་དུ་སྒྲོན་མེ་བཏེག་པ་ལྟར་བཀྲ་གསལ་འཆར་རོ༔ གསལ་བཏབ་པའི་ 
རྐྱེན་གྱིས་སྔ་མའི་བསྒོམ་ཉམས་སོར་ཆུདཿ༔ རིག་པ་ཟང་ཐལ་སྐྱོན་མ་གོས༔ ཡེ་ཤེས་ཕྱོགས་མེད་ 
འཛིན་རྟོག་བྲལཿ བདག་རྒྱུ་མི་རྟོག་གཞན་མི་རྟོགཿ མི་རྟོག་ཆོས་སྐུར་གསལ་བའོ༔ དེ་ལ་སྐྱེ་ཤིའི་ 
བར་མ་དོར་ཡེ་ཤེས་ངོས་གཟུང་བའི་མན་ངག་ཞེས་བྱའོ་གསུངས༔ ཡང་གུ་རུའི་ཞལ་ནས༔ སྲིད་ 
པའི་བར་མ་དོར་ཡུར་བའི་ཀོང་ཆད་མཐུད་པ་ལྟ་བུ༔ ཡེ་ཤེས་ཟམ་མ་ཆད་པའི་མན་ངག་དགོས
158

༄༅། །ཟབ་གཏེར་ཆོས་ཀྱི་མཛོད་ཁང་།
དེ་ཡང་འཆི་ཀ་མའི་ཤེས་པ་གསལ་ཐེབས་པས༔ རྣལ་འབྱོར་པ་ལུས་ཀྱི་རྒྱ་དང་བྲལ༔ ཁྱུང་སྒོ་ངའི་ 
རྒྱ་དང་བྲལཿ༔ སེང་གེ་མངལ་གྱི་རྒྱ་དང་བྲལ་བ་གསུམ་མཉམ་སྟེ༔ དཔེར་ན་སྔར་འདྲིས་ཀྱི་མི་ 
དང་འཕྲད་པ་ལྟ་བུ༔རྣལ་འབྱོར་པ་དབུགས་དང་བྲལ་མ་ཐག་ཆོས་ཉིད་མ་དང་ཕྲད་པར་ཐེ་ཚོམ་
མེད༔ འཁྲུལ་པའི་ཤེས་པ་ཆོད་དེ་འོད་གསལ་ཆོས་ཉིད་དུ་འཆར༔ མངལ་གྱི་སྒོ་གཅོད་པས་ 
མངལ་སྒོར་མི་འགྲིམ༔ འཁོར་བའི་ཐོག་མཐའ་ཆོད་པས་འཁོར་བར་མི་འཁྱམ༔ འགྲོ་དྲུག་གཡང་ 
ས་ཆོད་པས་རིགས་དྲུག་གི་ལུས་མི་ལེན༔ རང་དོན་དུ་ཆོས་སྐུ་ཐོབ་ནས༔ གཞན་དོན་ལོངས་སྐུ་ 
དང་སྤྲུལ་སྐུས་སེམས་ཅན་གྱི་དོན་བྱེད་དོ༔ སྐུ་གསུམ་ཡེ་ཤེས་ལྔ་ལྡན་ནི ཤེས་པ་མ་འགགས་པར་ 
གསལ་བ་མེ་ལོང་ལྟ་བུའི་ཡེ་ཤེས༔ མི་འཁོར་བ་བདེ་བ་མཉམ་པ་ཉིད་ཀྱི་ཡེ་ཤེས༔ མི་གཡོ་བར་ 
སྣང་བ་སོ་སོར་རྟོག་པའི་ཡེ་ཤེས༔ མ་བཙལ་བར་གྲུབ་པ་བྱ་བ་ནན་ཏན་གྱི་ཡེ་ཤེས༔ རང་བཞིན་ 
སྟོང་པ་ཆེན་པོ་ཆོས་ཀྱི་དབྱིངས་ཀྱི་ཡེ་ཤེས༔ ཡེ་ཤེས་ལྔ་དང་ལྡན་པས་ན་སྐུ་གསུམ་ཡེ་ཤེས་ལྔའི་ 
བདག་ཉིད་ཟེར་བ་ཡིན དེ་ལ་སྲིད་པའི་བར་མ་དོར་ཆོས་ཉིད་མ་བུ་འཕྲད་པའི་མན་ངག་ཅེས་ 
བྱ་བ་ཡིན་ནོ་གསུངས་སོ༔ སློབ་དཔོན་གྱིས་རྒྱལ་པོ་ལ་གསུངས་པ༔ རྗེ་ལྷ་ཅིག་ལགསཿ༔ ཁམས་ 
གསུམ་གྱི་སེམས་ཅན་ཐམས་ཅད༔ ཚེ་སྔ་མ་ཡང་བར་དོ་མ་ཆོད་པར་འཁོར་བར་འཁྱམས༔ ད་ཕྱི་ 
མ་ཡང་བར་དོ་མི་ཆོད་པར་འཁོར་བར་འཁྱམས་པས༔ རྒྱལ་པོ་ཉིད་བར་དོ་ལྔ་ཆོད་པའི་ཉམས་ 
ལེན་རྒྱུད་ལ་འཁེལ་མཛོད༔ ཚེ་འདི་ལ་ལོང་མེད་པས་རྩོལ་བ་བསྐྱེད་མཛོད༔ རྒྱལ་སྲིད་ཉིད་དང་ 
འབྲལ་བས་ཆོས་སྲིད་སྐྱོངས་མཛོདཿ སྐྱེ་ཤི་རྒྱུན་ཆད་མེད་པས་བར་དོ་ཆོདཿ༔ འདི་བས་ཕྱི་མ་རིང་ 
བས་བྱང་ཆུབ་བསྒྲུབ༔ རྗེ་ལྷ་ཅིག་ལགས༔ ཆོས་དང་སེམས་སུ་མ་འཛོལ་བ་མཛོད༔ ལྟ་བ་སྤྱོད་པ་ 
མ་འཛོལ་བ་མཛོད༔ རྒྱལ་སྲིད་དང་ཆོས་སྲིད་མ་འཛོལ་བ་མཛོད༔ ཚེ་འདི་དང་ཕྱི་མ་མ་འཛོལ་ 
བ་མཛོད༔ བར་དོ་ལྔ་བཅད་པའི་མན་ངག་འདི་སྣོད་ངན་ལ་མ་སྤེལ་བར་ཕྱི་མའི་དོན་དུ་གཏེར་ 
དུ་སྦོས་མཛོད༔ ཅེས་གསུངས་པས༔ རྒྱལ་པོས་ཉམས་ལེན་མཛད་ནས༔ རིན་ཆེན་གཏེར་དུ་སྦས་ 
པའོ༔ བར་དོ་ལྔ་བཅད་པའི་མན་ངགཿ སྠཽ༔ རྒྱ་རྒྱ་རྒྱ༔
སློབ་དཔོན་པདྨ་འབྱུང་གནས་ལ་རྒྱལ་པོས་ཞུས་པས༔ བདག་རྒྱལ་པོ་འདྲ་བ་བྱ་བ་མང་ལ་གཡེང་ 
བ་ཆེ་བས་ཉིན་མོ་བྱ་བ་བྱས་པས་བསྒོམ་དུ་འགྲོ་བ༔ མཚན་མོ་ཉལ་བས་གཉིད་བསྒོམ་དུ་འགྲོ་བ༔
159

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
གཉིད་དང་བསམ་གཏན་བསྲེ་བ བྱར་མེད་ཉལ་བས་ཆོག་པའི་མན་ངག་ཞུ ཞེས་ཞུས་པསཿ 
བཀའ་བསྩལ་ལས༔ རྗེ་ལྷ་ཅིག་ལགས༔ ཉིན་མོ་བྱ་བ་བསྒོམ་དུ་འགྲོ་བ་ལ༔ སྣང་བ་རྒྱ་ཡན་གྱི་ 
མན་ངག་གཅེས༔ མཚན་མོ་ཉལ་བས་གཉིད་བསྒོམ་དུ་འགྲོ་བ་ལ༔ སྲོད་ལ་དབང་པོ་གནད་སྡུད་ 
ཀྱི་མན་ངག་གཅེས༔ ནམ་ཕྱེད་ཤེས་བྱ་བུམ་འཇུག་གི་མན་ངག་གཅེས༔ ཐོ་རངས་ཡེ་ཤེས་རང་ 
གསལ་གྱི་མན་ངག་གཅེས༔ གཅེས་པ་རྣམ་པ་བཞིའི་མན་ངག་ཆོངས་མཛོད༔ ཅེས་སོ༔ གུ་རུའི་ 
ཞལ་ནས༔ ཉིན་མོ་སྣང་བ་རྒྱ་ཡན་གྱི་མན་ངག་ལ་གསུམ༔ དང་པོ་སེམས་ལ་རྒྱུ་རྐྱེན་གྱིས་མ་ 
བསྐྱེདཿ བར་དུ་བྱེད་པ་པོ་གཞན་གྱིས་མ་བྱས་ཏེ༔ དུས་གློ་བུར་དུ་བྱུང་བ་མ་ཡིན ཐ་ 
མ་སེམས་ཉིད་འདི་འདྲ་ཞེས་བསྟན་དུ་མེད༔ ངོ་བོ་སྟོང་པ་ཉིད་མ་འགྱུར་བས༔ སེམས་ཀྱི་ངོ་ 
བོ་སྟོང་པ་འགྱུར་མེད་བྱ་བ་ནམ་མཁའ་དང་འདྲ་གསུངས་སོ༔ གཉིས་པ་རང་སྣང་རིས་མེད་ཀྱི་
སྣང་བ་གཏན་ལ་དབབ་དགོས༔ དང་པོ་ཕྱི་རོལ་ཡུལ་གྱི་སྣང་བ་སྣ་ཚོགས་ཝལ་ལེ་ཁྱུག་གེ་འདུག་ 
ཀྱང་སྣང་བ་རང་སྣང་ཡིན༔ སྣང་བ་ལ་འཛིན་པ་མེད༔ བར་དུ་རྣམ་རྟོག་བློའི་སྣང་བ༔ རྣམ་རྟོག་ 
ཕྲ་རགས་ཅི་སྐྱེས་ཅི་ཤར་ཡང་༔ རྣམ་རྟོག་གཞི་རྩ་དང་བྲལ་ནས་འཛིན་པ་མེད༔ ཐ་མལ་གཡོ་ 
འགུལ་ཉམས་ཀྱི་སྣང་བ༔ བདེ་གསལ་མི་རྟོག་པ་གང་བྱུང་ཡང༔ དེ་ལ་ཆགས་ཞེན་དང་འཛིན་ 
པ་མེད༔ གསལ་བ་ལ་གཟུང་རྒྱུ་མེད་ཆུའི་ཟླ་བ་འདྲ་གསུངས་སོ༔ གསུམ་པ་གཉིས་མེད་བདེ་ཆེན་ 
གྱིས༔ སྣང་སྟོང་གཉིས་མེད་དུ་གཏན་ལ་དབབ་པ་ནི༔ སྣང་བ་དང་སྟོང་པ་གཉིས་པོ་འདི༔ དང་ 
པོ་དུས་ལ་སྔ་ཕྱི་མེད༔ སྣང་བ་རང་སྣང་ཡིན༔ སྟོང་པ་རང་སྟོང་ཡིན༔ བར་དུ་འདུག་པ་ལ་ཐ་ 
དད་མེད་དོ༔ སྣང་བ་ཡང་སྟོང་པ་སེམས་ཉིད་ཀྱང་སྟོང་པ་ཡིན༔ ཐ་མ་ངོ་བོ་ལ་གཉིས་མེད་བདེ་ 
བ་ཆེན་པོ་ཡིན༔ གསལ་ལ་མ་འདྲེས་གཉིས་སུ་མེད་པས་འཇའ་ཚོན་དང་འདྲ་གསུངས་སོ༔ དེ་ 
ལྟར་རྟོགས་ཙམ་ན༔ སྣང་བ་གསལ་ལ་མ་འགགས༔ རིག་པ་སྟོང་ལ་འཛིན་པ་མེད༔ དེ་ལྟར་ 
འདུག་ཙམ་ན་སྣང་བ་སྤང་མི་དགོས་པར་རང་སར་དག་རྣམ་པར་མི་རྟོག་པའི་རང་སར་དག༔ རྣམ་
པར་མི་རྟོག་པའི་རང་སར་གྲོལ༔ མཚན་མ་རང་གྲོལ་ཆོས་ཉིད་ཀྱི་དོན་ཁོང་དུ་ཆུད་པསཿ 
ཤེས་རྒྱུན་ཆད་མེད་པའི་མན་ངག་ཡིན༔ སྣང་བ་རྒྱ་ཡན་དུ་ཞོག་གསུངས་སོ
གུ་རུའི་ཞལ་ནས༔ སྲོད་ལ་དབང་པོ་གནད་སྡུད་ཀྱི་མན་ངག་ནི༔ སྲོད་ཀྱི་དུས་སུ་གཉིད་དུ་
160

༄༅། །ཟབ་གཏེར་ཆོས་ཀྱི་མཛོད་ཁང་།
སོང་བའི་ཚེ༔ དབང་པོ་ལྔ་ཆེད་དུ་མི་དགགཿ ཆེད་དུ་མི་བསྡུ་བར་སྒོ་ལྔ་གསལ་ལ་འཛིན་པ་མེད་ 
པ་ལ་ཡེ་ཤེས་རང་ཤར་དུ་བཞག༔ དེ་ནས་གཉིད་ཟ་ཟི་ཙ་ན༔ ཀུན་གཞི་སྟོང་པ་རྩ་བྲལ་གྱི་ངང་ 
དུ༔ ཤེས་པ་གསལ་ལ་འཛིན་པ་མེད་པར་བཞག༔ དེ་ལྟར་བཞག་པའི་ངང་ལ་གཉིད་དུ་ཐུམ་སོང་ 
བས༔ བག་ཆགས་ངན་པའི་རྨི་ལམ་མི་འབྱུང་༔ རྨི་ལམ་ན་སལ་ལེ་སེང་ངེ་༔ གསལ་ལ་འཛིན་པ་ 
མེད་པ་རང་བྱུང་གི་དོན་ལ་བཞག་གོ༔ ནམ་ཕྱེད་ཤེས་བྱ་བུམ་འཇུག་གི་མན་ངག་ནི༔ དཔེར་ན་ 
བུམ་པའི་ནང་དུ་མར་མེ་བཙུགས་པ་ལྟ་བུ་སྟེ རིག་པ་ནང་དུ་གསལ་ལ་འཛིན་པ་མེད་པར་བཞགཿག 
ངོ་བོ་དང་སང་ངེ་བཞག༔ མི་གཡོ་བར་བཞག༔ དེ་ལྟར་བཞག་པས་བུམ་པའི་ནང་གི་མར་མེ 
ནང་དུ་གསལ་ལ་འོད་ཕྱིར་མི་འཕྲོ་བ་ལྟརཿ ཆོས་ཉིད་བསྒོམ་པ་དེ་གསལ་ལ་བརྟན་པར་འགྱུར་
རོ དེ་ནམ་ཕྱེད་ཤེས་བྱ་བུམ་པར་གཞུག་པ་གཉིད་དང་བསམ་གཏན་བསྲེ་བའི་མན་ངག་ཡིན་ 
གསུངས་སོ༔ ཐོ་རངས་ཡེ་ཤེས་རང་གསལ་གྱི་མན་ངག་ནི༔ ཐོ་རངས་གཉིད་ཀྲོང་ངེར་སད་པའི་ 
དུས་སུ༔ གོང་གི་གསལ་ལ་འཛིན་མེད་དེ་གསལ་བཏབ་ལ སྒོ་ལྔ་གསལ་ལ་མ་འགགས་པ་འཛིན་ 
པ་དང༔ ཞེན་པ་གང་ཡང་མེད་པ༔ མེ་ལོང་གཡའ་ཕྱིས་པའི་གཟུགས་བརྙན་ལྟ་བུ་རུ༔ གོང་གི་ 
ཆོས་ཉིད་ཀྱི་དོན་ཡེ་ནས་གསལ་བ་དེའི་སྟེང་དུ༔ ཡང་གསལ་གྱིས་བཏབ་ལ༔ གསལ་སྟོང་གཉིས་ 
མེད་དུ་བསྒོམཿ ཡེ་ཤེས་རང་གསལ་གྱི་མན་ངག་ཡིན་གསུངས་སོ༔ གུ་རུའི་ཞལ་ནས༔ མངའ་ 
བདག་རྒྱལ་པོ་བོད་ཀྱི་ལྷ་ཅིག་ལགས༔ ཆོས་ཉིད་ཡང་དག་དོན་དེ་མ་རྟོགས་ན མངའ་ཆེ་རྒྱལ་ 
པོར་སྐྱེས་ཀྱང་རྟག་པ་མིནཿ༔ སྐྱེ་མེད་ཆོས་སྐུའི་གདེང་དང་མི་ལྡན་ན༔ ཚེ་འདིར་བསོད་ནམས་ཆེ་ 
ཡང་བོར་ནས་འགྲོ༔ རང་རིག་བྱང་ཆུབ་སེམས་དང་མ་བསྡོངས་ན༔ ཇོ་མོ་རྒྱལ་སྲིད་རྟག་ཏུ་ 
འགྲོག་དབང་མེད༔ སྐྱེ་ཤི་མེད་པའི་དོན་ཞིག་མ་རྟོགས་ན༔ ཕྱི་མ་བདེ་བར་འདོད་པའི་དབང་ 
བྱར་མེདཿ བརྩོན་འགྲུས་ཉམས་ལེན་དོན་དང་མ་སྦྱར་ན༔ ཅི་བྱས་ཐམས་ཅད་ངན་སོང་འཁོར་ 
བའི་རྒྱུ༔ རྗེ་ལྷ་ཅིག་ཉམས་ལེན་རྒྱུད་ལ་སྦྱོཪ་མཛོད་གསུངས་སོ༔ རྒྱལ་པོ་དགྱེས་ནས་ཕྱག་དབུ་ 
ཐོད་བུད་བུད་བཙལ་ལོ༔ མངའ་བདག་ཉིད་ཀྱིས་ཕྱི་མའི་དོན་དུ་གཏེར་དུ་སྦས་སོ རྒྱ་རྒྱ་རྒྱ 
ཤར་དུང་མཛོད་དཀར་པོའི་ནང་དུ་སྦས་པ༔ རྒྱ་རྒྱ་རྒྱ༔ ལྷ་བྲག་གི་སྙིང་གི་གཏེརཿ རིག་འཛིན་ 
རྒོད་ཀྱི་ལྡེམ་འཕྲུ་ཅན་གྱིས་བཏོན་པའོ༔ ༔
161

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
༈ བཻ་རོ་ཙ་ནའི་སྙན་བརྒྱུད་ཐོག་བར་ཐ་གསུམ་བཞུགས།
༄༅༅༅ ཡང་གསང་རྫོགས་པ་ཆེན་པོ་བཻ་རོ་ཙ་ནའི་ 
སྙན་བརྒྱུད་དང་པོ་བཞུགས་སོ
བྷཉཱཡཅཝཊཏ%ཊཨཱཏཿརྩཀཿཁ°རྐ༔ ཨོ་རྒྱན་གྱི་སློབ་དཔོན་པདྨ་འབྱུང་གནས་དང་ རྒྱ་གར་གྱི་ 
སློབ་དཔོན་བྷི་མ་ལ་མི་ཏྲ་དང་༔ བོད་ཀྱི་སློབ་དཔོན་བཻ་རོ་ཙ་ན་དང་གསུམ༔ བསམ་ཡས་
མཆིམས་ཕུ་དགེའུ་རུ་དགོངས་པ་མཛད་པ་ལ༔ བོད་ཀྱི་རྒྱལ་པོ་ཁྲི་སྲོང་ལྡེ་བཙན་ལ་སྤྲུལ་པའི་ 
མཁའ་འགྲོ་མ་བདུན་གྱིས་ལུང་བསྟན་ནསཿ ཟ་འོག་གི་ཡུག་ཆེན་བདུན་ཕུལཿ ཟ་འོག་བེར་སྨུག་ 
སྐུ་ལ་གསོལ རྒྱ་དཀར་ནག་མཐའ་བཞི་དང་༔ བོད་ཀྱི་ཟས་བཅུད་མང་པོ་དྲངས༔ གསེར་དང་ 
ལུས་ལྕིད་མཉམ་པ་དང་༔ རིན་པོ་ཆེ་སྣ་ལྔའི་མཎྜལ་ཕུལ༔ རྒྱལ་པོའི་བླ་གཡུ་བཅུ་གསུམ་ཕུལ༔ 
ལུས་ངག་ཐུགས་རྩེ་གཅིག་ཏུ་དྲིལ་ཏེ་ཞུས་པ༔ ཀྱེ༔ དུས་གསུམ་ས་ལེར་མཁྱེན་ཅིང་གཟིགས་པའི་ 
པདྨ་འབྱུང་གནས་དང་༔ རྒྱ་གར་མཁས་པའི་སྙིང་པོ་བྷི་མ་ྋ༔ རྒྱ་བོད་སྒྲ་སྒྱུར་མཆོག་གི་ལོ་ཙཱ་བ༔ 
དུས་གསུམ་སངས་རྒྱས་སྤྲུལ་པ་རྣམ་པ་གསུམ༔ དུས་གཅིག་བོད་དུ་བྱོན་ནས་འགྲོ་དོན་མཛདཿ 
བདག་འདྲ་མཐའ་འཁོབ་བོད་ལ་ཐུགས་རྗེས་གཟིགས༔ གདོང་དམར་བོད་ཀྱི་རྒྱལ་བོ་བདག་ཉིད་ 
ཀྱི དགེ་བའི་བསམ་པ་ཐམས་ཅད་མཐའ་རུ་ཐོན༔ ད་ནི་སློབ་དཔོན་རྣམ་གསུམ་བཞུགས་པ་ལ༔ 
ཁྲི་སྲོང་ལྡེ་བཙན་མི་སྡོད་དགུང་ལ་གཤེགསཿ༔ ཀྱྀ སྤྲུལ་པའི་སྐུ་མཆོག་རྣམ་པ་གསུམ༔ དམ་ཆོས་ 
མ་ལུས་གསུངས་པ་བཀའ་དྲིན་ཚེ༔ སྒྲིབ་པ་སྦྱངས་ནས་སངས་རྒྱས་ཐོབ་པ་དེ༔ ཐེག་པ་ཆེན་པོ་ 
ཆུང་ངུ་ཀུན་ལ་གསུངས༔ ད་རེས་དེ་བས་ཁྱད་པར་འཕགས་པའི་ཆོས༔ ཆོས་རྣམས་ཀུན་གྱི་སྙིང་ 
པོ་གཅིག་ཏུ་བསྡུས༔ མཐོང་དང་ཐོས་དང་རྟོགས་པས་ཆོག་པ་ཡི༔ ནང་ནུབ་གཅིག་ལ་སངས་རྒྱས་ 
ཐོབ་པའི་ཆོས༔ ཀུན་ཏུ་བཟང་པོའི་ཐུགས་ཀྱི་ཀློང་རྡོལ་བའི༔ ཕྲད་ཆོག་ཟབ་པོའི་གནད་ཅིག་ 
བདག་ལ་ཞུ༔ བདག་གི་ལུས་ངག་ཡིད་གསུམ་བྲན་དུ་འབུལ༔ ཅི་གསུངས་བཀའ་ལས་མི་འདའ་
162

།ཟབ་གཏེར་ཆོས་ཀྱི་མཛོད་ཁང་
ངག་དམ་བཅའ༔ ཡིད་ལ་ཟོལ་ཟོག་མེད་པའི་མོས་གུས་འབུལ༔ སྒྲིབ་པ་སྦྱང་དང་ཚོགས་བསག་ 
ཡུན་མི་དགོས༔ ཕྲད་པས་ཆོག་པའི་དམ་ཆོས་བདག་ལ་ཞུ༔ ཞེས་ཞུས་སོ༔ དེའི་ཚེ་ཐུགས་ཀྱི་ 
དགོངས་པ་གཅིག་ཏུ་གྱུར༔ དུས་ལ་བབ་པར་མཁྱེན་ནས༔ སློབ་དཔོན་རྣམ་པ་གསུམ་གྱིས་བཀའ་ 
བགྲོས་པས༔ རྒྱལ་པོ་ལ་ཐེག་པ་ཐམས་ཅད་ཀྱི་མཐར་ཐུག༔ རྒྱུ་འབྲས་ཀྱི་རེ་དོགས་ལས་འདས་པ༔ 
སངས་རྒྱས་ཐམས་ཅད་ཀྱི་དགོངས་པ་རྫོགས་པ་ཆེན་པོའི་སྙིང་པོ༔ ཀུན་ཏུ་བཟང་པོའི་དགོངས་ 
པ་ཟང་ཐལ༔ རྡོ་རྗེ་སེམས་དཔའི་ཐུགས་ཀྱི་བང་མཛོད༔ མཆོག་གི་སྤྲུལ་པ་ལྔའི་ཐུགས་ཀྱི་བཅུད་ 
ཕྱུང་བ༔ འདི་སྦྱིན་པར་བྱའོ༔ གཏད་པར་བྱའོ༔ བཀའི་རྒྱས་བཏབ་པར་བྱའོ༔ ཞེས་གསུངས་སོ༔ 
ས་མ་ཡ༔ རྒྱ་རྒྱ༔ གུ་ཧྱ་ཙིཏྟཿ རྒྱ་རྒྱ་རྒྱ༔
དང་པོ་རྒྱ་གར་གྱི་ཡུལ་དུ་ཆོས་ཐམས་ཅད་ཀྱི་རྩ་བ་ཐེག་པ་རིམ་པ་བརྒྱད་བྱ་བ༔ ཕྱི་མཚན་ཉིད་ 
ཀྱི་ཐེག་པ འདུལ་བ་མདོ་སྡེ་མངོན་པ་གསུམ༔ ཉན་ཐོས་ཀྱི་ཐེག་པ་དང་༔ རང་སངས་རྒྱས་ཀྱི་ 
ཐེག་པ་དང་༔ བྱང་ཆུབ་སེམས་དཔའི་ཐེག་པ་གསུམ་དུ་བཤད༔ གསང་སྔགས་ཀྱི་ཐེག་པ་རིགས་ 
སྔགསཿ གཟུངས་སྔགས་གཉིསཿ སྔགས་ཕྱི་བྱ་བ་ཀྲི་ཡ་ཨུ་པ་ཡ་དང་༔ ཡོ་གའི་ཐེག་པ་གསུམ་དུ་ 
བཤད་དོ༔ གསང་སྔགས་ཀྱི་ཐེག་པ་ལ་མ་ཧཱ་ཡོ་ག་རྒྱུད་ཀྱི་སྐོར༔ ཨ་ནུ་ཡོ་ག་ལུང་གི་སྐོར༔ དེའི 
མཐར་ཐུག༔ ཕྱག་རྒྱ་ཆེན་པོ་ཟུང་འཇུག་གི་ལྟ་བ་མན་ཆོད་སྟོན་པ་ལས༔ དུས་དེར་དཔལ་རྡོ་རྗེ་ 
སེམས་དཔའི་ཐུགས་ལས༔ དགའ་རབ་རྡོ་རྗེ་སྤྲུལ་ནས༔ རྒྱ་གར་གྱི་ཡུལ་དུ་པཎྜི་ཏ་ལྔ་བརྒྱ་བཞུགས་ 
པའི་སྤྱན་སྔར་བྱོན་ཏེ༔ ང་ལ་ཁྱེད་ཀྱི་ཐེག་པ་བརྒྱད་ལས་ཁྱད་པར་དུ་འཕགས་པ༔ ཕྱག་རྒྱ་ཆེན་ 
པོ་ཟུང་འཇུག་གི་ལྟ་བ་བས་ཀྱང་ངོ་མཚར་ཆེ་བ༔ ནང་རྟོགས་ན་ནང་སངས་རྒྱ་བ༔ ནུབ་རྟོགས་ན་ 
ནུབ་སངས་རྒྱ་བའི་ཆོས༔ ལྟ་བ་ཐམས་ཅད་ཀྱི་སྙིང་པོ༔ སངས་རྒྱས་ཐམས་ཅད་ཀྱི་དགོངས་པ༔ 
ཐེག་པ་ཐམས་ཅད་ཀྱི་ཡང་རྩེ ཡང་དག་པ་དོན་གྱི་ཆོས༔ བཀའ་རྫོགས་པ་ཆེན་པོ་བྱ་བ་ཡོད་དེ་ 
གསུངས་པས༔ པཎྜི་ཏ་ལྔ་བརྒྱའི་ཐུགས་སུ་མ་ཤོངས་པར རྩོད་པའི་དུས་བཏབ་ནས༔ རྡོ་རྗེ་ 
གདན་དུ་ཟླ་བ་གསུམ་གྱི་བར་དུ་ཐེག་པ་རིམ་པ་དགུའི་རྩོད་པ་མཛད་པས༔ ཨ་ཏི་བྱ་བ་རྒྱ་གར་ 
སྐད་ཡིན བོད་སྐད་དུ་སྐྱེ་མེད་རང་བྱུང་བྱ་བ་ཡིན ཡོ་ག་བྱ་བ་རྣལ་འབྱོར་གྱི་མཚན་ཉིད་ཡིན་ 
ཏེ༔ དེའི་ཐེག་པ་ལ་རྩོད་པའི་ཚེ༔ དུས་དེར་པཎྜི་ཏ་ལྔ་བརྒྱའི་སློབ་དཔོན་འཇམ་དཔལ་བཤེས་
163

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
གཉེན་གྱིས་བཤད་པ་ལས༔ སློབ་དཔོན་འཇམ་དཔལ་བཤེས་གཉེན་གྱི་ཞལ་ནས་ ང་ཁྱེད་པཎྜི་ཏ་ 
གཞན་རྣམས་ཀྱིས་རྩོད་ཀྱང་༔ ལྟ་བའི་སྐབས་འདིར་མི་ཐུབ་པས༔ ང་ཡིས་རྩོད་པར་བྱའོ༔ ང་ 
རྩོད་པ་རྒྱལ་ན༔ ཁོ་བདུད་ཀྱི་སྤྲུལ་པ་ཡིན་པས་ཁོའི་ལྕེ་ཕུག་ལ༔ མཐའ་ལ་སྤྱུགས་ཤིག༔ ཁོ་རྒྱལ་ 
ན་ངས་འབྲས་བུ་བླ་ན་མེད་པ་ལ༔ སྐུར་བ་བཏབ་པའི་རྣམ་སྨིན་བཟོད་པར་མི་ནུས་ཀྱི༔ ཁོའི་དྲུང་ 
དུ་ངས་བཤགས་པ་ཕུལ་མ་ཐག་ངའི་ལྕེ་སྤུ་གྲིས་ཆོད་ཅིག༔ ཁྱོད་རྣམས་ཁོའི་བསྟན་པ་ལ་ཞུགས་ 
ཤིག༔ གསུངས་ནས་དཀོན་མཆོག་ལ་གསོལ་བ་བཏབ་ནས་རྩོད་པ་མཛད་པས༔ དགའ་རབ་རྡོ་རྗེ་ 
རྒྱལ་ནསཿ སློབ་དཔོན་གྱིས་བཤགས་པ་མཛད་པ༔ ལྟ་བ་ཆོས་ཉིད་ཡངས་པར་མ་ཤེས་པས༔ 
སྣང་སྟོང་དབྱེར་མེད་ཟེར་ཞིང་ཞེན་པ་ཆགས༔ རང་བྱུང་རྫོགས་པ་ཆེན་པོར་མཐོལ་ལོ་བཤགས༔ 
སྒོམ་པ་དམིགས་གཏད་བྲལ་བར་མ་ཤེས་པར༔ གོལ་སར་ལྷུང་ནས་སྤོང་འདོད་བློ་ཡིས་རྩོལཿ༔ རིག་ 
པ་རང་ཤར་ངང་དུ་མཐོལ་ལོ་བཤགས༔ སྤྱོད་པ་ཆགས་ཞེན་མེད་པར་མ་ཤེས་པར༔ ལས་ལ་སྤང་ 
བླང་འདོད་པའི་ཞེན་པས་བཅིངས༔ ཞེན་མེད་བརྟུལ་ཞུགས་སྤྱོད་ལ་མཐོལ་ལོ་བཤགསཿ༔ འབྲས་ 
བུ་གཞི་དོན་ཡིན་པར་མ་ཤེས་པར༔ ཡོན་ཏན་རིན་ཆེན་སྙིང་པོ་ཕྱི་རུ་བཙལ༔ ཡེ་ཤེས་རང་གནས་ 
རྫོགས་པར་མཐོལ་ལོ་བཤགས༔ དགའ་རབ་རྡོ་རྗེ་སྤྲུལ་སྐུར་མ་ཤེས་པར༔ མུ་སྟེགས་བདུད་དུ་ 
བལྟས་ནས་རྩོད་པ་བྱས༔ སྐུ་གསུམ་དབྱེར་མེད་ངང་དུ་མཐོལ་ལོ་བཤགས༔ ཞེས་གསུངས་ཏེ༔ ལྕེ་ 
སྤུ་གྲིའི་ཁ་ལ་བླངས་པས༔ དགའ་རབ་རྡོ་རྗེ་བཞེངས་ནས༔ སྤུ་གྲི་འཕངས་ཏེ༔ འདི་སྐད་ཅེས་ 
གསུངས་སོ འཇམ་དཔལ་བཤེས་གཉེན་ལྕེ་མ་གཅོད༔ ངའི་བསྟན་པ་ཁྱེད་ཀྱིས་བཟུང་༔ ལྟ་བ་ལ་ 
ཤན་ཕྱེ་བ་ལསཿ རྫོགས་པ་ཆེན་པོའི་དོན་ལ་རྩོད་པ་མིན༔ ཕྱིན་ཆད་རྫོགས་ཆེན་གྱི་དོན་ཉམས་ 
སུ་བླངས་པས༔ རྣམ་པར་སྨིན་པའི་ཉེས་ལྟུང་བྲལ༔ ཞེས་གསུངས་སོ༔ དེ་ནས་རྡོ་རྗེ་སེམས་དཔའི་ 
སྤྲུལ་པ་དགའ་རབ་རྡོ་རྗེ་ཡིས༔ རྫོགས་པ་ཆེན་པོའི་ཆོས་བྱ་བ༔ ཆོས་ཐམས་ཅད་ཀྱི་རྩ་བ༔ ཐེག་པ་ 
ཐམས་ཅད་ཀྱི་ཡང་རྩེ དགོངས་པ་ཐམས་ཅད་ཀྱི་ཞེ་ཕུགས༔ མན་ངག་ཐམས་ཅད་ཀྱི་སྙིང་ཁུ 
དཔལ་ཀུན་ཏུ་བཟང་པོ་ཡིས༔ གཞི་ཅི་ཡང་མ་གྲུབ་པ་ལ༔ འཁོར་འདས་རྒྱབ་གྱེས་པའི་ཚེ༔ རླུང་ 
རིག་ནམ་མཁའ་གསུམ་བྱེ་བ་ལསཿ ཉི་ཟླ་གའུ་ཁ་སྦྱོར་གྱི་ཚུལ་དུ་སངས་རྒྱས་པའི་དགོངས་པཿ 
རྡོ་རྗེ་སེམས་དཔའ་ལོངས་སྤྱོད་རྫོགས་པའི་སྐུ༔ དཔག་ཆེན་མདའི་ཚུལ་དུ་བྱོན་པའི་གསུང་རང་
164

༄༅། །ཟབ་གཏེར་ཆོས་ཀྱི་མཛོད་ཁང་།
བྱུང་༔ དགའ་རབ་རྡོ་རྗེ་སྤྲུལ་ཤུགས་བྱུང་ལྟར་སྤྲུལ་པའི་གསུང་རང་ཤར་དུ་བཤད་པ་ལས་བཀའ་
ཡོངས་སུ་གྲགས་པའི་རྫོགས་པ་ཆེན་པོ་དང་༔ མན་ངག་ཡོངས་སུ་གྲགས་པའི་རྫོགས་པ་ཆེན་པོ་
གཉིས་གསུངས་སོ
བཀའ་ཡོངས་སུ་གྲགས་པའི་རྫོགས་པ་ཆེན་པོ་ལ་བཞི་སྟེ༔ ལྟ་བ་གཙོ་ཆེ་བར་བསྟན་པའི་སེམས་ 
སྡེའི་སྐོར༔ ནམ་མཁའ་ཆེ་རྒྱས་པའི་རྒྱུད་ཀྱིས་གཙོ་བྱས་པ་ཐམས་ཅད༔ སློབ་དཔོན་འཇམ་དཔལ་ 
བཤེས་གཉེན་ལ་བཤད༔ པཎྜི་ཏ་ལྔ་བརྒྱ་ལ་བརྒྱུད་པ་དེཿ ཕྱི་སེམས་སྡེའི་སྐོར་བྱ་བ་ཡིན བཤད་ 
པ་གཙོ་ཆེ་བར་སྟོན་པ་རྒྱུད་ཀྱི་སྐོར་བྱ་བ༔ ཀུན་བྱེད་རྒྱལ་པོའི་རྒྱུད་ཀྱིས་གཙོ་བྱས་པ་ཐམས་ཅད 
རྒྱལ་པོའི་བུ་ལ་བཤད༔ གང་ཟག་ཁྱད་པར་ཅན་བདུན་ལ་བརྒྱུད་དེ་བརྒྱུད་པ་རྒྱལ་པོའི་སྐོར་བྱ་ 
བ་ཡིན༔ དེ་གཉིས་ཕྱི་སྐོར་ལུས་དང་འདྲ་སྟེ ཐ་སྙད་གཙོ་ཆེ་བ་སྟོན་པའི་རྫོགས་ཆེན་ཡིན་ནོ༔ 
ཉམས་ལེན་གཙོ་ཆེ་བར་སྟོན་པ་ཀློང་སྡེའི་སྐོར་བྱ་བ༔ ཡེ་ཤེས་གསང་བའི་རྒྱུད་དང་༔ ཡེ་ཤེས་ 
རྫོགས་པའི་རྒྱུད་ཀྱིས་གཙོ་བྱས་པ་ཐམས་ཅད་བློན་པོའི་བུ་ལ་བཤད༔ གང་ཟག་ཕྱི་མ་བདུན་ལ་ 
བརྒྱུད་པ་དེ བརྒྱུད་པ་བློན་པོའི་སྐོར་བྱ་བ་ཡིན༔ དེ་ནང་སྐོར་མིག་དང་འདྲ་སྟེ མཚོན་ཚིག་ 
གསལ་བར་སྟོན་པའི་རྫོགས་པ་ཆེན་པོ་ཀློང་གི་སྐོར་ཡིན་ནོ༔ གཞིའི་དོན་གཏན་ལ་འབེབས་པ་མན་ 
ངག་གི་སྐོར་བྱ་པཿ ཡེ་ཤེས་ནམ་མཁའ་དང་མཉམ་པའི་རྒྱུད་དང་༔ ངེས་དོན་འདུས་པའི་རྒྱུད་ 
ཀྱིས་གཙོ་བྱས་པ་ཐམས་ཅད་བྲམ་ཟེའི་བུ་ལ་བཤད༔ ལས་ཅན་ལ་ཚིག་བརྒྱུད་བྱས་པ་དེ༔ སྒེག་ 
པ་བྲམ་ཟེའི་སྐོར་བྱ་བ་ཡིན༔ དེ་གསང་སྐོར་སྙིང་དང་འདྲ་སྟེ༔ རྩ་བ་གནད་དུ་དྲིལ་བའི་རྫོགས་ 
པ་ཆེན་པོ་གསང་བ་མན་ངག་གི་སྐོར་ཡིན་ནོ དེ་ཡན་ཆད་བཀའ་ཡོངས་སུ་གྲགས་པའི་རྫོགས་
པ་ཆེན་པོ་ཡིན༔ ད་ནི་མན་ངག་ཡོངས་སུ་གྲགས་པའི་རྫོགས་པ་ཆེན་པོ་ལ་ཡང་གསུམ་སྟེ ཟབ་ 
མོ་ནང་གི་སྐོར༔ ཤིན་ཏུ་ཟབ་པ་གསང་བའི་སྐོར༔ བླ་ན་མེད་པ་ཐུགས་ཀྱི་སྐོར་དང་གསུམ་མོ༔ 
དེའི་དང་པོ་ཟབ་མོ་ནང་གི་སྐོར་བྱ་བ༔ བསམ་གཏན་ཅེར་ཟིན་གྱི་ཆོས་སྡེ་ཉི་ཤུ་རྩ་གཅིག་ཡོད་དོ
ཤིན་ཏུ་ཟབ་མོ་གསང་བའི་སྐོར་ལ་ནོར་བུ་དྲི་མེད་ཀྱིས་གཙོ་བྱས་ཆོས་སྡེ་ཉི་ཤུ་རྩ་གཅིག་ཡོད་དོ༔
བླ་ན་མེད་པ་གསང་བའི་སྐོར་བྱ་བ༔ རིན་པོ་ཆེ་གཟེར་མིག་དང་ཉི་མའི་དཀྱིལ་འཁོར་ལ་སོགས་
པ༔ ཆོས་སྡེ་བཅུ་གསུམ་ཡོད་པ་རྣམས་འཇམ་དཔལ་བཤེས་གཉེན་ལ་གཏད༔ ཤྲཱི་སེདྷ་ལ་བརྒྱུད༔
165

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
བྷེ་རོ་ཙཱ་ན་ལ་གཏད་པ་རྣམས་མན་ངག་ཡོངས་སུ་གྲགས་པའི་རྫོགས་པ་ཆེན་པོ་བྱ་བ་ཡིན་ནོ དེས་ 
ན་སློབ་དཔོན་དགའ་རབ་རྡོ་རྗེའི་ཐུགས་ལ་གབ་པའི་གཏེར་མཛོད་རིན་པོ་ཆེ་གཏེར་གྱི་སྙིང་པོ་ཆོས་ 
ཉིད་མངོན་སུམ་དུ་སྟོན་པའི་རྫོགས་པ་ཆེན་པོ་ཆོས་སྡེ་དྲུག་ཡོད་དོ༔ ཟབ་ལ་རྒྱ་ཆེ་བ་རྫོགས་པ་
ཆེན་པོ་སྙིང་ཏིག་གི་ཆོས་ཡོད༔ ཟབ་ལ་གནད་འདུས་པ་རྫོགས་པ་ཆེན་པོ་གསང་བའི་ཆོས་ཡོདཿ
ཟབ་ལ་དོན་འདུས་པ་རྫོགས་པ་ཆེན་པོ་བཏགས་གྲོལ་རྒྱུད་དྲུག་གི་ཆོས་ཡོད༔ ཟབ་ལ་རྩ་བ་འདུས་ 
པ་རྫོགས་པ་ཆེན་པོ་བཏགས་གྲོལ་རྒྱུད་གསུམ་གྱི་ཆོས་ཡོད༔ ཟབ་ལ་སྙིང་པོ་ཐམས་ཅད་ཀྱི་བཅུད་
དྲིལ་བ་རྫོགས་པ་ཆེན་པོའི་མན་ངག་ཀུན་ཏུ་བཟང་པོའི་དགོངས་པ་ཟང་ཐལ་གྱི་ཆོས་ཡོད༔ ཟབ་ 
ལ་འདུས་པ་རྫོགས་པ་ཆེན་པོ་ཕྱི་ནང་གསང་བའི་སྐོར་ཀུན་དང་མཐུན་པ རྡོ་རྗེ་སེམས་དཔའ་
རང་བྱུང་རང་ཤར་གྱི་ཆོས་ཡོད་དོ དེ་ལྟ་བུ་ཐུགས་ཀྱི་གཏེར་མཛོདཿ
གསང་བ་རིན་པོ་ཆེའི་ཆོས་རྫོགས་པ་ཆེན་པོ་ཟབ་མོ་སྡེ་དྲུག་པོ་འདི༔ ལས་ཅན་གྱི་བུ་ཤྲཱི་སིང་ 
ཧ་ལ་གསུངས་ཏེདེས་སྤྲུལ་པའི་རིག་འཛིན་གསུམ་ལ་སྟོན་པར་འགྱུར་རོ༔ དགའ་རབ་རྡོ་རྗེའི་ 
སྙན་བརྒྱུད་ཆེན་པོ་དྲུག་རྫོགས་པ་ཆེན་པོ་ཐམས་ཅད་ཀྱི་དོན་འདུས་པ་ཆིག་བརྒྱུད་དུ་གསུང་པར་ 
འགྱུར་རོ འདི་ནི་སེམས་དང་ཡེ་ཤེས་དབྱེ་བའི་སྙན་བརྒྱུད་ཆེན་པོ་ཡིན་ནོ དགའ་རབ་རྡོ་རྗེའི་ 
ཐུགས་ལས་འཁྲུངས་པའི་ཆོས རྫོགས་པ་ཆེན་པོ་ཡི་གེ་མེད་པའི་སྐོར་དང་༔ སྙན་བརྒྱུད་ཡི་གེ་ 
མེད་པ་གཉིས་ནི་རྫོགས་ཆེན་ཀུན་གྱི་སྙིང་པོ་ཡིན་ནོ༔ དེ་ལྟར་ན༔ གོང་དུ་བཤད་པའི་རྫོགས་པ་ 
ཆེན་པོ་ལ༔ དགའ་རབ་རྡོ་རྗེས་མ་གསུངས་པའི་རྫོགས་པ་ཆེན་པོ་མི་འབྱུང་བ་དང་གཅིག༔ དགའ་
རབ་རྡོ་རྗེས་དེ་ལས་མ་གསུངས་པ་དང་གཉིས༔ ལས་ཅན་མ་ཡིན་པ་ལ་རྫོགས་པ་ཆེན་པོ་མི་སྟོན་ 
པ་དང་གསུམ༔ སྙན་བརྒྱུད་ཆིག་བརྒྱུད་ལས་མི་སྤེལ་བ་དང་བཞི༔ ཡི་གེ་མེད་པ་ལ་ཡི་གེ་མི་བཏབ་ 
པ་དང་ལྔ༔ རྫོགས་པ་ཆེན་པོའི་དོན་ལ་ཞུགས་ནས་རིག་པ་སྐད་ཅིག་ཀྱང་ཡེངས་སུ་མེད་པ་དང་ 
དྲུག༔ དེ་ལྟར་རྫོགས་པ་ཆེན་པོའི་རྩ་བ་དྲུག་ངོ་ཤེས་པ་གལ་ཆེའོ༔ སློབ་དཔོན་ཤྲཱི་སིང་ཧས་ 
རྫོགས་པ་ཆེན་པོའི་ཆོས་ཐམས་ཅད་ཐུགས་སུ་ཆུད་ནས་ཐུགས་ཀྱི་སྲས་བཞི་ལ་གཏད༔ ཨོ་རྒྱན་ 
པདྨ་འབྱུང་གནས་ལ༔ ཡང་གསང་བླ་ན་མེད་པའི་སྐོར་གཏད༔ རྒྱལ་བ་ཡེ་ཤེས་མདོ་ལ་གསང་ 
བའི་སྐོར་གཏད༔ མཁས་པ་བྷི་མ་ལ་མི་ཏྲ་ལ་ནང་གི་སྐོར་གཏད༔ ལོ་ཙཱ་བ་བཻ་རོ་ཙ་ན་ལ་ཕྱི་སྐོར་
166

༄༅། །ཟབ་གཏེར་ཆོས་ཀྱི་མཛོད་ཁང་།
གཏད༔ དེ་བཞི་ནས་མ་བརྒྱུད་པའི་རྫོགས་པ་ཆེན་པོ་མི་འབྱུང་ངོ༔ ཤྲཱི་སིང་ཧས་ཕྱི་མའི་ལས་ 
འཕྲོ་ཅན་ལ་བཀའ་དྲིན་ཆེའོ༔ རྒྱ་གར་གྱི་ཡུལ་དུ་དགེ་སློང་ཀུན་དགའ་མོས་ཚིག་གོང་འོག་དཀྲུགས་ 
པ་ལ་བརྟེན་ནས༔ རྫོགས་པ་ཆེན་པོའི་ཆོས་ཐམས་ཅད་མ་ལུས་པར་བསྡུས་ཏེ་རྡོ་རྗེའི་གདན་དུ་ 
གཏེར་དུ་སྦས་སོ༔ སྤྱད་པའི་དབང་མེད་དོ༔ ཤྲཱི་སེདྷའི་སྲས་བཞིསཿ བོད་དུ་རྫོགས་པ་ཆེན་པོ་ 
སྟོན་པར་འགྱུར་ཏེ༔ ད་ལྟར་གྱི་ལས་འཕྲོ་ཅན་ལ་སྟོན་པར་འགྱུར་རོ༔ མ་འོངས་པའི་དོན་དུ་ 
གཏེར་དུ་སྦེད་པར་འགྱུར་ཏེ སྐལ་ལྡན་བོད་ཀྱི་འགྲོ་བ་མང་པོ་གྲོལ་བར་འགྱུར་རོ༔ ཞེས་བུདྡྷའི་ 
ཕོ་བྲང་དུཿ པཎ་ཆེན་ཤྲཱི་སེདྷ་ཡིསཿ ལོ་ཙཱ་བ་བཻ་རོ་ཙ་ན་ལ་གསུངས་སོ དེ་ནས་སློབ་དཔོན་ཤྲཱི་ 
སེངྒྷ་ལཿ
པ་གོར་བཻ་རོ་ཙ་ནས་ཞུས་པ༔ ཀྱཻ༔ སློབ་དཔོན་ཆེན་པོ༔ སངས་རྒྱས་ཀྱིས་ཐེག་པ་རིམ་པ་དགུ་ 
གསུངས་པ་འདི་ལཿ༔ གང་ཟག་གིས་ཉམས་སུ་བླངས་པས༔ འབྲས་བུ་ཐོབ་པའི་དུས་ན་བཟང་ངན་ 
བདོག་གམ་མི་བདོག་ལགས༔ འབྲས་བུའི་ཆོས་རྫོགས་པ་ཆེན་པོ་ལ་ཕྱི་ནང་གསང་བ་བཞི་རུ་གསུངས་ 
ཏེ སངས་རྒྱས་ལ་ཉེ་རིང་བདོག་གམ་མི་བདོག་ཞུས་པས༔ བཀའ་བསྩལ་པ བོད་ཀྱི་དགེ་སློང་ 
ཉོན་ཅིག༔ ཐེག་པ་རིམ་པ་དགུ་གསུངས་པ་དེ་ནི༔ སེམས་ཅན་ཐ་དད་ཀྱི་དོན་དུ་སངས་རྒྱས་ཀྱིས་ 
གསུངས་པ་ཡིན བཟང་ངན་སངས་རྒྱས་པའི་དུས་ན་མེད་དོ༔ ཐེག་པ་འོག་མ་རྣམས་སེམས་ཅན་ 
དགེ་བ་ལ་དྲང་བའི་དོན་ཙམ་ཡིན༔ སངས་རྒྱས་ལ་ཡིད་སྨོན་བྱེད་པ་ཙམ་གྱི་ཆོས་ཡིན༔ ཉན་ 
ཐོས་རང་རྒྱལ་བྱང་ཆུབ་སེམས་དཔའི་ཐེག་པ་གསུམ་ནི༔ མཐོ་རིས་སུ་སྐྱེ་བའི་ས་བོན་ཙམ་ལས༔ 
སངས་རྒྱས་ཐོབ་པའི་དུས་རིང་ངོ་༔ གཞི་ངོས་མ་ཟིན་ནས ལམ་སྦྱོང་བ་ལ་རེ འབྲས་བུ་དྲན་ 
རིག་བཀག་པ་ལ༔ བྱེད་པས་སངས་རྒྱས་རྒྱང་རིང་པའོ༔ ཀྲི་ཡཿ ཨུ་པ༔ ཡོ་ག་གསུམ་ནི ལྡེམ་ 
དགོངས་ཀྱི་ཆོས་བྱ་བ་སྒྲིབ་པ་ཆེན་པོ་སྦྱོང་བ་ཙམ་ཡིན༔ དེས་ཀྱང་སངས་རྒྱས་ཐོབ་དུས་མེདཿ 
གཞི་སྟོང་པ་ལ་བྱེདཿ༔ ལམ་དམིགས་གཏད་བཟང་ངན་དུ་འཛིན༔ འབྲས་བུ་སྟོང་པའི་རྒྱས་འདེབས་ 
པས་སངས་རྒྱས་རྒྱང་རིང་ངོ་༔ དེ་ལྟར་ཉན་ཐོས་རང་རྒྱལ་བྱང་ཆུབ་སེམས་དཔའ་དང༔ སེམས་ 
ཙམ་དབུ་མ་ཀྲི་ཡོག་སྡེ་གསུམ་རྣམས༔ ཆོས་ཀྱི་འཇུག་སྒོ་དང་ཡན་ལག་ཡིན་པས་མི་སྤོང༔ འབྲས་ 
བུར་རེ་ན་རྒྱང་རིང་ངོ་༔ དེ་རྣམས་ཀྱིས་གཞི་ངོས་མི་ཟིན༔ ལམ་སྤོང་འགེགས་སྦྱོང་སྒྱུར་ལ་རེ
167

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
འབྲས་བུ་བཙན་ས་མི་ཟིན་ནོ༔ མ་ཧཱ་ཡོ་ག་ཨ་ནུ་ཡོ་ག༔ སྣང་སྟོང་གཉིས་མེད་ཕྱག་རྒྱ་ཆེན་པོའི་ 
ལྟ་བ་དང་གསུམ༔ གཞི་ཆོས་ཀྱི་དབྱིངས་ལ་བྱེད༔ ལམ་སྣང་སྟོང་ཟུང་འཇུག་ལ་སྦྱོང་༔ འབྲས་བུ་ 
སྐྱེ་མེད་ཆོས་སྐུ་ཟེར༔ ཆོས་ཀྱི་དབྱིངས་སུ་ཤོར༔ འདི་ཡང་ལམ་ཉེ་སྟེ་བཙན་སར་སླེབས་པ་དཀའོ 
རྫོགས་པ་ཆེན་པོ་ཕྱི་སེམས་སྡེ་ལྟ་བ་གཙོ་ཆེ༔ ནང་ཀློང་སྡེ་སྒོམ་པ་གཙོ་ཆེ གསང་བ་མན་ངག་པ་ 
སྤྱོད་པ་གཙོ་ཆེ༔ ཡང་གསང་བླ་ན་མེད་པ་འབྲས་བུ་གཙོ་ཆེ༔ དེའི་གེགས་སེལ་འདི་དང་འཕྲད་
པ་ཐམས་ཅད་སངས་རྒྱ་བ་ལ་ཐེ་ཚོམ་མེད་དོ
འདི་ནི་གཞི་མིང་མ་ཐོགས་ཀྱི་སྤྱི་ས་ཡིན་པས༔ ལམ་དང་སེམས་དང་ཡེ་ཤེས་ཤན་འབྱེད་པ་ཡིན༔ 
འབྲས་བུ་གཞིའི་སྣང་བ་ངོ་ཤེས༔ ཅིར་སྣང་རང་སྣང་རིག་པའོ༔ ལམ་ཉེ་རིང་ཁྱད་པར་ཆེ༔ སངས་ 
རྒྱས་ནས་སྐུ་གཉིས་འགྲོ་དོན་འབྱུང་མི་འབྱུང་ཁྱད་པར་ཆེའོ༔ ལམ་ཉེ་རིང་ནི༔ ཉན་ཐོས་པསཿ 
བསྐལ་པ་གྲངས་མེད་གསུམ་ཆོས་བྱས་པས་སངས་རྒྱ་བར་འདོད༔ རང་རྒྱལ་གྱིས་བསྐལ་པ་བརྒྱར་
ཆོས་བྱས་པས་སངས་རྒྱ་བར་འདོད༔ སེམས་ཙམ་པ་བསྐལ་པ་དྲུག་བཅུ་ནས་སངས་རྒྱུ་བར་འདོདཿ 
དབུ་མ་པ་བསྐལ་པ་གསུམ་ནས་སངས་རྒྱ་བར་འདོད༔ ཀྲི་ཡ་པ་མི་ཚེ་བདུན་ནས་སངས་རྒྱ་བར་ 
འདོདཿ ཨཱུ་པ་བ་སྐྱེ་བ་དྲུག་ནས་སངས་རྒྱ་བར་འདོད༔ ཡོ་ག་བ་མི་ཚེ་ལྔ་ནས་སངས་རྒྱ་བར་ 
འདོད༔ དེ་ལྟར་ཐེག་པ་འོག་མཿ༔ རྒྱུའི་ཆོས་སྤྱོད་པ་བདུན་གྱིས་སངས་རྒྱ་བར་སྨོན་པ་ལས་ཡུན་ 
རིང་པོར་མི་ཐོབ་སྟེ ཕྱོགས་རིས་དང་གཉིས་འཛིན་མ་གྲོལ་བའི་ཆོས་ཡིན་ནོ༔ མ་ཧཱ་ཡོ་ག་ཟླ་བ་ 
བདུན་ནས་སངས་རྒྱའོ༔ ཨ་ནུ་ཡོ་ག་ཟླ་བ་དྲུག་ནས་སངས་རྒྱས་ཐོབ་བོ༔ སྣང་སྟོང་གཉིས་མེད་ཀྱི་ 
ལྟ་བ་ཕྱག་རྒྱ་ཆེན་པོ་དེ་ཟླ་བ་གསུམ་ནས་སངས་རྒྱས་ཐོབ་བོ༔ བྱ་བྲལ་རྩོལ་མེད་ཀྱི་ལྟ་བ་རྫོགས་ 
པ་ཆེན་པོ་དེ ནང་རྟོགས་ན་ནང་སངས་རྒྱ༔ ནུབ་རྟོགས་ན་ནུབ་སངས་རྒྱའོ༔ སངས་རྒྱ་བའི་དུས་ 
ན་བཟང་ངན་མེད་དེ༔ འགྲོ་དོན་འབྱུང་མི་འབྱུང་ཁྱད་པར་ཆེའོ༔ ཉན་ཐོས་དང་རང་རྒྱལ་གྱི་སྒོ་ 
ནས་སངས་རྒྱས་ཐོབ་ནཿ སྟོན་པ་གཅིག་པུས་སངས་རྒྱས་བྱ་བ་སྤྲུལ་པ་འགྱེད་མི་ནུས་སོ དབུ་མ་ 
པ་དང་སེམས་ཙམ་པའི་སྒོ་ནས་སངས་རྒྱས་ཐོབ་ན༔ སངས་རྒྱས་གཉིས་འཕེལ་བྱ་བ༔ སྤྲུལ་པ་རེ་ 
རེ་ཙམ་འགྱེད་པར་ནུས༔ ཀྲི་ཡོག་སྡེ་གསུམ་གྱི་སྒོ་ནས་སངས་རྒྱས་ཐོབ་ན༔ སངས་རྒྱས་གདུང་ 
འཕེལ་བྱ་བ་སྐུ་གསུང་ཐུགས་ཀྱི་སྤྲུལ་པ་གསུམ་གསུམ་འགྱེད་པར་ནུས་སོ མ་ཧཱ་ཡོ་ག་ཨ་ནུ་ཡོ་
168

༄༅། །ཟབ་གཏེར་ཆོས་ཀྱི་མཛོད་ཁང་།
ག་བ་དེའི་དོན་སྣང་སྟོང་གཉིས་མེད་ཀྱི་ལྟ་བ་ཕྱག་རྒྱ་ཆེན་པོའི་སྒོ་ནས་སངས་རྒྱས་ཐོབ་ན༔ སངས་ 
རྒྱས་སྐུ་ལྔའི་བདག་ཉིད་བྱ་བ་སྐུ་གསུང་ཐུགས་ཡོན་ཏན་འཕྲིན་ལས་དང་ལྔའི་སྤྲུལ་པ་རྒྱུན་མི་ཆད་པར་
འགྱེད་པར་ནུས་སོ བྱ་བྲལ་རྩོལ་མེད་ཀྱི་ལྟ་བ་རྫོགས་པ་ཆེན་པོའི་སྒོ་ནས་སངས་རྒྱས་ཐོབ་ནཿ 
ཇི་ལྟ་བ་མཁྱེན་པའི་སངས་རྒྱས་བྱ་བ་འཁོར་འདས་གཉིས་ཀའི་གཞི་མིང་མ་ཐོགས་དེ་ངོ་ཤེས་པསཿ 
རྒྱུ་ལྷུན་གྱིས་གྲུབ་པའི་སངས་རྒྱས་སུ་ངོ་ཤེས༔ ལམ་ཅི་ཡང་སྣང་བས༔ ཅི་ཡང་སྲིད་པ་དེ༔ རང་ 
སྣང་ལྷུན་གྱིས་གྲུབ་པའི་སངས་རྒྱས་སུ་ངོ་ཤེས༔ འབྲས་བུ་ཐམས་ཅད་རང་སྣང་འཛིན་མེད་དུ་ལྷུན་ 
གྱིས་གྲུབ་པར་ཤེས་སོ༔ དེ་ལྟར་རང་བྱུང་གི་དོན་ཇི་ལྟ་བ་མཁྱེན་པས༔ སངས་རྒྱ་བ་ཡིན་ལ༔ ལྷུན་ 
གྱིས་གྲུབ་པའི་སངས་རྒྱས་དེ་ཡིས་འཁོར་འདས་ཐམས་ཅད་མ་བསྒྲིབས་པར་སལ་ལེར་གཟིགས་
པས༔ ཇི་སྙེད་པ་མཁྱེན་པའི་སངས་རྒྱས་བྱ་བ་ཡིན་ནོ༔ དེ་ལྟར་ཇི་ལྟ་བ་མཁྱེན ཇི་སྙེད་པ་ 
གཟིགས་པས༔ ཆོས་སྐུ་ལས་ལོངས་སྤྱོད་རྫོགས་པའི་སྐུ་འབྱུང༔ དེ་ལས་ཀྱང་སྤྲུལ་པའི་སྐུ་འབྱུང་༔ 
དེ་ལས་ཀྱང་སྤྲུལ་པ་བྱེ་བ་ཕྲག་བརྒྱ་འགྱེད་པར་ནུས་སོ༔
དེའང་ཉན་ཐོས་དང་༔ རང་སངས་རྒྱས་གཉིས་སྟོང་ཉིད་རྟོགས་པའི་སངས་རྒྱས་ཡིན་པས་ 
སྤྲུལ་པ་འགྱེད་མི་ནུས་སོ༔ སེམས་ཙམ་པ་དང་དབུ་མ་པ་གཉིས་བདེན་པ་གཉིས་རྟོགས་པའི་སངས་ 
རྒྱས་ཡིན་པས་བསྐལ་པ་རེ་རེ་ལ་སྤྲུལ་པ་རེ་རེ་འགྱེད་པར་ནུས༔ ཀྲི་ཡ་བཿ ཨུ་པ་བཿ ཡོ་ག་གསུམ་ 
རྣམ་པར་དག་པའི་སངས་རྒྱས་བྱ་བ་ཡིན་པས༔ སངས་རྒྱས་རེ་རེ་བྱོན་པའི་དུས་སུ༔ སྤྲུལ་པ་རེ་རེ་ 
འགྱེད་པར་ནུས༔ མ་ཧཱ་ཡོ་ག་བ ཨ་ནུ་ཡོ་ག་བ༔ སྣང་སྟོང་གཉིས་མེད་ཕྱག་རྒྱ་ཆེན་པོ་དང་ 
གསུམ་ ཡེ་ཤེས་ལྔ་རྫོགས་པའི་སངས་རྒྱས་བྱ་བ་ཡིན་པས༔ སྐུ་དང་༔ གསུང་དང་༔ ཐུགས༔ ཡོན་ 
ཏན་འཕྲིན་ལས་ཀྱི་སྤྲུལ་པ་ལྔ་དུས་རྒྱུན་ཆད་མེད་པར་འགྱེད་ནུས་སོ༔ ཨ་ཏི་ཡོ་ག་བྱ་བྲལ་རྩོལ་ 
མེད་ཀྱི་ལྟ་བ་དང་༔ ལྷུན་གྱིས་གྲུབ་པ་རྫོགས་པ་ཆེན་པོའི་ལྟ་བ་དང་༔ རང་བྱུང་རྫོགས་པ་ཆེན་ 
པོ་ཆོས་ཉིད་མངོན་སུམ་གྱི་ལྟ་བ་དང་གསུམཿ མངོན་པར་རྫོགས་པའི་སངས་རྒྱས་བྱ་བ་ཡིན་པསཿ 
སྐུ་གསུམ་དང་༔ ཡང་སྤྲུལ་དང༔ སྤྲུལ་པ་བྱེ་བ་ཕྲག་བརྒྱ་དུས་སྐད་ཅིག་མ་རེ་རེ་ལ་འགྱེད་པར་ 
ནུས་སོ༔ ཨ་ཏི་ཡོ་ག་བྱ་བ་རྫོགས་པ་ཆེན་པོ་སེམས་སྡེའི་སྐོར་ཡིན་ནོ༔ འདི་སངས་རྒྱས་ནས་མི་ལོ་ 
ལྔ་བཅུ་ནས་སྤྲུལ་པ་ཐོགས་པ་མེད་པར་འགྱེད་དོ༔ ལྷུན་གྱིས་གྲུབ་པ་བྱ་བ་རྫོགས་པ་ཆེན་པོ་ཀློང་
169

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
སྡེའི་སྐོར་ཡིན༔ འདི་སངས་རྒྱས་ནས་མི་ལོ་བདུན་ནས་སྤྲུལ་པ་འགྱེད་དོ༔ རང་བྱུང་རྫོགས་པ་ 
ཆེན་པོ་བྱ་བ་རྫོགས་པ་ཆེན་པོ་མན་ངག་གི་སྐོར་ཡིན འདི་སངས་རྒྱས་ནས་མི་ལོ་གཅིག་ནས་སྤྲུལ་
པ་འགྱེད་དོ༔ ཆོས་ཉིད་མངོན་སུམ་བྱ་བ་རྫོགས་པ་ཆེན་པོ་ཡང་གསང་བླ་ན་མེད་པའི་སྐོར་ཡིན༔ 
འདི་ལུས་བོར་མ་ཐག་ཏུ་སངས་རྒྱ སངས་རྒྱས་མ་ཐག་སྤྲུལ་པ་འགྱེད་དོ༔ སྤྲུལ་པ་རྒྱུན་མི་འཆད་ 
དོ༔ ཡེ་ནས་སངས་རྒྱས་བྱ་བ་གཅིག་འདོད་ན༔ ཉོན་མོངས་པ་ལྔ་དང་མ་བྲལ་བར་སངས་རྒྱས་པ་ 
བྱ་བ་མི་སྲིད་དེ ཉན་ཐོས་དང་རང་རྒྱལ་གཉིས༔ ཉོན་མོངས་སྤོང་ངོ་༔ སེམས་ཙམ་པ་དང་༔ 
དབུ་མ་པ་ཉོན་མོངས་པ་འགེགས་སོ༔
ཀྲི་ཡོག་སྡེ་གསུམ་ཉོན་མོངས་པ་སྦྱོང་བ་དང་སྒྱུར་བར་བྱེད་དོ༔ མ་ཧཱ་ཡོ་གཿ ཨ་ནུ་ཡོ་གཿ ཟུང་ 
འཇུག་གི་ལྟ་བ་གསུམ་ཉོན་མོངས་པ་ལམ་དུ་གཏོང་ངོ་༔ རྫོགས་པ་ཆེན་པོ་ཉོན་མོངས་པ་འགག་ 
མིག་ཏུ་འཛུད་དོ༔ ཉོན་མོངས་པ་མ་སྤངས་པར་ཡེ་ཤེས་རྒྱས་པ་མི་སྲིད་དོ ཉོན་མོངས་པ་མ་ 
དག་པར་ཡེ་ཤེས་མི་སྐྱེ༔ ཉོན་མོངས་པ་མ་སྤངས་པར་ཡེ་ཤེས་མི་རྒྱས་པས༔ བཻ་རོ་ཙ་ན་ཁྱོད་ཀྱིས་ 
རྫོགས་པ་ཆེན་པོའི་སྙན་བརྒྱུད་འདི་ཟུངས་ལ༔ བོད་ཀྱི་ལས་ཅན་གཅིག་ལ་གཏོད༔ དེ་ནས་ཕྱི་ 
མའི་དོན་དུ་གཏེར་དུ་སྦོས་ཤིག ཁྱོད་བོད་ཀྱི་མི་ཁོང་ཅོལ་ཆུང་བས༔ ཆོས་ལ་གསར་འགྲོག་བྱེད་ 
པ་ཅིག་འོང་༔ འཚུར་ངས་ཆེ་བས༔ ཆོས་ལ་ཕྱོགས་རིས་ཡོད་པ་ཞིག་འོང་༔ སྒྱུར་བ་སླ་བས་ 
བདུད་དང་འགོང་པོ་སྙིང་དུ་འཇུག་པ་ཅིག་འོང་༔ འབྲས་བུ་བླ་ན་མེད་པའི་རྫོགས་པ་ཆེན་པོ་ལཿ 
རྟོག་པས་བཅིངས་པ་ཆོས་ཀྱི་སྐྱོན་འདོགས་པ་ཞིག་འོང་༔ ལྟ་བ་ལ་ཤན་མི་ཕྱེད་པར་རང་ འདོད་ 
དུ་འཛིནཿ སྤྱོད་པ་བླང་དོར་མི་ཤེས་རང་དགར་སྤྱོད༔ གཞི་དང་ཆོས་ཉིད་མི་ཕྱེད་པར་རེ་དོགས་ 
ལས་མི་གྲོལ༔ སངས་རྒྱས་བསྟན་པའི་སྙིང་པོ་ནུབ༔ བདུད་དང་ལོག་འདྲེན་ཁ་ལང་༔ ནད་མཚོན་ 
མུ་གེ་ཇག་ཆོམ་དར་བ་ཞིག་འོང་༔ དེའི་དུས་སུ་སེམས་དང་ཡེ་ཤེས་འབྱེད་པའི་སྙན་བརྒྱུད་འདི་ 
ལས་ཅན་གཅིག་དང་འཕྲད་པར་འགྱུར་གྱིས༔ ལས་ཅན་དེ་ཡིས་སྙན་བརྒྱུད་འདི་ཟུངས་ཤིག༔ གཞན་ 
ལ་མ་སྤེལ་བར་ཉམས་སུ་ལོངས་ཤིག༔ དོན་མ་ཤེས་པའི་དོན་ཁྲོལ་ཅིག༔ དཔེ་མ་སྤེལ་བར་དུས་ཐ་ 
མ་ལ་ལས་ཅན་གྱི་བུ་དཔྲལ་པའི་གདོང་ལ་སྨེ་བ་སུམ་བརྩེགས་ཡོད་པ་ཞིག་ཆོས་འདི་ལེན་པར་འགྱུར་
གྱིས དེ་ལ་སྣོད་ལྡན་བདུན་བརྟགས་ལ་གཏོད་ཅིག༔ དེ་མ་བྱུང་ན་དཔེ་འདི་མ་སྤེལ་བར་གཏེར་
170

༄༅། །ཟབ་གཏེར་ཆོས་ཀྱི་མཛོད་ཁང་
དུ་སྦོས་ཤིག༔ ཅེས་གསུངས་སོ༔ གཏེར་དུ་སྦས་པའི་ལོང་མེད་པ་སྲིད་ནཿ བླ་མའི་སྐུ་འདྲའི་ 
མདུན་ནམཿ བརྒྱུད་པའི་རིམ་པ་གསལ་ཐོབ་ལ་མེ་ལྷ་ལ་ཕུལ་ཅིགཿ ཡི་གེར་བཞག་ན་དམ་ཚིག་ 
ཉམས་པ་ཡིན་ནོ༔ ཞེས་གསུངས་སོ
སེམས་དང་ཡེ་ཤེས་དབྱེ་བའི་སྙན་བརྒྱུད་འདི༔ དང་པོ་དཔལ་ཀུན་ཏུ་བཟང་པོས༔ རྫོགས་པ་ 
ཆེན་པོ་ཉམས་སུ་ལེན་པའི་རྣལ་འབྱོར་པ་ཐམས་ཅད་ཀྱི་བགེགས་སེལ་བའི་ཕྱིརཿ འོག་མིན་དུ་
གསུངས་སོ༔ དཔལ་རྡོ་རྗེ་སེམས་དཔས་ཞུས༔ དེས་བྱང་ཆུབ་སེམས་དཔའ་འཇམ་དཔལ་གཞོན་ 
ནུ་ལ་སྙན་དུ་བརྒྱུད༔ དེས་ལྷའི་དབང་པོ་བརྒྱ་བྱིན་ལ་བརྒྱུད༔ དེ་ཡིས་སྤྲུལ་སྐུ་དགའ་རབ་རྡོ་རྗེ་ 
ལ་བརྒྱུདཿ དེས་རྒྱ་གར་གྱི་པཎྜི་ཏ་ལྔ་བརྒྱ་ལ་བརྒྱུད༔ དེས་ཤྲཱི་སེངྷ་ལ་བརྒྱུད༔ དེས་པ་གོར་བཻ་རོ་ 
ཙ་ན་ལ་བརྒྱུད་དོ༔ བྷེ་རོ་ཙ་ན་རི་བོ་དང༔ རྒྱའི་ཚུལ་དུ་སངས་རྒྱས་སོ༔ དེས་བོད་ཀྱི་རྒྱལ་པོ་ཁྲི་ 
སྲོང་ལྡེ་བཙན་ལ་བརྒྱུད་དེ༔ སྒྲ་དང་འོད་ཀྱི་ཚུལ་དུ་སངས་རྒྱས་སོ༔ རྒྱལ་པོས་སྨོན་ལམ་བཏབ་ 
ནས༔ གཏེར་ཁ་གསུམ་དུ་སྦས་སོ༔ སྐུ་གསུང་ཐུགས་ཀྱི་སྤྲུལ་པ་གསུམ་གྱིས༔ ཐོན་པར་གྱུར་ཅིག་ 
པའི་སྨོན་ལམ་བཏབ་བོ༔ སྙན་བརྒྱུད་ཀྱི་ཡི་གེ་གསུམ་རྙེད་པའི་གང་ཟག་གསུམ༔ ཕྱི་མའི་དུས་ན་ 
ཆུ་ལ་ཉ་ལྡང་གི་ཚུལ་དུ་སངས་རྒྱ་བར་འགྱུར་རོ༔ སྙན་བརྒྱུད་གཏད་པའི་སྣོད་དུ་རུང་བ་ཐམས་ 
ཅད་ཀྱང་༔ སྐྱེ་བ་དེ་ལས་མི་ལེན་པར་འགྱུར་རོ༔ ཐུགས་ཀྱི་སྙན་བརྒྱུད་འདི་རྙེད་པའི་གང་ཟག་ 
དེ་ལ༔ འདི་གཏད་པའི་སྣོད་ལྡན་འདི་དཀོན་པས༔ དཔེ་མ་སྤེལ་བར་སྙིང་ལ་ཆོངས་ཤིག༔ དོན་ 
མ་ཁྲོལ་བ་དེའི་དུས་སུ་མང་པོ་འོང་བས༔ དད་པ་ཅན་གྱིས་རྒྱུད་ཁྲོལ་ཅིག ཕྱི་མའི་དུས་སྙན་ 
བརྒྱུད་གཏད་དུ་རུང་བའི་གང་ཟག་ཅིག་འབྱུང་བས༔ རྒྱས་ཐོབ་ལ་གཏོད་ཅིགཿ དུར་ཁྲོད་ཀྱི་མ་ 
མོ་གསུམ་གྱིས་སྙན་བརྒྱུད་འདི་སྲུངས་ཤིགཿ ཅེས་གསུངས་སོ༔ ས་མ་ཡ༔ རྒྱ་རྒྱ་རྒྱ ཟང་ཟང་ལྷ་ 
བྲག་ལ་སྦས་པའི་སྙན་བརྒྱུད་དང་པོ་རིག་འཛིན་རྒོད་ཀྱི་ལྡེམ་འཕྲུ་ཅན་གྱིས༔ བྲག་རི་དུག་སྦྲུལ་ 
སྤུངས་འདྲའི་སྐེད་བསེ་སྒྲོམ་སྨུག་པོའི་མཛོད་དབུས་མ་ནས་སྤྱན་དྲངས་སོ༔ ཤོག་སེར་ཡང་ཚ་ལ་
ཞལ་བཤུས་སོ
171

།ཨོ་རྒྱན་རྗེ་འའབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
༄༅༔ བཻ་རོ་ཙ་ནའི་སྙན་བརྒྱུད་བར་མ་བཞུགས་སོ༔ ༔
ཨོཾ་ཨཱཿཧཱུྃཿ ཆོས་སྐུ་ཀུན་ཏུ་བཟང་པོ་དང་༔ ལོངས་སྐུ་རྡོ་རྗེ་སེམས་དཔའ་དང་༔ སྤྲུལ་སྐུ་འཕགས་ 
པ་འཇམ་དཔལ༔ རིག་འཛིན་ལྷ་དབང་བརྒྱ་བྱིནཿ སྤྲུལ་སྐུ་དགའ་རབ་རྡོ་རྗེ༔ པན་ཆེན་གྲུབ་ཐོབ་ 
ལྔ་བརྒྱ༔ སྙན་བརྒྱུད་དུ་བརྒྱུད་པའི་མན་ངག༔ གསང་སྔགས་ཀྱི་ཆོས་ཐམས་ཅད་ཀྱི་སྙིང་པོ་ 
རྫོགས་པ་ཆེན་པོ་ཡིན་ཏེ རྫོགས་ཆེན་ཐམས་ཅད་ཀྱི་གེགས་སེལ་ལས༔ སྙན་བརྒྱུད་རྣམ་པ་གསུམ་ 
བྱ་བ་གྲུབ་ཐོབ་ཕྱི་མ་བདུན་གྱི་དགོངས་པ་གཅིག་ཏུ་དྲིལ་ཏེ མཁས་པ་ཤྲཱི་སེདྷའི་ཐུགས་ལ་གབ་
ནས་ཡོད་པ་ལ༔ དུས་དེར་བོད་ཀྱི་ལོ་ཙཱ་བ་བཻ་རོ་ཙ་ནས་ལོ་བཅོ་ལྔ་ནས་ལྔ་བཅུ་རྩ་ལྔ་ལོན་གྱི་བར་ 
དུཿ རྒྱ་གར་གྱི་ཡུལ་དུཿ མཁས་པ་ཤྲཱི་སེདྷའི་སྤྱན་སྔར་བསྡད་དེ༔ རྫོགས་པ་ཆེན་པོའི་ཆོས་ཐམས་ 
ཅད་ཞུས་ཏེ༔ ཕྱིས་བོད་དུ་བྱོན་པའི་དུས་སུ མཁས་པ་ཤྲཱི་སེངྷའི་མདུན་དུ༔ བཻ་རོ་ཙ་ནས༔ ཕྱག་ 
སྟོང་༔ སྐོར་བ་སྟོང་༔ གསེར་གྱི་པ་ཏྲ་ལྔ་བརྒྱ་ཕུལ་ཏེ༔ སློབ་དཔོན་དང་འབྲལ་མི་ཕོད་པའི་གདུང་ 
བའི་སྨྲེ་སྔགས་བཅུ་གསུམ་ཞུས༔ སྤྱན་ཆབ་མང་དུ་བཏང་བས༔ ཤྲཱི་སེདྷའི་ཞལ་ནས༔ ལས་ཅན་གྱི་ 
བུ སྔར་བཤད་པའི་རྫོགས་པ་ཆེན་པོ་ལ༔ སྙན་བརྒྱུད་ཀྱི་མན་ངག་འདི་གཏད་པས་ཁྱོད་ཀུན་ཏུ་ 
བཟང་པོ་རྡོ་རྗེ་སེམས་དཔའ་དང་དབྱེར་མེད་ཀྱིས༔ ཡིད་གདུང་བར་མ་བྱེད༔ བོད་ཀྱི་དོན་ལ་ 
སོང་ཞིག༔ ཁྱོད་ཀྱི་ཚེ་འཕོས་ནས་བསྐལ་པ་ཆེན་པོ་སྟོང་ལྔ་བརྒྱར་སངས་རྒྱས་ཀྱི་བསྟན་པ་འཛིན་ 
པར་འགྱུར་རོ་ཞེས་ལུང་བསྟན་ཏེ་སྙན་བརྒྱུད་གཏད་པའོ༔ ས་མ་ཡ༔ རྒྱ་རྒྱ་རྒྱ༔ ༔
དཔལ་ཀུན་ཏུ་བཟང་པོ་ལ་ཕྱག་འཚལ་ལོ རྫོགས་པ་ཆེན་པོ་ཀུན་ཏུ་བཟང་པོའི་དགོངས་པ་ 
ཟང་ཐལ་འདི་ལཿ སངས་རྒྱས་ཀྱི་དགོངས་པ་ཆོས་ཀྱི་སྒོ་མོ་བརྒྱད་ཁྲི་བཞི་སྟོང་གསུངས་པའི་ནང་ 
ནས༔ ཁྱད་པར་འཕགས་པའི་མན་ངག་རྣམ་པ་བརྒྱད་ཀྱིས༔ ངེས་པའི་དོན་གཏན་ལ་དབབ་པ་ནི 
ཆོས་སྤྱིའི་ལུགས་ཀྱིས༔ ཀུན་གཞི་ལ་ཆོས་སྐུར་འདོད་དེ༔ རྫོགས་པ་ཆེན་པོ་ཀུན་གཞི་ལ་ཆོས་ 
སྐུར་མི་འདོད་དོ༔ ཀུན་གཞི་བྱ་བ་བཟང་ངན་ཐམས་ཅད་སྐྱེད་པའི་གཞི་ཡིན་ཏེ༔ ཆོས་སྐུ་ཀུན་ཏུ་ 
བཟང་པོ་དང་༔ འགྲོ་དྲུག་གི་སེམས་ཅན་གཉིས་ཀ་འབྱུང་བ་ཡིན་ནོ༔ ཆོས་ཀྱི་སྐུའི་སྐུ་ནི་མངོན་
172

།ཟབ་གཏེར་ཆོས་ཀྱི་མཛོད་ཁང་།
དུ་གྱུར་པ་གཅིག་ཡིན་ཏེ དགོངས་པ་ཟང་ཐལ་གྱི་རྒྱུད་ལས༔ གཞི་ལྷུན་གྲུབ་ནམ་མཁའ་དང་
འདྲ་བས་སྤྱི་སར་གཞུག་གོ༔རང་བཞིན་གྱི་ལྷུན་གྲུབ་ཉི་ཟླ་གཟའ་སྐར་དང་འདྲ་བས་གཏན་ལ་
དབབཿ རྩལ་གྱི་ལྷུན་གྲུབ་འཇའ་ཚོན་དང་འདྲ་བས་རང་སྣང་དུ་སྤྱདཿ༔ མིང་གི་ལྷུན་གྲུབ་ནམ་ 
མཁའི་ན་བུན་དང་འདྲ་བ་དེ་བློ་དངོས་སུ་ཤན་དབྱེ༔ ཞེས་གསུངས་པས༔ ཀུན་གཞི་ལ་ཆོས་སྐུར་ 
བྱས་ན༔ ལྟ་བ་ཀུན་གཞི་ལ་བྱེད༔ སྒོམ་པ་དྲན་མེད་དུ་བཏང་༔ སྤྱོད་པ་ཐ་མལ་དུ་ཤོར༔ ཡེ་ཤེས་ 
དབྱིངས་སུ་གཏོར༔ འབྲས་བུ་རྒྱུ་རུ་ལོག་ནས་གོལ་བས༔ རྫོགས་པ་ཆེན་པོ་དགོངས་པ་ཟང་ཐལ་ 
གྱི་ལུགས་ཀྱིས༔ ཀུན་གཞིའི་རྩད་གཅོད༔ རང་བྱུང་གི་ཡེ་ཤེས་གཏན་ལ་འབེབསཿ དེ་མངོན་དུ་ 
གྱུར་པ་ལ་ཆོས་སྐུར་བྱེད་དོ༔ རྫོགས་པ་ཆེན་པོ་ཟང་ཐལ་གྱི་རྒྱུད་ལས༔ གཞི་དང་འབྲས་བུ་མ་ 
ཕྱེད་ནཿ༔ ཀུན་ཏུ་བཟང་པོར་ཁས་བླངས་ཀྱང༔ རང་དབང་མེད་པར་འཁོར་བར་འཁྱམས༔ ཞེས་ 
གསུངས་སོ ཀུན་གཞི་རྩད་གཅོད་ཀྱི་རྒྱུད་ལསཿ༔ ཀུན་གཞི་ཀུན་གྱི་གཞི་ཡིན་ཏེ༔ རྣམ་པར་བྱང་ 
བའི་གཞི་མ་ཡིན༔ ཞེས་གསུངས་པསཿ འོ་ན་ཇི་ལྟར་ཡིན་སྙམ་ནཿ གཞིའི་དུས་སུ་འབྲས་བུ་མ་ 
སྤངས་ལ་མི་གནས༔ འབྲས་བུའི་དུས་སུ་གཞི་མ་སྤངས་ལ་མི་གནས་པ་ཡིན་ནོ༔ ཀུན་གཞི་དང་ 
ཆོས་སྐུ་དབྱེ་བའི་ལེའུ་སྟེ་དང་པོའོ༔ ཆོས་སྤྱིའི་ལུགས་ཀྱིས་སེམས་ལ་སངས་རྒྱས་འདོད་དེ༔ རྫོགས་ 
པ་ཆེན་པོ་ཟང་ཐལ་པའི་ལུགས་སེམས་ལ་སངས་རྒྱས་མི་འདོད༔ སེམས་བག་ཆགས་སྣ་ཚོགས་ 
པའི་ཀུན་གཞི་ཡིན༔ སངས་རྒྱས་ནི་རང་བྱུང་ཡེ་ཤེས་བློ་དང་བྲལ་བ་ཡིན ཡེ་ཤེས་བློ་བྲལ་ལ་ 
བག་ཆགས་བསགས་པ་མེད་དེ༔ རྫོགས་པ་ཆེན་པོ་དགོངས་པ་ཟང་ཐལ་གྱི་རྒྱུད་ལས༔ སེམས་ལ་ 
སངས་རྒྱས་མི་འདོད་འཛིན་པའི་བློ་དང་ཕྲལཿ སྣང་བ་ཆོས་སྐུར་མི་འདོད་མཚན་མ་རང་སར་ 
གྲོལ༔ འཛིན་པ་སྒོམ་པར་མི་འདོད་འོད་གསལ་ནང་ནས་བསྐྱེད༔ གསལ་ངོ་ལྟ་བར་མི་འདོད་ 
སྣང་སྲིད་གཞི་བཞེངས་ལྟོས༔ ཀུན་གཞི་འབྲས་བུར་མི་འདོད་ཆོས་སྐུ་གཏན་ལ་ཕོབཿ༔ ཅེས་ 
གསུངས་པས༔ སེམས་ལ་སངས་རྒྱས་སུ་མི་འདོད་དོ རྫོགས་པ་ཆེན་པོ་དངུལ་གྱི་ཞུན་མ་ནས 
སེམས་ཀྱིས་སེམས་ལ་བལྟས་པས་བལྟ་རྒྱུ་ཅི་ཡང་མེད༔ དེ་བཞིན་སེམས་ཉིད་སྟོང་པར་རྟོགས་ 
ཀྱང་སངས་མི་རྒྱ༔ ཉོན་མོངས་སངས་པ་ཡོད་དེ་ཡེ་ཤེས་རྒྱས་པ་མེད༔ སེམས་ལ་སངས་རྒྱས་རེ་ 
ན་བྱ་སྒྲོ་རླུང་ཁྱེར་འདྲ༔ ཞེས་གསུངས་སོ
173

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
སྟོང་ཉིད་རྟོགས་ཀྱང་སངས་མི་རྒྱ་སྟེ དངུལ་གྱི་ཞུན་མ་ནས༔ རྣལ་འབྱོར་སྟོང་པའི་ལམ་ལ་ 
གནས་པ་ནི༔ མུ་སྟེགས་ཆད་པའི་ལམ་དང་འདྲ༔ སངས་རྒྱས་ལུས་ཀྱི་རྒྱན་བཟང་པོ༔ ཡེ་ཤེས་ 
ལུས་ཅན་དེ་བཞིན་གཤེགས༔ ང་ལ་བཏུད་ན་མངོན་སངས་རྒྱ༔ ཞེས་གསུངས་པས༔ ལྟ་ཕུགས་ 
སྟོང་པ་ལ་མི་གཏདཿ དུས་ཕྱི་མ་ལ་མི་གདབ༔ འབྲས་བུ་གཞན་ནས་མི་བཙལ་ལོ༔ སེམས་ཀྱིས་ 
བྱས་པ་ཐམས་ཅད་ཀྱིས་སངས་མི་རྒྱ༔ ཡེ་ཤེས་ཀྱི་སྣང་བ་ངོ་ཤེས་པ་ཙམ་གྱིས་སངས་རྒྱའོ༔ ད་ངུལ་ 
གྱི་ཞུན་མ་ནས༔ སེམས་དང་ཡེ་ཤེས་མ་ཕྱེད་ནཿ རྒོད་པོ་རྙི་ལ་ཟིན་པ་འདྲ༔ ཞེས་གསུངས་སོ༔ 
ད་ནི་སེམས་དང་ཡེ་ཤེས་ཀྱི་དབྱེ་བ་བྱ་སྟེ༔ དེ་ལ་རྣམ་གྲངས་བདུན་ཡོད་དེ༔ དང་པོ་སེམས་དང་ 
ཡེ་ཤེས་གནས་མི་གཅིག༔ སེམས་ཀྱི་གནས་གློ་བ་ལ་གནས༔ ཡེ་ཤེས་ཀྱི་གནས་སྙིང་ཡིན་ནོ༔ ཐིག་ 
ལེ་གསང་བའི་རྟ་རྒྱུད་ནས༔ ཡུལ་རླུང་ཅན་གྱི་གྲོང་ཁྱེར་ན་བློན་པོ་ཀུན་བྱེད་གནས༔ ཡུལ་པདྨ་ 
བདེ་གསལ་ན་རྒྱལ་བུ་ནོར་བུ་འོད་ལྡན་གནས་སོ༔ ཞེས་གསུངས་སོ༔ གཉིས་པ་སེམས་དང་ཡེ་ 
ཤེས་ལམ་མི་གཅིག༔ སེམས་ཨོལ་གོང་ནས་འགྱུ་སྟེ རྟགས་སུ་སེམས་ལ་ཉོན་མོངས་ལྔ་སྐྱེས་དུས་ 
ན༔ ཨོལ་གོང་ན་ཧྲིལ་འོང་༔ ཡེ་ཤེས་ཀྱི་ལམ་རྩའི་རྒྱལ་པོ་ཤེལ་གྱི་སྦུ་གུ་ཅན་བྱ་བ༔ སྙིང་དང་ 
མིག་ཏུ་འབྲེལ་བ་གཅིག་ལ་འགྱུ༔ རྟགས་སུ་ཡེ་ཤེས་ཤར་དུས་སུ་སྙིང་བདེ་སིང་ངེ་ཡོང་ངོ༔ གསུམ་ 
པ་སྒོ་མི་གཅིག་སྟེ༔ སེམས་ཀྱི་སྒོ་ཁ་སྣའོ༔ རྟགས་སུ་ཉོན་མོངས་སྐྱེས་དུས་སུ ཁ་སྣ་ཧོར་ཀྱི་ལྦུ་བ་ 
ལྷབས་ཏེ་འོང་ངོ༔ ཡེ་ཤེས་ཀྱི་སྒོ་མིག་ཡིན༔ རྟགས་སུ་ཡེ་ཤེས་སྐྱེས་དུས་མིག་འཛུམ་ཤིག་གེ་འོང་ 
ངོ༔ བཞི་པ་སེམས་དང་ཡེ་ཤེས་ཀྱི་ངོ་བོ་མི་གཅིག་སྟེ༔ སེམས་ཀྱི་ངོ་བོ་མ་རིག་པ་ཡིན ཡེ་ཤེས་ 
ཀྱི་ངོ་བོ་གསལ་ལ་མི་རྟོག་པ་བདེ་ལ་སྟོང་པ་རང་བྱུང་གི་རིག་པའོ༔ ལྔ་པ་རྩལ་མི་གཅིག་སྟེ སེམས་ 
ཀྱི་རྩལ་ཆགས་སྡང་ཉོན་མོངས་པ་ལྔ་ཡིན༔ ཡེ་ཤེས་ཀྱི་རྩལ་འཛིན་མེད་རང་གསལ༔ ལོངས་སྤྱོད་ 
རྫོགས་སྐུ་དང་ སྤྲུལ་སྐུ་ཡིན་ནོ༔ དྲུག་པ་ལས་དང་མཛད་པ་མི་གཅིག་སྟེ༔ སེམས་ཀྱི་ལས་ནི་ 
གཟུང་འཛིན་གཉིས་ལ་སྤྱོད་དེ༔ ཡིན་པ་དང་མིན་པ་དང་༔ ཆགས་པ་དང སྡང་བ་དང༔ བདག་ 
འཛིན་གྱི་ལས་སྣ་ཚོགས་བྱེད་དོ༔
ཡེ་ཤེས་ཀྱི་མཛད་པ་ནི༔ འཛམ་གླིང་བྱེ་བ་ཕྲག་བརྒྱ་རུ༔ སྤྲུལ་པའི་སྐུ་བྱེ་བ་ཕྲག་བརྒྱ་བཀྱེ་ 
ནས་སེམས་ཅན་གྱི་དོན་བྱེད་དོ༔ བདུན་པ་འབྲས་བུ་མི་གཅིག་སྟེ སེམས་ནི་རླུང་གི་རྟ་ལ་སེམས་
174

༄༅། །ཟབ་གཏེ་ར་ཆོས་ཀྱི་མཛོད་ཁང་
ཀྱི་མི་ཞོན་ནས༔ རླུང་སེམས་འདྲེས་པའི་ཡིད་རྣམ་པར་རྟོག་པ་ཛ་ལཾ་ལཾ་འགྱུ༔ རྣམ་རྟོག་འོག་ 
འགྱུ་རུ་སྐྱེ༔ བག་ཆགས་འོག་འགྱུས་སུ་བསགས༔ འཁོར་བར་སྐྱེ་བའི་རྒྱུ་དེས་བྱས་པའོ༔ དེ་ལ་ནི་ 
སེམས་དང་དབུགས་བསྡོངས་ནས་གཟུང་འཛིན་གཉིས་ལ་རྟག་པར་སྤྱོད༔ གཟུང་འཛིན་བློ་དང་ 
བཅས་པས་བློ་ལ་རྟོག་པ་འབྱུང་༔ རྟོག་པ་སྣ་ཚོགས་འདྲེས་པསཿ བློ་བུར་གྱི་མི་རྟོག་པར་ཤོར༔ 
སེམས་ལ་ཉོན་མོངས་དུག་ལྔ་གྱེས་པས་བརྒྱད་ཁྲི་བཞི་སྟོང་དུ་འཕེལ་ཏེ དེ་ལ་རྣམ་རྟོག་འཕྲོས་ 
པས་དུས་སྐད་ཅིག་མ་རེ་རེ་ལ༔ རྟོག་པ་བརྒྱ་སྐྱེ་བརྒྱ་འགགས་པ་ཞིག་འབྱུང་བས༔ དེ་ལས་སྡུག་ 
བསྔལ་གྱི་འཁོར་ལོ་ལ་དུས་རྒྱུན་དུ་རྒྱུན་ཆད་མེད་དོ༔ འབྲས་བུ་ངན་སོང་གསུམ་པོ་སྨིན་པའོ༔ 
ཡེ་ཤེས་ནི་ཐོག་མར་རང་བྱུང་ཆེན་པོ་ཡིན་ཏེ༔ དབུགས་མེད་ཐོག་མར་ཟང་ཐལ་ལེ་བ༔ བློ་བྲལ་ 
གསལ་སིང་ངེ་བ༔ རྟོག་མེད་བདེ་ཆེམ་མེ་བ༔ སྐྱེ་འགག་མེད་པས་གཡོ་བ་མེད༔ མཉམ་པ་ཉིད་ 
དུ་ལྷང་ངེ་བ༔ འཕོ་འགྱུར་མེད་པར་རྒྱུན་ཆད་མེད༔ གསལ་ལ་མི་རྟོག་བདེ་ལ་སྟོང་པ་ཞིག་ཡིན་ 
ནོ༔ འབྲས་བུ་རང་སྣང་མངོན་པར་རྫོགས་ཏེ་སངས་རྒྱའོ༔ དེའི་དོན་ཧྲིལ་དྲིལ་ནས་སངས་རྒྱས་ལ་ 
དབྱེ་ན༔ སེམས་གང་ཡིན་པ་ཞིག་ཡེ་ཤེས་ཡིན་ལ༔ ཡེ་ཤེས་གང་ཡིན་པ་ཞིག་སེམས་ཡིན་པའོ༔ 
རྫོགས་པ་ཆེན་པོ་དགོངས་པ་ཟང་ཐལ་གྱི་རྒྱུད་ལས༔ སེམས་དང་ཡེ་ཤེས་རྣམ་པ་གཉིས༔ གཅིག་ 
མིན་ཐ་དད་མིན་པ་སྟེ དབྱེ་བ་རབ་ཏུ་དཀའ་བའི་ཆོས༔ སེམས་ཀྱི་གཞི་རྩ་མ་འཁྲུལ་དུས༔ 
སེམས་དང་ཡེ་ཤེས་དབྱེ་བའི་རྒྱུ༔ གཅིག་པ་དང་ནི་ཐ་དད་ལས༔ གྲོལ་ལམ་མ་གྲོལ་ཞེས་བྱའོ༔ 
ཞེས་གསུངས་པས༔ གྲོལ་ན་ཡེ་ཤེས་ཡིན་ལ༔ མ་གྲོལ་ན་སེམས་ཡིན་ནོ༔ སློབ་དཔོན་བཻ་རོ་ཙ་ནའི་ 
སྙན་བརྒྱུད་ལསཿ སེམས་དང་ཡེ་ཤེས་དབྱེ་བའི་ལེའུ་སྟེ་གཉིས་པའོ༔
ད་ནི་ཆོས་སྤྱིའི་ལུགས་ཀྱིས་སེམས་ལ་དང་པོ་བྱུང་ས་མེད༔ བར་དུ་གནས་ས་མེད༔ ཐ་མར་ 
འགྲོ་ས་མེད་པར་འདོད་དེ རྫོགས་པ་ཆེན་པོ་ལ༔ དང་པོ་བྱུང་ས་མ་ཆོད་ན༔ འཁྲུལ་པའི་རྩད་ 
མི་ཆོདཿ༔ བར་དུ་གནས་ས་མེད་ནཿ༔ ཡེ་ཤེས་ངོས་མི་ཟིན༔ ཐ་མར་འགྲོ་ས་མེད་ན་རྟོགས་ཀྱང་ 
སངས་མི་རྒྱ་བས༔ དང་པོ་བྱུང་ས་ཡོད༔ བར་དུ་གནས་ས་ཡོདཿ ཐ་མར་འགྲོ་ས་ཡོད་དེ དེ་ལ་ 
དང་པོ་འཁོར་འདས་གཉིས་མ་གྱེས་པའི་དུས་ན༔ འཁོར་འདས་བར་མ་དོ་བྱ་བ༔ སངས་རྒྱས་ 
མེད་པས་རྟོགས་པ་མངོན་དུ་མ་གྱུར སེམས་ཅན་མེད་པས་འཁྲུལ་སྣང་དང་དངོས་འཛིན་མ་
175

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
བྱུང་༔ རྡུལ་ཕྲ་རབ་དང་ཕྱིའི་འབྱུང་བ་ལྔ་ལ་མ་རྟེན༔ འགྲོ་བ་དྲུག་གི་སེམས་ཅན་སྒྲིན་པོས་མ་ 
བྱས་པསཿ འཁོར་འདས་གཉིས་ཀ་མ་གྲུབ་པ་ངོ་བོ་ཉིད་ཀྱི་སྐུ་ཞེས་བྱ འདུས་མ་བྱས་ཞེས་བྱ 
རང་བྱུང་གཉུག་མ་ཞེས་བྱ༔ ཀུན་གཞི་མ་བཅོས་རྣལ་མ་ཞེས་བྱ༔ ངོ་མ་ཤེས་ཀྱི་བར་དོ་ཆེན་པོ་ 
འཁོར་འདས་གཉིས་ཀྱི་མ་ཞེས་བྱ་བ་ཞིག་བྱུང་སྟེ དེ་ངོ་བོ་སྟོང་པ རྒྱུ་ནི་རང་བྱུང་༔ དཔེ་ནམ་ 
མཁའ་ལྟ་བུ གདངས་ཅིར་ཡང་སྣང་བ་ཡིན་ནོ༔ དུས་ནམ་བྱུང་ན་བསྐལ་པར་གྲངས་སུ་མེདཿ 
ཚད་མེད་པ༔ གྲངས་མེད་དཔག་ཏུ་མེད་ཅིང་གཞལ་དུ་མེད་པའི་གོང་དུ་བྱུང་༔ ཡུན་ཇི་ཙམ་ 
ཞིག་གནས་ན༔ བསྐལ་པ་གྲངས་མེད་དཔག་ཏུ་མེད་པ་གཅིག་བྱུང་ངོ་༔ དེ་ནི་འཁོར་འདས་ 
གཉིས་ཀའི་གཞི་ཡིན་ནོ༔ བྱུང་ས་ཡིན་ནོ༔ དེ་ལྟར་གཞི་ཅིར་ཡང་མ་གྲུབ་པ་ནམ་མཁའ་ལྟ་བུ་དེ་ 
ལས༔ དཔལ་ཀུན་ཏུ་བཟང་པོའི་རིག་པ་རང་ཤར་དུ་གསལ་ཤར་གཞི་རང་བྱུང་དུ་རིག་པ༔ ལམ་ 
ལ་འཛིན་པ་དང་ཐེ་ཚོམ་མ་ཞུགས་པས རང་ངོ་རང་གིས་ཤེས༔ ཡེ་ནས་གནས་པའི་དོན་དེ་རང་ 
གིས་ཤེས་པས༔ འབྲས་བུ་ཡེ་ཤེས་ཆེན་པོ་རང་ལ་ཤར༔ གཞི་སྟོང་པ་ཡེ་ནས་སངས་པ་དེ་རྟོགས་ 
པས ལམ་གཉིས་སྣང་གི་རྟོག་པ་མ་འཁྲུལ༔ འབྲས་བུ་ཡེ་ཤེས་ཆེན་པོ་རྒྱས་པས༔ ངོ་བོ་སྟོང་པ་ 
ཆེན་པོ་དཔེ་ནམ་མཁའ་ལྟ་བུ༔ རང་རིག་འོད་གསལ་ཆེན་པོའི་དཔེ་ཉི་ཟླ་ཁ་སྦྱོར་ལྟ་བུ༔ ཐུགས་ 
རྗེ་བསམ་གྱིས་མི་ཁྱབ་པ་ཉི་ཟླའི་འོད་ཟེར་ལྟ་བུར་སངས་རྒྱས་སོ༔ དེའི་ངོ་བོ་སྐྱེ་མེད་ཆོས་སྐུ་ཡིན 
རང་བཞིན་འོད་དུ་གསལ་བས་འགག་མེད་ལོངས་སྤྱོད་རྫོགས་པའི་སྐུ་ཡིན༔ ཐུགས་རྗེ་རྒྱུན་ཆད་ 
མེད་པས་སྤྲུལ་པའི་སྐུ་ཡིན་ནོ༔ དེ་ཡང་ཀུན་ཏུ་བཟང་པོ་ཆོས་ཀྱི་སྐུ་ལས༔ ལོངས་སྤྱོད་རྫོགས་ 
པའི་སྐུ་སངས་རྒྱས་སུམ་ཅུ་རྩ་དྲུག་རང་བྱུང་དུ་གསལ༔ དེའི་རང་རྩལ་ལསཿ འབར་བའི་ལྷ་ 
ཚོགས་ཁྲག་འཐུང་ལྔ་བཅུ་རྩ་བརྒྱད་རང་ཤར་དུ་ཤར༔ ཐུགས་རྗེ་སྤྲུལ་པ་ནི་བསམ་གྱིས་མི་ཁྱབ་ 
པར་བྱོན་ཏེ དེ་ལ་ཐོག་མའི་སངས་རྒྱས་ཞེས་བྱ༔ གཞིའི་དོན་རྟོགས་པས༔ ལམ་འཁྲུལ་པ་མྱོང་ 
བ་མེད་དེཿ འཁྲུལ་མ་མྱོང་དང་རྟོགས་མ་མྱོང༔ ཐོག་མའི་སངས་རྒྱས་ཀུན་ཏུ་བཟང་པོ་ཞེས་བྱ་ 
བ༔ གཞི་ནས་སངས་རྒྱས་པའོ༔ དུས་དེ་ནས་འཁོར་འདས་གཉིས་རྒྱབ་གྱེས་པའོ༔ ཇི་ལྟར་གྱེས་ན 
གཞི་ཅིར་ཡང་མ་གྲུབ་པ་དེའི་དུས༔ ལུང་མ་བསྟན་ཡང་དག་པའི་དྲན་པས་མ་ཟིན་པས་སྣང་བ་ 
མུན་པར་སོང་སྟེ༔ དཔེར་ན་ས་སྲོས་པ་ལྟ་བུ་དེའི་ངང་ནས་ཡོད་མེད་ཀྱི་ཤེས་པ་ཕྲ་མོ་འགྱུས་སོ༔
176

༄༅། །ཟབ་གཏེར་ཆོས་ཀྱི་མཛོད་ཁང་།
དེ་ཀ་ལ་ལྷན་ཅིག་སྐྱེས་པའི་མ་རིག་པ་ཞེས་བྱ༔ སེམས་ཀྱི་ཀུན་གཞི་ཞེས་བྱ༔ དེ་ནས་གཟུང་ 
འཛིན་རགས་སུ་སོང་བས༔ སྣང་བ་ལ་རྟོག་པ་ཞུགས་ཏེ ཀུན་བརྟགས་ཀྱི་མ་རིག་པ་བྱུང་ངོ་༔ དེ་ 
ནས་ལྷན་ཅིག་སྐྱེས་པའི་མ་རིག་པ་དང༔ ཀུན་ཏུ་བཏགས་པའི་མ་རིག་པ་གཉིས་འཛོམས་པས་ 
བག་ཆགས་ཀྱི་ཀུན་གཞི་བྱུང༔ དེ་ལ་བག་ཆགས་མཐུག་པོ་བརྟས་པས་འཁོར་བ་ལུགས་སུ་འཇུག་པ་ 
བྱུང་སྟེ༔ བདག་གཞན་གཉིས་སུ་འཁྲུལ་པས༔ ཕྱིའི་འཇིག་རྟེན་དང༔ ནང་གི་སེམས་ཅན་དུས་ 
མཉམ་ཆགས་པ་ལས༔ རྣམ་པར་ཤེས་པའི་ཚོགས་བརྒྱད་ཚང་བསཿ ལུས་ཀྱི་ཀུན་གཞི་བྱུང་༔ 
སྡུག་བསྔལ་སྣ་ཚོགས་ཀྱི་རྟེན་ལུས་འདི་ཡིན་ནོ དེ་ལྟར་སེམས་ཀྱི་བྱུང་ས་མ་རིག་པ་ཡིན་ནོ༔ དེའི་ 
རྟགས་སུ་ད་ལྟ་སེམས་ཀྱི་བྱུང་ས་བཙལ་བས་མི་རྙེད་དེ་ནག་ཐོམ་པ་ཞིག་འོང་༔ དེའི་གསེབ་ན་ 
ཤེས་པ་ཕྲ་མོ་གྱ་གྱུ་བ་ཞིག་ཡོད་དེ༔ དེ་ཀ་ལྷན་ཅིག་སྐྱེས་པའི་མ་རིག་པ་ཡིན་ནོ༔ ད་ལྟ་སེམས་ཀྱི་ 
གནས་ས་ནི འགྲོ་བ་དྲུག་གི་ལུས་ལ་ཡོད་ཇི་ལྟར་ཡོད་ན་ཀུན་ཏུ་བཏགས་པའི་མ་རིག་པས་བསྒྲིབས༔
ལས་ཀྱི་རླུང་དང་བསྡོངས་ནས་འཁྲུལ་པ་ལ་བདེན་པར་འཛིན༔ གཉིས་སྣང་གི་སྒྲོག་ལ་བཅུག༔ 
རང་སྣང་གིས་རང་བཅིངས་ནས་རྣམ་རྟོག་སྐད་ཅིག་ཀྱང་སྡོད་དབང་མེད་པ་ཛ་ལང་ལང་འགྲོ༔ བག་ 
ཆགས་ཀྱི་ཀུན་གཞིས་འཁོར་ཏེ་ཡང་ཕྱལ་འགྲོ་ས་མེད་པར་འཁོར་ལོ་འཁོར་འོང་༔ དཔེར་ན་བྱ་ 
ཁྱུང་རྙི་ལ་ཟིན་པ་ལྟ་བུ་ཡོད་དོ༔ དེའི་རྟགས་སུ་ད་ལྟ་སེམས་གང་ན་གནས་བལྟས་པས༔ ལྷན་ 
ཅིག་སྐྱེས་པའི་མ་རིག་པ་མུན་པར་འོང་ངོ་ གར་ཡན་དུ་བཏང་ནས་ཀུན་བརྟགས་ཀྱི་མ་རིག་པཿ
ནོར་ཟས་ཡུལ་གྲོགས་སྙན་པ་རྙེད་པ་དགའ་བ་འཛིན་སེམས་ང་བདག་ལ་ཛ་ལང་ལང་འཁོར་འགྲོ་ 
བ་ཡིན་ནོ༔ ཐ་མ་སེམས་གར་འགྲོ་ན་ནང་གི་སྲིད་པ་ཞིག་པ་བྱ་བ༔ ལུས་དང་སེམས་བྲལ་མ་ཐག༔ 
དང་པོ་གཞི་མ་བཅོས་པའི་སྣང་བ་རེ་རེ་འཆར༔ དེ་མ་རྟོགས་པས་ལྷན་ཅིག་སྐྱེས་པའི་མ་རིག་པའི་ 
མུན་པར་འོང་༔ དེ་ནས་ཀུན་བཏགས་ཀྱི་མ་རིག་པ་འོང༔ དེ་ནས་འཁོར་བ་ལུགས་སུ་འཇུག་པ་བྱ་ 
བ༔ རིགས་དྲུག་གི་སྣང་བ་གང་བརྟས་པ་གཅིག་ཏུ་སེམས་ཞུགས་ཏེ་སྡུག་བསྔལ་ལ་སྤྱོད་དོ༔ དེ་ 
ལ་རིམ་པ་ལོག་སྟེ རྒྱུན་ཆད་མེད་པར་འཁོར་རོ༔
ཕྱིའི་སྲིད་པ་ཞིག་པ་བྱ་བ་བསྐལ་པའི་འཇིག་མཚམས་རེ་ལ་སེམས་ཅན་ཐམས་ཅད་ཤི་སྟེ ཡང་
དང་པོ་མ་བཅོས་པའི་སྣང་བ་དེ་ལྷན་ཅིག་ཏུ་འབྱུང་༔ དེ་ནས་ལྷན་ཅིག་སྐྱེས་པའི་མ་རིག་པ་མུན་
177

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
པར་འགྲོ༔ ཀུན་བཏགས་ཀྱི་མ་རིག་པར་ཟི་ལོང་འགྲོ༔ བག་ཆགས་བརྟས་ནས་འཁོར་བར་འཇུག་ 
པ་ཡིན་ནོ༔ དེའི་རྟགས་ནི་གོང་མ་བཞིན་དུ་འོང་ངོ་༔ སེམས་ཕྱིའི་འགྲོ་ས་ནི་དེ་ལས་མེད་དོ 
ཐེག་པ་སྤྱིའི་ཆོས་ནི༔ སེམས་ཀྱི་བྱུང་ས་བཙལ་བས་མ་རྙེད་པ་དེ་སྐྱེ་མེད་དུ་ངོ་སྤྲོད་པ་ཡོད༔ གནས་ 
ས་བཙལ་བས་མ་རྙེད་པ་དེ་གཉིས་མེད་ཟུང་འཇུག་དུ་ངོ་སྤྲོད་དོ༔ ཐ་མ་འགྲོ་ས་བཙལ་བས་མ་ 
རྙེད་པ་དེ་འགག་མེད་དུ་ངོ་སྤྲོད་པ་ཡོད་དོ༔ རྫོགས་པ་ཆེན་པོ་དགོངས་པ་ཟང་ཐལ་བ སེམས་ 
ཀྱིས་བྱས་པ་ཐམས་ཅད་འཁྲུལ་པར་ཐག་རྦད་ཀྱིས་བཅད་དེ དང་པོ་བྱུང་ས་ཡང་ཀུན་གཞི་བར་ 
མ་དོ་ནས་བྱུང་བས་གཞི་ངོས་ཟིན༔ བར་དུ་གནས་ས་རིགས་དྲུག་ཏུ་འཁྲུལ་ཀྱང་༔ ད་ལྟ་བླ་མ་ 
དམ་པས་མན་ངག་གསུངས་མ་ཐག་ཏུ༔ འགྲོན་པོ་ལམ་ནོར་ལོག་པ་བཞིན་དུ༔ སེམས་ཀྱི་བྱ་བ་ 
དུག་བཞིན་དུ་དོར་ནས༔ སེམས་མེད་ཀྱི་བྱ་བའི་རིག་པ་ངོས་འཛིན༔ ཐ་མ་འགྲོ་ས་ངོ་བོ་ཉིད་ཀྱི་ 
སྐུ་བྱ་བ་འཁོར་འདས་གཉིས་ཀའི་གཞི་དེ་རྟོགས་པ་མངོན་དུ་གྱུར་ན་སངས་རྒྱས་པར་འདོད་དོ
རྫོགས་པ་ཆེན་པོ་ཟང་ཐལ་གྱི་སྙན་བརྒྱུད་ལསཿ བྱུང་གནས་འགྲོ་གསུམ་གཏན་ལ་དབབ་པའི་ 
ལེའུ་སྟེ་གསུམ་པའོ༔ ༔
ད་ནི་ཐེག་པ་སྤྱིའི་ཆོས་ཐམས་ཅད་ཚོགས་བསགས་སྒྲིབ་པ་སྦྱངས་ནས་སངས་རྒྱ་བར་འདོད་དེ 
རྫོགས་པ་ཆེན་པོ་དགོངས་པ་ཟང་ཐལ་བ་ཆོས་འདི་དང་འཕྲད་ན་ཅིག་ཆར་དུ་སངས་རྒྱ་བར་འདོད་
དོ༔ ཐོག་མའི་སངས་རྒྱས་ཀུན་ཏུ་བཟང་པོ་ཡང་༔ ཚོགས་བསགས་སྒྲིབ་པ་སྦྱང་བར་མ་བྱས་པར༔ 
རང་བྱུང་གི་ཆོས་གསུམ་ཤར་ཏེ་སངས་རྒྱས་སོ༔ རང་བྱུང་གི་ཆོས་གསུམ་ནི༔ རྒྱུ་ལས་མ་བྱུང་བའི་ 
འབྲས་བུ༔ སེམས་ལས་མ་བྱུང་བའི་སངས་རྒྱས༔ ལུང་ལ་མ་བརྟེན་པའི་མན་ངག་གོ དགོངས་པ་ 
ཟང་ཐལ་གྱི་རྒྱུད་ནསཿ སངས་རྒྱས་ཆོས་ལས་མ་བྱུང་བས རྒྱུད་ལུང་མན་ངག་དུག་ཡིན་ནོ༔ 
རྩོལ་བའི་སྡུག་བསྔལ་རབ་སྤངས་ཏེ ཆོས་ལ་གནས་པར་མི་བྱའོ༔ ཆོས་མེད་ཤེས་པ་རང་བྱུང་ 
བསཿ ཆོས་རྣམས་ཁོང་ནས་ཤར་བ་ཡིན༔ ཅེས་གསུངས་སོ༔ དེ་ལྟ་བུའི་རྣལ་འབྱོར་པ་ཡང་༔ 
ནང་རྟོགས་ན་ནང་སངས་རྒྱ ནུབ་རྟོགས་ན་ནུབ་སངས་རྒྱ༔ སྒྲིབ་པ་སྦྱངས་པས་སངས་མི་རྒྱ༔ 
སངས་རྒྱ་བ་ལ་སྙིང་པོའི་དོན་རྟོགས་དགོས་ཏེ དགོངས་པ་ཟང་ཐལ་གྱི་རྒྱུད་ལསཿ འཁོར་བའི་ 
བག་ཆགས་སྦྱང་དཀའ་བ༔ སྙིང་པོ་དོན་གྱི་བཅུད་མཐོང་ན༔ སྐད་ཅིག་གཅིག་གིས་གྲོལ་བར་
178

༄༅། །ཟབ་གཏེར་ཆོས་ཀྱི་མཛོད་ཁང་།
ངེས༔ ཞེས་གསུངས་སོ༔ འོན་ཀྱང་ཚོགས་བསགས་པའི་འབྲས་བུ་མི་བསླུ་སྟེ སངས་རྒྱས་ཐམས་ 
ཅད་ཅིག་ཆར་དུ་སངས་རྒྱའོ༔ སྐད་ཅིག་གཅིག་གིས་བྱེ་བྲག་ཕྱེད༔ སྐད་ཅིག་གཅིག་གིས་རྫོགས་ 
སངས་རྒྱས ཞེས་གསུངས་སོ ད་སངས་རྒྱ་བ་ལ་དབང་པོ་རབ་དང་འབྲིང་མེད་ཀྱིས༔ མན་ངག་ 
ཟབ་མི་ཟབ་ཁྱད་པར་ཆེའོ༔ མན་ངག་ཟབ་ན་ནད་པ་དབང་པོ་སེལ་བ་ལ་བཏབ་ཀྱང་སངས་རྒྱ༔
མན་ངག་མི་ཟབ་ན་དབང་པོ་རབ་ལ་བཏབ་ཀྱང་ཆོས་ལ་བློས་བཅོས༔ སེམས་ལ་བལྟས་པས་དངོས་ 
པོ་མེད་པར་མཐོང་༔ དེར་ལྟ་བ་སྟོང་པ་ལ་གཏད༔ ཡེ་ཤེས་དབྱིངས་སུ་གཏོར༔ འབྲས་བུ་རྒྱུ་རུ་ 
ལོག༔ དང་པོའི་འཁྲུལ་པར་སློབ༔ ཡང་འཁོར་བར་འཁྱམས་སོ མན་ངག་ཟབ་ན༔ བརྩོན་འགྲུས་ 
ཆེན་པོ་རྣམས་བར་དོ་མེད་པར་སངས་རྒྱ༔ ཆུང་ཡང་བར་དོར་སངས་རྒྱ ད་ནི་ཆོས་སྐུར་ངོས་ 
གཟུང་བར་བྱ་སྟེ༔ ཐེག་པ་སྤྱིའི་ཆོས་རྣམས་ནི༔ ཆོས་སྐུ་སྟོང་ཞིང་བདག་མེད་པ་སྤྲོས་པ་ཐམས་ 
ཅད་དང་བྲལ་བ་གཅིག་འདོད་དེ གཞི་མ་བཅོས་པའི་ཐོག་ཏུ་ཤོར་ཞིང་གོལ་བ་ཡིན་ནོ༔ རྒྱུད་ 
གསེར་གྱི་རྒྱ་མདུད་ནས༔ ལྟ་ཁམ་རིག་མེད་ཆེ་སྟེ་ཆོས་སྐུ་རིག་བཅས་ཡིན༔ རིག་མེད་སྟོང་པ་ 
ཡིན་ཏེ་ནམ་མཁའ་འདྲ༔ ཆོས་ཉིད་ནམ་མཁའ་རྟོགས་ཀྱང་སངས་མི་རྒྱ༔ ཉོན་མོངས་སངས་པ་ 
ཡོད་དེ་ཡེ་ཤེས་རྒྱས་པ་མེད༔ ཆོས་སྐུ་སྟོང་པར་འདོད་ན་ཆད་ལྟ་ཡིན༔ ཡང་དག་དོན་གྱི་ཆོས་སྐུ་ 
མི་ཤེས་པར༔ ལྟ་བ་ཀུན་གཞི་མ་བཅོས་འདོད་པ་དེ༔ ཐོག་མའི་གཞི་ལ་དགོངས་ནས་འདི་སྐད་ 
ཟེར དགེ་སྡིག་གཉིས་བྱས་ཕན་མེད་གནོད་མེད་ཟེར༔ རྒྱུ་འབྲས་མི་བདེན་བདེན་པའི་གཞི་མེད་ 
ཟེར ལན་ཆགས་འོང་བའི་གཞི་མེད་བརྗོད་བྲལ་ཟེར ལུས་ནི་ས་རྡོ་སེམས་ནི་ནམ་མཁའ་འདྲ༔ 
དེ་སྐད་ཟེར་བའི་རྣལ་འབྱོར་དམྱལ་བའི་རྒྱུ༔ ལྕེ་ལ་ཞིང་རྨོད་གནས་སུ་སྡུག་བསྔལ་མྱོང་༔ ཞེས་ 
གསུངས་སོ༔ ལྟ་བ་ཀུན་གཞི་ལ་བྱས་ཏེ་རྣམ་པར་སྨིན་པ་བསག་པའི་གཞི་མེད་ཟེར་བ་ནི༔ ནག་པོ་ 
ཁ་འབྱམས་སུ་གོལ་ལོ༔
རྫོགས་པ་ཆེན་པོ་དགོངས་པ་ཟང་ཐལ་བ་ནི༔ ཆོས་སྐུ་ངོས་ཟིན༔ སྟོང་པ་ཆལ་བར་མ་སོང་ཡེ་ 
ཤེས་སྐུ མཁྱེན་པ་མ་འགགས་རྣམ་པ་ཐམས་ཅད་གསལ༔ ཞེས་པ་ཆོས་སྐུ་ཡེ་ཤེས་ཀྱི་སྐུ་ཇི་ལྟ་བ་ 
མཁྱེན༔ ཇི་སྙེད་པར་གཟིགས་པར་འདོདཿ གནས་སྐབས་སུ་རང་རང་ལ་ངོ་སྤྲད་པའི་དུས་ནཿ༔
རང་ལུས་འཛིན་པ་མེད་པ་དེ་ཆོས་ཀྱི་སྐུ་སྒོ་ལྔའི་རྣམ་ཤེས་འཛིན་མེད་དུ་སལ་ལེ་བ་དེ་མཁྱེན་པ་
179

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
མ་འགགས་པའོ༔ ཟང་ཐལ་གྱི་རྒྱུད་ནས༔ བེམ་པོའི་ལུས་ལ་ཆུ་བུར་མིགཿ སྒོ་ལྔའི་རྣམ་ཤེས་ 
གསལ་བ་ལ༔ ཡིད་ཀྱིས་འཛིན་པ་མ་ཞུགས་པར༔ གཏིང་གསལ་དོན་ལ་གནས་གྱུར་ན༔ འདི་ནི་ 
གཞག་ཐབས་དམ་པ་ཡིན༔ ཞེས་གསུངས་པས༔ དང་པོ་ཆོས་ཀྱི་སྐུའི་དཔེ་དང་ཉམས་སུ་བླང་ 
ཐབས་ཡིན་ནོ མཐར་ཐུག་ཡེ་ཤེས་ཀྱི་སྐུ་རུ་སངས་རྒྱས་ཏེ༔ གསང་རྒྱུད་ལས༔ ཡེ་ཤེས་ལུས་ཅན་ 
དེ་བཞིན་གཤེགསཿ ལུས་མེད་ལུས་ཏེ་ལུས་ཀྱི་མཆོག༔ མཆོག་གི་དང་པོ་སྐུ་གསུམ་འཆང་༔ ཞེས་ 
པའི་དོན་དང་སྦྱར་བར་བྱའོ༔ ཐེག་པ་ཕྱིའི་ཆོས་རྣམས་ནི༔ སེམས་ལ་རང་བཞིན་མེད་པར་འདོད་ 
དེ༔ ཀུན་གཞི་མ་བཅོས་སྟོང་པ་དེ་ལ་བརྟགས་པས་ཀྱང་༔ ལྷན་ཅིག་སྐྱེས་པའི་མ་རིག་པས་བསྒྲིབས་ 
ནས༔ མ་མཐོང་བ་ཡིན་ནོ མུ་སྟེགས་ཆད་ལྟར་གོལ་ལ༔ རྫོགས་ཆེན་ཟང་ཐལ་བ་ནི༔ སེམས་ཀྱི་ 
རང་བཞིན་འོད་གསལ་དུ་འདོད་དོ༔ དེ་ཡང་སེམས་འཁྲུལ་པའི་སྣང་བ་བུན་ལོང་ལོང་བ་དེ་མ་ 
ཡིན་ཏེ༔ སེམས་དང་རིག་པ་རང་ལུགས་སུ་བཞག་པས༔ སེམས་ཀྱི་རང་བཞིན་བྱ་བ་དེ་ས་ལེར་ 
འོང་༔ རབ་འབྱོར་སེམས་ཀྱི་རང་བཞིན་ནི་འོད་གསལ་བྱའོ༔ ཞེས་པ་དང་༔ ཤེས་རབ་ཡེ་ཤེས་མེ་ 
བོ་ཆེ༔ འོད་ཆེན་རྣམ་པར་སྣང་བར་བྱེད༔ ཡེ་ཤེས་སྣང་བ་ལམ་མེ་བ༔ འགྲོ་བའི་མར་མེ་ཡེ་ཤེས་ 
སྒྲོན གཟི་བརྗིད་ཆེན་པོ་འོད་གསལ་པ༔ ཞེས་གསུངས་སོ༔ དོན་རང་སྣང་རང་ལ་གསལ 
རང་འོད་རང་ལ་འཆར༔ རང་རིག་རང་སོར་གནས་པ་ཡིན་ནོ༔ ཐེག་པ་སྤྱིའི་ཆོས་བློས་འཇལ་བ་ 
དང་༔ ཡུལ་གཅིག་དང་ཡུལ་མེད་དུ་བྱས་ནས༔ རྗེས་དཔག་ཏུ་སྟོན་པ་ལས་མེད་དུཿ རྫོགས་པ་ 
ཆེན་པོ་དགོངས་པ་ཟང་ཐལ་བ༔ ཆོས་ཉིད་མངོན་སུམ་དུ་སྟོན༔ ཇི་ལྟར་སྟོན་ན༔ བརྡ་མིག་གི་ 
ཡུལ་དུ་སྟོན་ནོ༔ ངག་རྣ་བའི་དབང་པོར་བླུག༔ དཔེ་དོན་རྟགས་དང་གསུམ༔ སྐུ་གསུང་ཐུགས་ 
དང་དྲུག༔ ཡུལ་དང་བར་དོ་བརྒྱད་ཀྱི་ངོ་སྤྲད་དོ༔ བླ་མའི་ཕྱག་ལེན་གྱིས་བསྟན་པའི་དོན་གཏན་ 
ལ་ཕེབས་ཏེ༔ ཟང་ཐལ་གྱི་རྒྱུད་ལསཿ བསྟན་ན་བསྟན་པ་ཙམ་གྱིས་ཆོག༔ བལྟས་ན་བལྟས་པ་ 
ཙམ་གྱིས་མཐོང་༔ ཤེས་ན་ཤེས་པ་ཙམ་གྱིས་གྲོལ༔ དུས་འདི་ཉིད་དུ་མངོན་སངས་རྒྱ༔ འབྲས་བུ་ 
ཡང་ནི་ལྷུན་གྱིས་གྲུབ༔ ཚིག་ལྔའི་བརྡ་དོན་དང་ནི་དྲུག༔ ཅེས་གསུངས་སོ༔ དེ་ལྟར་རྫོགས་པ་ 
ཆེན་པོ་ཟང་ཐལ་གྱི་སྐོར༔ ཆོས་གཞན་ལས་ཟབ་པ་ཡིན་ནོ
ད་ནི་ཀུན་གཞི་དང༔ ཆོས་དབྱིངས་ཀྱི་དབྱེ་བ་བསྟན་པར་བྱ་སྟེ༔ དང་པོ་འཁོར་འདས་གཉིས་
180

༄༅། །ཟབ་གཏེར་ཆོས་ཀྱི་མཛོད་ཁང་།
ཀའི་གཞི་དེ་བཤད་ནཿ ཕྱི་ལྟར་ན་ལྷུན་གྲུབ་ཆེན་པོ་ཟེར༔ ནང་ལྟར་ན་མཆོག་ཏུ་གསང་བའི་ཆོས་ 
ཉིད་ཟེར༔ གསང་བ་ལྟར་ན་ཀུན་གཞིའི་སྤྱི་ས་ཟེར༴ མིང་མ་ཐོགས་ཀྱི་ཡུལ་ཆོས་ཉིད་མའི་ཀློང་ 
ཆེན་ཟེར༔ ལྷུན་གྲུབ་གཞིའི་སྟོང་ར༔ དེ་ནི་རྒྱ་གང་དུ་ཡང་མ་ཆད༔ ཕྱོགས་གར་ཡང་མ་ལྷུང༔ 
སྣང་རུང་ན་མེད༔ འབྱུང་རུང་ན་ལྷུན་གྱིས་གྲུབ༔ དཔེ་ཕྱོགས་གང་དུ་ཡང་མ་ལྷུང་བ་ཐང་མཉམ་ 
གྱི་ཆུ་ལྟ་བུ༔ ཐམས་ཅད་སྐྱེ་བའི་དཔེ་ཞིང་ས་ལྟ་བུ མིང་བཏགས་སུ་མ་འདོད་པའི་དཔེ་མའི་ལྟོ་ 
ན་ཡོད་པ་ལྟ་བུ༔ དེ་ལ་རྨུ་ལུགས་སུ་གནས༔ སྤྱི་ཁོག་ཏུ་གནས དཔེར་ནམ་མཁའ་ལྟ་བུ རྟོགས་ 
ཏེ་སངས་རྒྱས་མ་བྱུང་༔ སྐུ་དང་ཡེ་ཤེས་ཀྱང་མེད༔ མ་རྟོགས་སེམས་ཅན་དུ་མ་འཁྲུལ༔ ཕྱི་ནང་ 
སྣོད་བཅུད་གཉིས་སུ་མ་ཆད༔ ཡར་ཡེ་ཤེས་ཀྱི་རྩལ་མ་རྫོགས༔ མར་ཉོན་མོངས་པའི་རྩལ་མ་ 
རྫོགས༔ མ་རིག་པ་ཡང་མ་ཡིན ཡེ་ཤེས་ཀྱང་མ་ཡིན སངས་རྒྱས་སྒམ་པོས་ཀྱང་མ་མཛད༔ 
སེམས་ཅན་སྒྲིན་པོས་ཀྱང་མ་བཅོས༔ ཞི་ལཾ་ལཾ དོག་ཆ་ཆ་དུ་གནས༔ ནམ་མཁའ་རླུང་དང་རིག་ 
པ་གསུམ་པོ་དེ ཁྱབ་གདལ་འདུས་མ་བྱས་སུ་གནས༔ དེ་གསུམ་དབྱེར་མེད་དུ་གནས་སོ༔ དེ་ 
གསུམ་ལ་མཁྱེན་པའི་ཡེ་ཤེས་ཀྱང་མེད༔ ཉོན་མོངས་པའི་རྣམ་པར་རྟོག་པ་ཡང་མེད༔ རྟོག་མེད་ 
དུ་གནས་ཀྱང་རྟོག་མེད་ཀྱི་ཤེས་བྱ་གང་དུ་ཡང་མ་གྲུབ་པར་གནས་སོ དཔེར་ན་གཉིད་འཐུག་ 
པོའམ་སྨྱོན་པའི་དྲན་པ་ལྟ་བུའོ༔ རྫོགས་པ་ཆེན་པོ་ཟང་ཐལ་གྱི་རྒྱུད་ལས༔ རྣམ་པར་མི་རྟོག་ལྷུན་ 
གྱིས་གྲུབ༔ ཅེས་གསུངས་སོ༔ འཁོར་འདས་གཉིས་ཀ་དེ་ལས་བྱུང་བའོ༔ རྫོགས་པ་ཆེན་པོ་ཟང་ 
ཐལ་གྱི་རྒྱུད་ལས༔ འཁོར་འདས་གཉིས་ཀའི་སྤྱི་གཞི་གཏན་ལ་དབབ་པའི་ལེའུ་སྟེ་བཞི་པའོ༔ ༔
ད་ནི་སྤྱི་གཞི་དངདགོས་གཞི་གཏན་ལ་ཕབ་སྟེ༔ ཉི་མའི་འཁོར་ལོ་ནས་ཆོས་ཉིད་ཀྱི་དབྱིངས་ 
ལ་རིག་པ་གནས་ཙམ་ན༔ མནོ་ཡང་མི་མནོ་དཔྱོད་ཀྱང་མི་དཔྱོད་པ་རུ་གནས༔ ཆོས་ཀྱི་སྐུ་ལ་ 
རིག་པ་གནས་ཙམ་ན༔ མནོ་ཡང་མནོ་སྟེ་དཔྱོད་ཀྱང་མི་དཔྱོད་པར་གནས་སོ༔ ལོངས་སྤྱོད་ 
རྫོགས་པའི་སྐུ་ལ་རིག་པ་གནས་ཙ་ནཿ མནོ་ཡང་མནོ་སྟེ་དཔྱོད་ཀྱང་དཔྱོད་པར་གནས༔ སྤྲུལ་ 
པའི་སྐུ་ལ་རིག་པ་གནས་ཙ་ན༔ ཡར་སྤྱོད་མར་སྤྱོད་དོན་དུ་ཆེ་བར་གནས ཞེས་གསུངས་སོ༔ 
ད་ནི་གཞི་མ་བཅོས་པ་དེ་ལ་ཆོས་ཀྱི་སྐུ་ཇི་ལྟར་འབྱུང་བའི་དོན་བསྟན་ཏེ དང་པོ་འཁོར་འདས་ 
གཉིས་ཀའི་གཞི་དེ༔ དོན་དམ་གྱི་ཀུན་གཞི་བྱ་བ༔ ཅིར་ཡང་མ་གྲུབ་པར་བག་ལ་ཉལ་དུ་གནས་
181

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
པ་ལསཿ དུས་ལན་གཅིག་འཁོར་འདས་རྒྱབ་གྱེས་པའི་ཚེ༔ བག་ལ་ཉལ་ཀུན་ནས་ལྡང་བྱ་བ༔ 
ཀུན་གཞི་མ་ལ་རིག་པ་བུ་ལྡང་བའི་དུས་ལ་བབ་པས༔ ནམ་མཁའ་དངརླུང་དང་རིག་པ་གསུམ 
རང་བྱུང་དུ་བྱུང་སྟེ དེ་ལ་གཉིས་སུ་གྱེས་སོ༔ ཡར་རང་བྱུང་དུ་ཐོག་མའི་སངས་རྒྱས་བྱུང་༔ མར་ 
རང་བྱུང་དུ་སེམས་ཅན་ཐམས་ཅད་བྱུང་ནས་འཁོར་འདས་གཉིས་སུ་དཔྱང་ཐག་ཆད༔ ཐོག་མའི་ 
སངས་རྒྱས་བྱུང་ཚུལ་ནི༔ གཞི་བག་ལ་ཉལ༔ དེ་ཅིར་ཡང་མ་གྲུབ་པ་ཞིག་ཡོད་པ་ལས༔ དུས་ལ་ 
བབས་པས་རླུང་དང་རིག་པ་ནམ་མཁའ་གསུམ་དུ་ཤན་ཕྱེ་བས༔ ནམ་མཁའི་རྩལ་དུ་སྐུ་རང་བྱུང་ 
དུ་བྱུང རླུང་གི་རྩལ་དུ་གསུང་རང་བྱུང་དུ་བྱུང་༔ རིག་པའི་རྩལ་དུ་ཐུགས་རང་བྱུང་དུ་བྱུང་ 
བས་གཞི་ཅིར་ཡང་མ་གྲུབ་པ་དེ་ལས་སྐུ་གསུང་ཐུགས་རང་བྱུང་དུ་བྱུང་བསཿ ཐུགས་རྗེ་རིག་པ་ 
ལ་སྙམ་བྱེད་མ་ཞུགས༔ ཡུལ་སེམས་གཉིས་སུ་མ་བཅད༔ ཕྱི་ནང་དུ་འཛིན་པའི་བློ་མ་སྐྱེསཿ 
གཉིས་མེད་ལ་ཞེན་པ་མ་སྐྱེས༔ རང་ངོ་རང་གིས་ཤེས༔ སྤྲོས་པ་སེམས་སུ་ཆོདཿ༔ ཞེན་པ་ཆོས་ཉིད་ 
དུ་ལོགཿ༔ ཤེས་བྱ་ཆིག་ཆོད་དུ་གོ༔ ཡེ་ཤེས་རང་ལ་ཤར་ནས་སངས་རྒྱས་སོ ཟང་ཐལ་གྱི་རྒྱུད་ 
ལསཿ ངོ་བོ་ཉིད་ཀྱི་སྣང་བ་ལསཿ ངོ་བོ་ཉིད་ཀྱིས་སྐུ་ཤར་བ༔ ཆོས་སྐུ་ཐིག་ལེ་ཉག་གཅིག་སྐུ 
མ་བཅད་པ་ཡི་ཡུལ་ཅན་དེ སྙིང་པོ་གཅིག་ཏུ་དྲིལ་བ་ཡིན༔ ནམ་མཁའ་ཉི་མ་ལྟ་བུར་གནས 
ཞེས་གསུངས་སོ༔ ནམ་མཁའ་ལྟ་བུ་ནི་ཆོས་ཀྱི་དབྱིངས་ཡིན༔ ཆོས་དབྱིངས་མས་ཁྱབ་ཚུལ་བྱ་བ་ 
ཡིན་ནོ ཉི་མ་ལྟ་བུ་ནི ཆོས་ཀྱི་སྐུ་བུས་ཁྱབ་ཚུལ་བྱ་བ་ཡིན་ནོ༔ མན་ངག་གི་རྒྱུད་ལསཿ གསལ་ 
བ་མི་གཡོ་རྒྱ་མ་ཆད༔ མི་འགྱུར་གཡོ་འགུལ་མེད་པ་སྟེ ཐུགས་རྗེ་སྤྲུལ་པ་འབྱུང་བའོ༔ ཞེས་ 
གསུངས་སོ༔ དེ་ལ་ཆོས་ཀྱི་དབྱིངས་ནི་གསལ་ལ་དྭངས་པ༴ རྒྱ་ཆད་པ་མེད་པ༔ ངོ་བོ་ཐ་མི་དད་ 
པ་གཅིག་གིས་ཁྱབ་པ༔ དཔེར་ན་ནམ་མཁའ་ཤིན་ཏུ་དྭངས་པ་ལྟ་བུའོ༔
ཆོས་ཀྱི་སྐུ་ནི་ངོ་བོ་མི་འགྱུར་ཏེ་སྟོང་པ་ལྟ་བུའོ༔ རང་བཞིན་གསལ་བས་གཡོ་འགུལ་མེད་པ་ལྟ་ 
བུའོ ཐུགས་རྗེ་སྤྲུལ་པའི་སྐུ་རྒྱུན་མི་ཆད་པའོ༔ ཆོས་ཀྱི་དབྱིངས་མ་དེས་ཁྱབ་ཚད་དུ༔ ཆོས་སྐུ་ 
བུས་ཁྱབ་པ་ངོ་བོ་ཐ་དད་དུ་ཁྱབ་པ༔ དཔེར་ན་ནམ་མཁས་ཁྱབ་ཚད་དུཿ ཉི་ཟླ་གཟའ་སྐར་གྱིས་ 
ཁྱབ་པ་ལྟ་བུ་ངོ་བོ་ཐ་དད་དུ་ཁྱབ་ཡོད་དོ༔ དེ་ཡང་ཆོས་ཀྱི་སྐུ་ལ་རེག་བྱའི་ཐོགས་པ་མེད་པས་ 
ཆོས་ཀྱི་དབྱིངས་དང་འདྲ་བ༔ གཏིང་གསལ་ཆེན་པོར་འདུག་པས་ཆོས་སྐུ་མཚན་དང་ལྡན་པའོ
182

༄༅། །ཟབ་གཏེར་ཆོས་ཀྱི་མཛོད་ཁང་
དེ་ལ་ཟང་ཐལ་རྣམ་པ་གསུམ་ཡོད་དེ༔ མ་ཆོས་ཀྱི་དབྱིངས་སྣང་བ་སྒྲིབ་མེད་ཟང་ཐལ་ལེ༔ བུ་ 
ཆོས་ཀྱི་སྐུ་དག་པ་ཟང་ཐལ་ལེ་བ རིག་པའི་ཡེ་ཤེས་ཟང་ཐལ་ལེ་ཡོད་དོ༔ དེ་ལྟར་སྣང་བ་འདི་ 
སྒྲིབ་མེད་ཟང་ཐལ་དུ་ཤེས་ན༔ ལུས་ཀྱི་འཁྲུལ་པ་ཆོད་པའོ༔ ཆོས་དབྱིངས་དག་པ་ཟང་ཐལ་དུ་ 
ཤེས་ནཿ ཡུལ་གྱི་འཁྲུལ་པ་ཆོད་པའོ༔ ཆོས་སྐུ་དག་པ་ཟང་ཐལ་དུ་ཤེས་ནཿ ལུས་ཀྱི་འཁྲུལ་པ་ 
ཆོད་པའོ༔ རིག་པ་ཡེ་ཤེས་ཟང་ཐལ་དུ་ཤེས་ན༔ སེམས་ཀྱི་འཁྲུལ་པ་ཆོད་པའོ༔ དེ་ལྟར་ཡུལ་དང་ 
ལུས་དང་སེམས་དང་གསུམ་གྱི་འཁྲུལ་པ་ཆོད་པས༔ སྔ་འཁྲུལ་ཆོད་ལ་གཏིང་གསལ་ཆེན་པོའི་དོན་ 
ལ་གནས་པས་ཕྱིས་འཁྲུལ་པ་ཆོད་པ་ཡིན་ནོ༔ ད་མཚན་གྱི་དབྱེ་བ་ནི ཡུལ་རྣམ་པར་དག་པ་ 
ཆོས་ཀྱི་དབྱིངས་དེ་ལ༔ ཆོས་དབྱིངས་དག་པའི་ཡེ་ཤེས་ཟེར་བ་ཡིན་ནོ ལུས་རྣམ་པར་དག་པ་ 
ཆོས་ཀྱི་སྐུ་དེ་ལ༔ གཏིང་གསལ་ཆེན་པོའི་བཀྲག་མདངས་ཟེར་བ་ཡིན༔ ཡིད་རྣམ་པར་དག་པའི་ 
ཡེ་ཤེས་ལ་འོད་གསལ་གྱི་མདངས་ཟེར་བ་ཡིན་ནོ༔ ཧྲིལ་གྱིས་དྲིལ་ན་ཆོས་ཀྱི་དབྱིངས་ཆོས་སྐུ 
རང་བྱུང་གི་ཡེ་ཤེས་དང་གསུམ་མོ༔ དང་པོ་ཡུལ་ཆོས་ཀྱི་དབྱིངས་ཀྱི་དོན་བཤད་པ་ནི༔ དང་པོ་ 
ཆོས་ཀྱི་དབྱིངས་དེ་རང་བཞིན་རྣམ་པར་དག་པའི་ཞིང་ཁམས༔ མཆོག་གི་འོད་གསལ་ཆེན་པོ་རྒྱ་ 
གར་ཡང་མ་ཆདཿ༔ ཕྱོགས་གང་དུ་ཡང་མ་ལྷུང་༔ ནམ་མཁའ་སྤྲིན་དང་བྲལ་བ་བཞིན་དུ་གནསཿ 
རིག་མེད་དུ་གནས སྟོང་པར་གནས ཡངས་པར་གནས༔ ཤོང་བར་གནས་སོ༔ དེ་ལ་གཞི་ཞེས་ 
བྱ ཡུལ་ཞེས་བྱ༔ དབྱིངས་ཞེས་བྱ་སྟེ ཆོས་ཀྱི་སྐུ་བཞུགས་པའི་ཡུལ་ཡིན་ནོ༔ གསང་བ་སྤྱི་རྒྱུད་ 
ནས༔ ཆོས་དབྱིངས་དམ་པ་ཟད་མི་ཤེས༔ ཞེས་གསུངས་སོ༔ ཡང་དབྱིངས་ལ་བྲི་བ་མེད་ཅིང་ 
མཐའ་ལ་ཐུག་པ་མེད་དོ༔ ཅེས་གསུངས་སོ དེ་སངས་རྒྱས་ཐམས་ཅད་ཀྱི་ཡུལ་ཡིན་ནོ
ད་ཡུལ་དེ་འཛིན་པའི་བདག་པོ་ཆོས་ཀྱི་སྐུའི་དོན་བཤད་དེ༔ དེ་ལ་གསུམ༔ གཞི་གནས་ 
ཀྱི་སྐུ་རྣམ་པ་ལྔ་དང་༔ ཤེས་རབ་རིག་པ་ལ་སྣང་བའི་སྐུ་རྣམ་པ་ལྔ༔ མཚན་ཉིད་འཛིན་པའི་སྐུ་ 
རྣམ་པ་ལྔའོ དང་པོ་གཞི་གནས་ཀྱི་སྐུ་རྣམ་པ་ལྔ་ནི༔ ཆོས་སྐུ་གཅིག་རང་ལ་དོན་དུ་ཞུགས་པསཿས 
དེའི་ངོ་བོ་སྟོང་པའི་སྐུ༔ རང་བཞིན་གསལ་བའི་སྐུ༔ མཚན་ཉིད་དབྱེར་མེད་ཀྱི་སྐུ༔ གནས་ལུགས་ 
རིག་པའི་སྐུ༔ ཡོན་ཏན་བདེ་བའི་སྐུ་དང་ལྔའོ༔ དེ་ལ་ཡང་ངོ་བོ་སྟོང་པའི་སྐུ༔ སྟོང་པ་དེ་ཀ་རང་ 
བཞིན་གསལ་བའི་སྐུ སྟོང་པ་དེའི་མཚན་ཉིད་དབྱེར་མེད་ཀྱི་སྐུ སྟོང་པ་དེའི་གནས་ལུགས་
183

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
རིག་པའི་སྐུ སྟོང་པ་དེའི་ཡོན་ཏན་བདེ་བའི་སྐུ༔ དེ་ལྟར་སྐུའི་དོན་རེ་རེ་ལ་ཡང་ལྔ་ལྔ་སྟེ༔ མན་ 
ངག་གི་རྒྱུད་ནས༔ བདེ་གཤེགས་ཚོམ་བུ་འབྱུང་བའི་གཞི༔ ཞེས་གསུངས་སོ ད་ཤེས་རབ་རིག་ 
པའི་སྐུ་ལྔའི་དོན་བཤད་དེ༔ ཆོས་ཀྱི་སྐུ་ནི་ཤེས་བྱའི་རྩལ༔ རྒྱལ་བ་རིགས་ལྔ་རྣམ་པ་ དེའི་ 
སྐུ་མདོག་དང་ཕྱག་མཚན༔ རྒྱན་དང་ཆ་ལུགས༔ མགུར་ཆུ་དང་སེ་མོ་དོ་དང་༔ སེ་རལ་ཁ་ནང་ 
དུ་བལྟས་ན་གསལ་བའོ༔ རྫོགས་པ་ཆེན་པོ་ཟང་ཐལ་གྱི་རྒྱུད་ལསཿ རིག་པ་གཅིག་པུའི་ངོ་བོ་ 
ལས༔ ཐམས་ཅད་གསལ་ཞིང་སྣང་བའི་ཕྱིར༔ རྣམ་པར་སྣང་མཛད་ཅེས་ཀྱང་བྱ༔ རང་རིག་ཡོན་ 
ཏན་མ་འགགས་པས༔ རིན་ཆེན་འབྱུང་ལྡན་ཞེས་ཀྱང་བྱ༔ ཐུགས་རྗེའི་སྟོབས་དང་ལྡན་པས་ནཿ 
སྣང་བ་མཐའ་ཡས་ཞེས་ཀྱང་བྱ༔ ཤེས་བྱ་ཐོགས་པ་མེད་པས་ནཿ དོན་ཡོད་གྲུབ་པ་ཞེས་ཀྱང་བྱ༔ 
གནས་ལུགས་འགྱུར་བ་མེད་པའི་ཕྱིར རྡོ་རྗེ་སེམས་དཔའི་ངང་དུ་གསལ༔ ཞེས་གསུངས་སོ དེ་ 
ལྟ་བུའི་རིགས་ལྔའི་འོད་ཀྱི་ཀློང་ན་ཁ་ནང་དུ་བལྟས་པས་གསལ་ཏེ དངོས་སུ་ནི་མ་གྲུབ༴ མཁྱེན་ 
པ་ནི་མ་འགགསཿ དཔེར་ན་བུམ་ནང་གི་སྐུ་ལྟ་བུའོ ཁ་ནང་དུ་བལྟས་ཏེ་ཤེས་བྱའི་རྩལ་ཝལ་ལེར་ 
སྣང་བའོ༔ མཚན་ཉིད་འཛིན་པའི་སྐུ་ལྔ་ནི༔ ཡང་འོད་ཀྱི་ཀློང་ནས་ཁ་ཕྱི་བལྟས་སུ་རྒྱལ་བ་རིགས་ 
ལྔ སེམས་ཅན་གྱི་དོན་དུ་ཤར་ཏེ ཕྱི་གདུལ་བྱ་ལ་གཟིགས་པའི་ཐུགས་རྗེའོ
རྫོགས་པ་ཆེན་པོ་མན་ངག་གི་རྒྱུད་ནས༔ ཐུགས་རྗེའི་སྐུ་གཉིས་འབྱུང་བ་དང་༔ གདུལ་བྱའི་ 
དོན་དུ་འབྱུང་བར་ཟད༔ རང་ལ་ཤེས་རབ་རིག་པར་སྣང་༔ མཚན་མར་བཅས་པའི་སྐུར་མི་གནས༔ 
ཞེས་གསུངས་སོ༔ ཡེ་ཤེས་ཀྱི་དོན་བཤད་པ་ལ་གསུམ་སྟེ༔ ངོ་བོ་དང་གཅིག༔ སྒྲ་འཇུག་པའི་རྒྱུ་ 
མཚན་དང་གཉིསཿ དབྱེ་བ་དང་གསུམ༔ དང་པོ་ངོ་བོ་ནི༔ གསལ་ལ་མི་རྟོག་པ༔ བདེ་ལ་སྟོང་ 
པའོ༔ སྒྲ་འཇུག་པའི་མཚན་ཉིད་ནི༔ ཡེ་ནས་རང་ལ་གནས་པའི་དོན་ཏེ་ངོ་ད་ལྟ་ཤེས་པའོ དབྱེ་ 
བ་ལ་གཉིས་ཏེ གཞི་གནས་ཀྱི་ཡེ་ཤེས་ལྔ༔ མཚན་ཉིད་འཛིན་པའི་ཡེ་ཤེས་རྣམ་པ་ལྔའོ༴ གཞི་ 
གནས་ཀྱི་ཡེ་ཤེས་ལྔ་ནི རང་གི་རིག་པ་རང་ལ་གསལ་བ་དེ་མེ་ལོང་ལྟ་བུའི་ཡེ་ཤེས༔ དེའི་ངོ་བོ་ 
སྟོང་པར་ཡོད་པས༔ ཆོས་ཀྱི་དབྱིངས་ཀྱི་ཡེ་ཤེས༔ དེ་ལྟ་བུ་གསལ་བ་དང་སྟོང་པ་དབྱེར་མི་ཕྱེད་ 
པ་མཉམ་པ་ཉིད་ཀྱི་ཡེ་ཤེས༔ གསལ་སྟོང་དབྱེར་མེད་མ་འགགས་པར་ཤར་བ་སོ་སོར་རྟོག་པའི་ 
ཡེ་ཤེས༔ དེའི་ཡོན་ཏན་གྱི་སྒོ་ཡངས་ཤིང་ཐུགས་རྗེ་ཕྱོགས་མེད་དུ་འཆར་བ་བྱ་བ་གྲུབ་པའི་ཡེ་
184

༄༅། །ཟབ་གཏེར་ཆོས་ཀྱི་མཛོད་ཁང་།
ཤེས༔ ཡེ་ཤེས་རྣམ་པ་ལྔ་པོ་དེ་ཚིག་གིས་ཕྱོགས་རེ་རེ་ནས་མཚོན་ཀྱང་༔ དོན་ཕྱོགས་ཆར་མི་ 
གནས་པས༔ མི་གནས་པའི་ཡེ་ཤེས་བློ་བྲལ་དང་དྲུག་གོ༔ མཚན་ཉིད་འཛིན་པའི་ཡེ་ཤེས་ལྔ་ནི༔ 
འོད་ཁ་དོག་རྣམ་པ་ལྔ་ཡིན་ནོ༔ གཞི་གནས་ཀྱི་ཡེ་ཤེས་ལྔ་ཡོད་དེ༔ གདངས་རྣམ་པ་ལྔ་དང་ལྡན་ 
པའི་རྟགས་སོ༔ འོད་ཁ་དོག་རྣམ་པ་ལྔ་འཆར་ཏེ༔ རྫོགས་པ་ཆེན་པོ་ཟང་ཐལ་གྱི་རྒྱུད་ནས༔ ཆོས་ 
དབྱིངས་ཡེ་ཤེས་རང་གདངས་ནི སྒོ་ལྔའི་རྣམ་ཤེས་གསལ་བ་ལཿ སྟོང་པའི་ཀློང་ནས་མཐིང་ཁ་ 
འཆར༔ མེ་ལོང་ཡེ་ཤེས་རང་གདངས་ནི༔ གསལ་བའི་ཀློང་ནས་དཀར་པོ་འཆར༔ མཉམ་ཉིད་ཡེ་ 
ཤེས་རང་གདངས་ནི༔ དབྱེར་མེད་ཀློང་ནས་སེར་པོ་འཆར༔ སོར་རྟོག་ཡེ་ཤེས་རང་གདངས་ནི༔ 
འགག་མེད་ཀློང་ནས་དམར་པོར་འཆར༔ བྱ་གྲུབ་ཡེ་ཤེས་རང་གདངས་ནི༔ ཐོགས་མེད་ཀློང་ནས་ 
ལྗང་ཁུར་འཆར༔ དེ་ལྔ་ཆོས་ཀྱི་དབྱིངས་སུ་འཆར༔ ཡེ་ཤེས་འོད་དུ་ཤར་ཞེས་བྱ༔ རྟོགས་ན་ཡེ་ 
ཤེས་ཀུན་གྱིས་གྲུབ༔ མ་རྟོགས་སྣོད་བཅུད་གཉིས་སུ་འཁྲུལ༔ ཞེས་གསུངས་པསཿ འོད་ལྔ་པོ་དེ་ 
མཚན་ཉིད་འཛིན་པའི་ཡེ་ཤེས་ལྔ་བྱ་བ་ཡིན་ནོ
ཆོས་ཀྱི་དབྱིངས༔ ཆོས་ཀྱི་སྐུ༔ ཡེ་ཤེས་དང་གསུམ༔ གུད་གུད་དུ་བཤད་ཀྱང་དོན་དབྱེར་ 
མེད་དུ་གནས་ཏེ༔ ཆོས་དབྱིངས་དང་ཆོས་ཀྱི་སྐུ་དབྱེར་མེད་པའི་དཔེ་རྒྱ་མཚོ་དང་མཚོ་ནང་གི་ 
གཟའ་སྐར་ལྟ་བུ༔ སྐུ་དང་ཡེ་ཤེས་དབྱེར་མེད་པའི་དཔེ་ཆུ་དང་ལན་ཚྭ་ལྟ་བུ དོན་གཅིག་གིས་ 
གཅིག་བརྒྱན་ནས༔ དབྱེར་མེད་དུ་གནས་སོ༔ རྫོགས་པ་ཆེན་པོ་ཟང་ཐལ་གྱི་རྒྱུད་ནས༔ ཆོས་ 
དབྱིངས་དག་པ་ལོངས་སྐུས་བརྒྱན་པས༔ སྟོང་པ་ཕྱང་ཆད་དུ་མ་སོང་གསལ་བས་མཛེས༔ ཆོས་ 
སྐུ་དག་པ་ཡེ་ཤེས་ཀྱིས་བརྒྱན་པས ཡོན་ཏན་འགག་པ་མེད་པས་མཛེས༔ ཡོན་ཏན་དག་པ་ 
ཐུགས་རྗེས་བརྒྱན་པས༔ འགྲོ་དྲུག་སེམས་ཅན་དོན་ལ་མཛེས༔ མཛེས་པའི་ཕྱིར་ན་རྒྱུན་ཞེས་བྱ 
སྐུ་གསུམ་རིམ་གྱིས་བརྒྱན་ཅེས་གསུངས༔ དོན་ཆོས་ཀྱི་དབྱིངས་ཀྱི་རྒྱན་དུ་ཆོས་སྐུ ཆོས་སྐུའི་ 
རྒྱན་དུ་གཟུགས་སྐུ་རྣམ་པ་གཉིས༔ མཚན་ཉིད་འཛིན་པའི་འོད་རྣམ་པ་ལྔ་ཡང་༔ གཟུགས་སྐུ་ 
གཉིས་ཀྱི་རྒྱན་དུ་འཆར་རོ ཆོས་ཀྱི་དབྱིངས་ལ་ཆོས་སྐུས་བརྒྱན་པའི་དཔེ་ནི༔ གཡུའི་མཎྜལ་ལ་ 
གསེར་གྱི་ཚོམ་བུ་བཀོད་པ་ལྟ་བུ ཆོས་སྐུ་ལ་ཡེ་ཤེས་ཀྱིས་བརྒྱན་པའི་དཔེ་ནི༔ ཤེལ་དང་ཤེལ་གྱི་ 
འོད་ལྔ་ལྟ་བུ༔ ཡེ་ཤེས་ལ་ཐུགས་རྗེས་བརྒྱན་པའི་དཔེ༔ ཉི་མའི་སྙིང་པོ་ལ་འོད་ཟེར་དྲོ་ལ་འཇམ་
185

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
སེམས་ཅན་གྱི་དོན་བྱེད་པ་ལྟ་བུ གསང་བ་སྤྱི་རྒྱུད་ནས༔ སངས་རྒྱས་ལུས་ཀྱི་རྒྱན་ 
པ་བྱུང་ནས 
བཟང་བ༔ ཞེས་གསུངས་སོ༔ འདས་པའི་གཞི་ལ་ཆོས་ཀྱི་དབྱིངས༔ ཆོས་ཀྱི་སྐུ ཡེ་ཤེས་དང་ 
གསུམ་དུ་གནས༔ རྣལ་འབྱོར་པ་ཉམས་སུ་ལེན་པའི་དུས་སུ༔ སྐུ་གསུམ་དུ་ཉམས་སུ་ལེན་ནོ 
རྫོགས་པ་ཆེན་པོ་ཟང་ཐལ་གྱི་རྒྱུད་ལས༔ ཆོས་དབྱིངས་ཕྱི་ནང་མེད་པར་ཁྱབ༔ ཆོས་སྐུ་ཕྱི་ནང་ 
མེད་པར་གསལ༔ གཉིས་མེད་ཆོས་སྐུ་རྡོ་རྗེའི་ལུསཿ རང་གསལ་འཛིན་མེད་ངང་ལ་གནས༔ དེ་ 
ཡི་མཁྱེན་པ་མ་འགགས་པས༔ རིག་པ་ཡེ་ཤེས་ལོངས་སྤྱོད་རྫོགས༔ སྣ་ཚོགས་འཆར་བ་སྤྲུལ་པའི་ 
སྐུ༔ ཡུམ་གྱི་རང་བཞིན་སྤྱན་གྱི་བུམ་པ་ཨྰཿ སྣང་ལ་དངོས་མེད་བར་སྣང་འཇའ་བཞིན་དུཿ༔ དེ་ཡི་ 
ཀློང་ན་སྤྲུལ་པའི་སྐུ་ལྔ་གནས སྐུ་གསུམ་རང་གསལ་འདུ་འབྲལ་མེད་པ་ཡིན༔ ཞེས་གསུངས་སོ 
དེ་ཡང་ཆོས་སྐུའི་དུས་ན་རང་གསལ་འཛིན་མེད་དུ་གནས༔ ལོངས་སྐུའི་དུས་ན་གསལ་བ་ལ་སངས་
རྒྱས་བཞི་རྫོགས་སུ་གནས༔ སྤྲུལ་སྐུའི་དུས་ན་རང་སྣང་འགག་མེད་ལ་གཞན་སྣང་སྒྱུ་མ་ཙམ་དུ་ 
གནས༔ སྒྱུ་མ་ཙམ་གྱིས་འགྲོ་དོན་བྱེད་པའོ༔ དཔེར་ན༔ ཕ་ལ་བུ་སྐྱེས་བུ་ལ་ཚ་སྐྱེས་པ་ལྟ་བུའོ༔ 
དོན་ཆོས་སྐུ་ལ་ལོངས་སྐུ༔ ལོངས་སྐུ་ལ་སྤྲུལ་སྐུ་སྐྱེས་ནས་མང་དུ་འགྲོ་བ་ཡིན་ཏེ༔ གཞི་ཆོས་སྐུ་ 
དག་པ་ལསཿ འབྲས་བུ་གཟུགས་སྐུ་གཉིས་ཀྱིས་བརྒྱན་ནས༔ དོན་སྐུ་གསུམ་འདུ་འབྲལ་མེད་པར་ 
ཤིག་གེ་གནས་སོ༔ ཆོས་སྐུ་ནི་མི་སྣང་ལ་རང་བཞིན་ཡོད་པ་ཡིན་ལ༔ གཟུགས་སྐུ་རྣམ་པ་གཉིས་ 
ནི་སྣང་ལ་རང་བཞིན་མེད་པ་ཡིན་ནོ༔ རྫོགས་པ་ཆེན་པོ་ཟང་ཐལ་གྱི་རྒྱུད་ལས༔ ཆོས་ཉིད་ཆོས་ 
སྐུ་མི་སྣང་རང་བཞིན་ཡོད༔ སྐུ་གཉིས་མ་འགགས་ཡོད་པའི་མེད་པ་ཡིན༔ ཆོས་སྐུ་མི་འགྱུར་མེད་ 
པའི་ཡོད་པ་ཡིན༔ ཅེས་གསུངས་སོ
དེ་གསུམ་གྱི་དོན་ཧྲིལ་གྱིས་དྲིལ་ན༔ ཡེ་ཤེས་ཆོས་སྐུ་ཡིན༔ སྣང་བ་ལོངས་སྐུ་ཡིན༔ ཤར་བ་ 
སྤྲུལ་སྐུ་ཡིན་ནོ༔ ལྟར་སྣང་དུ་སྐུ་གསུམ་དུ་འདུག་ཀྱང་༔ ཡང་དག་པའི་དོན་ལ་ཆོས་སྐུ་འགྱུར་བ་ 
མེད་པར་ཅེར་གྱིས་གཞག་གོ དེ་ལྟར་འབྲས་བུ་སྐུ་གསུམ་དུ་རྟོགས༔ གཞི་ཆོས་དབྱིངས་ཆོས་སྐུ་ 
ཡེ་ཤེས་གསུམ་དུ་ཤེས་པསཿ ཡུལ་ལུས་སེམས་གསུམ་གྱི་འཁྲུལ་པ་ཆོད༔ འབྲས་བུ་སྐུ་གསུམ་ 
རྫོགས་པས་ཕྱིའི་འཁྲུལ་པ་ཆོད་པའོ༔ དེ་ལྟ་བུའི་གཞིའི་དོན་གཅིག་མ་ཤེས་ན༔ གྲོལ་བ་མི་ཤེས་ 
ཏེ༔ ཐོག་མ་གཞིའི་གནས་ལུགས་མ་ཤེས་ནཿ ལོང་པས་ལོང་པ་ཁྲིད་པ་འདྲ༔ གཞིའི་དོན་ཤེས་ན་
186

༄༅། །ཟབ་གཏེར་ཆོས་ཀྱི་མཛོད་ཁང་།
དོན་གྲུབ་སྟེ༔ མན་ངག་གི་རྒྱུད་ལས༔ གཞིའི་དོན་ ་ལ་མཁས་པ་ནི ཚོང་དཔོན་ལམ་རྒྱུས་ཡོད་པ་ 
ཡིས༔ ནོར་བུ་རིན་ཆེནརྙེད་པ་ཡིན གཞི་ལ་མཁས་ན་མཁས་པ་ཡིན༔ ཞེས་གསུངས་སོ༔ དེ་ལྟ་ 
བུའི་གཞི་ནས་འཁྲུལ་པ་ཆོས་པས་ཕྱིས་མི་འཁྲུལ་ཏེ༔ འཁྲུལ་པ་བཟློག་ན་གཞི་ནས་བཟློགཿ མ་ 
རིག་པ་དེ་རྩད་ནས་ཆོདཿ༔ རང་རིག་དྲང་པོ་སོ་ལ་ཞོག༔ གཞི་མ་དེའི་གཏིང་གསལ་བས༔ ཕྲ་ 
རགས་ཐམས་ཅད་དེ་ཡིས་ཆོད༔ ཕྲ་རགས་དོན་གྱི་གཏིང་རྩལ་ནས༔ ཡས་འཁྲུལ་གཏན་ལ་ 
དབབ་པ་གཅེས༔ ཞེས་ཟང་ཐལ་གྱི་རྒྱུད་ནས་གསུངས་སོ དེས་གཞི་སྣང་ཆེན་པོའི་འདུག་ཚུལ་ 
བསྟན་པའོ༔ ད་གཞིའི་ངང་ནས་ཁ་བྲག་གི་ལམ་དང་༔ ཆུ་འགྱེས་ཀྱི་ས་བསྟན་པ་ནི༔ དེ་ལ་མུ་ 
བཞི་དང་སྦྱར་ནས་བཤད་དེ༔ འཁྲུལ་མ་མྱོང་བར་གྲོལ་མྱོང་བའི་མུ་དང་གཅིག༔ འཁྲུལ་ཀྱང་མ་ 
འཁྲུལ་ལ་གྲོལ་ཡང་མ་མྱོང་བའི་མུ་དང་གཉིས༔ འཁྲུལ་ཡང་འཁྲུལ་ལ་གྲོལ་བའི་མུ་དང་གསུམཿ 
འཁྲུལ་ཡང་མ་འཁྲུལ་གྲོལ་ཡང་མ་གྲོལ་བའི་མུ་དང་བཞིའོ༔
འཁྲུལ་ཡང་མ་འཁྲུལ་གྲོལ་ཡང་མ་གྲོལ་བ་ནི༔ དབྱིངས་ལ་གནས་པའི་རིག་པ་ཆོས་ཉིད་མའི་ཀློང་ 
ཆེན་ལྷུན་གྲུབ་གཞིའི་སྟོང་ར༔ མིང་མ་ཐོགས་ཀྱི་སྤྱི་ས༔ རྟོགས་ཏེ་སངས་རྒྱས་ཀྱང་མ་བྱུང་༔ སྐུ་ 
དང་ཡེ་ཤེས་སུ་མ་གྲོལ༔ མ་རྟོགས་ཏེ་སེམས་ཅན་ཀྱང་མ་བྱུང་༔ ཕྱི་ནང་སྣོད་བཅུད་དུ་མ་འཁྲུལཿ༔ 
ཡར་ཡེ་ཤེས་ཀྱི་རྩལ་ཀྱང་མ་རྫོགས༔ མར་ཉོན་མོངས་ཀྱི་རྩལ་ཀྱང་མ་རྫོགས༔ སངས་རྒྱས་སྒམ་ 
པོས་མ་མཛདཿ སེམས་ཅན་སྒྲིན་པོས་མ་བཅོས༔ ཞི་མལ་མལ དོག་ཆ་ཆ་དུ་གནས་པའི་དུས་ནཿ 
རླུང་དང་རིག་པ་ནམ་མཁའ་གསུམ དབྱེར་མེད་དུ་གནས་སོ དེ་ལ་མཁྱེན་པའི་ཡེ་ཤེས་ཀྱང་ 
མེད༔ ཉོན་མོངས་པའི་རྣམ་རྟོག་ཀྱང་མེད༔ རྟོག་མེད་དུ་གནས་ཀྱང་༔ རྟོག་མེད་ཀྱི་ཤེས་བྱ་གང་ 
ཡང་མ་གྲུབ་པའི་དུས་ན༔ རིག་པ་འཆལ་པོ་ལུང་མ་བསྟན་དུ་གནས་ཏེ དེའི་དུས་སུ་རིག་པ་ལ་ 
ལྡང་ཉལ་བྱུང་༔ རིག་པ་ལངས་པས་ཕོ་རུ་མཐོང༔ རིག་པ་ཉལ་བས་མོར་མཐོང་༔ ལངས་པས་ 
ཉིན་མོར་མཐོང་༔ ཉལ་བས་མཚན་མོར་མཐོང་༔ ལྡང་ཉལ་བྱུང་བས་རླུང་ཆེན་གཡོས༔ རླུང་ཆེན་ 
གཡོས་པས་རིག་པ་འདེགས་པས་རིག་པ་ལྡེགས་པས་འཆར་ལུགས་གསུམ་བྱུང་ངོ་༔ རྫོགས་པ་ 
ཆེན་པོ་ཟང་ཐལ་གྱི་རྒྱུད་ལས༔ ཆོས་ཉིད་རླུང་ཆེན་གཡོས་པ་ཡིས༔ རིག་པ་རང་སྣང་ལྡེགས་པ་ 
ཡིས༔ འཛིན་པ་རང་སྣང་འོད་དུ་བཟུང་༔ འོད་ལ་གྲོལ་རྐྱེན་འཁྲུལ་རྐྱེན་བྱུང་༔ ཞེས་གསུངས་སོ༔
187

༄༅། ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
དེའི་དུས་སུ་རང་འོད་ལ་འཆར་ལུགས་རྣམ་པ་གསུམ་བྱུང་སྟེ རིག་པ་ཡེ་ཤེས་ཆེན་པོར་ཤར་ནས༔ 
དཔལ་ཀུན་ཏུ་བཟང་པོ་ལྟ་བུར་སངས་རྒྱས་པ་དང་གཅིག༔ རིག་པ་སྣ་ཚོགས་མིང་དུ་འཁྲུལ་ནས་ 
འགྲོ་དྲུག་གི་སེམས་ཅན་དུ་འཁྲུལ་པ་དང་གཉིས༔ རིག་པ་ལོངས་སྤྱོད་རྫོགས་པའི་སྐུར་རང་ས་ 
ཟིན་པ་དང་གསུམ་མོ༔ དེ་ལ་རིག་པ་ཡེ་ཤེས་ཆེན་པོར་ཤར་བའི་དོན་ནི དཔལ་ཀུན་ཏུ་བཟང་ 
པོ་ལ་རང་བྱུང་གི་ཆོས་གསུམ་ཤར་ནས་སངས་རྒྱས་པ་ནི༔ རྒྱུ་ལས་མ་བྱུང་བའི་འབྲས་བུ༔ རྒྱུའི་ 
ཚོགས་ཀྱང་མ་བསགས༔ སྒྲིབ་པ་ཡང་མ་སྦྱངས་ཏེ འབྲས་བུ་སྐུ་གསུམ་ཐོབ༔ སེམས་ལས་མ་བྱུང་ 
བའི་སངས་རྒྱས༔ སེམས་སྡུག་བསྔལ་ཡིན་པ་ལ༔ སྡུག་བསྔལ་མ་བྱུང་བར་སངས་རྒྱས་སོ ལུང་ 
ལས་མ་བྱུང་བའི་མན་ངག༔ ཀུན་ཏུ་བཟང་པོའི་གོང་ན་ལུང་དང་མན་ངག་མེད་དེ༔ ཆོས་ལས་མ་ 
བྱུང་བའི་སངས་རྒྱས་སོ༔ འོ་ན་ཇི་ལྟར་སངས་རྒྱས་ཞེ་ན༔ ལམ་མན་ངག་ཤར་ཏེ ཆོས་སྐུའི་ 
བཀྲག་མ་ཐུབ་པས༔ འོད་ཁ་དོག་ལྔར་ཤར༔ འོད་ལ་ཕར་གཟིགས་པས་རིག་པ་རང་གི་སྣང་བར་ 
རིག་པས༔ ཡེ་ཤེས་ཟང་ཐལ་གྱི་དགོངས་པ་རྟོགས་ནས་སངས་རྒྱས་སོ
གསང་བ་སྤྱི་རྒྱུད་ནས༔ ཡང་དག་སངས་རྒྱས་ལམ་རིག་པཿ ཞེས་གསུངས་སོ༔ བདག་རིག་ 
པས་སངས་རྒྱས་ཤེ་ན༔ བདག་རིག་གཞན་རིག་ཐམས་ཅད་རིག༔ བདག་རིག་པས་ནི་ཆོས་སྐུ་ཐོབ༔ 
གཞན་རིག་པས་ནི་གཟུགས་སྐུ་འཆར་རོ དཔེར་ན་མི་ཤེས་པ་རྫོགས་པ་ཆེན་པོའི་མེ་ལོང་ལ་
བལྟའོ༔ དེ་ནི་དུས་བཞི་མཉམ་སྦྱོར་དང་བཅས་ཏེ་སངས་རྒྱས་པ་ཡིན་ཏེ གཞི་ཆོད་རྒྱུ་ཆོདཿ 
ལམ་ཆོད༔ འབྲས་བུ་ཆོད་ནས་སངས་རྒྱའོ༔ གཞི་སད༔ རྒྱུ་སད༔ ལམ་སད༔ འབྲས་བུ་སད་ནས་ 
སངས་རྒྱའོ༔ དེ་ལ་ཡང་གཞི་ཆོད་དེ་ཆོས་སྐུ་གཏིང་གསལ་དུ་ཆོད༔ རྒྱུ་ཆོད་དེ་ཆགས་སྡང་རྣམ་ 
པ་ལྔ་སྐུ་ལྔ་རུ་ཆོད༔ ལམ་ཆོད་དེ་འོད་ཁ་དོག་ལྔ་ཡེ་ཤེས་ལྔར་ཆོདཿ འབྲས་བུ་ཆོད་དེ་སྐུ་དང་ཡེ་ 
ཤེས་དབྱེར་མེད་ཀྱི་དོན་རྟོགས་སོ༔ སད་པ་ནི་དེའི་དོན་གོ་བའོ༔ རིག་པ་རྣམ་རྟོག་མིང་དུ་འཁྲུལ་ 
པ་ནི་གསུམ་སྟེ རྐྱེན་རྣམ་པ་གཞི་དང་བཅས་ཏེ་འཁྲུལ་པ་དང་གཅིག༔ དུས་བཞི་མཉམ་སྦྱོར་ 
དང་བཅས་ནས་འཁྲུལ་པ་དང་གཉིས༔ འཁྲུལ་གཞི་རྣམ་པ་གསུམ་དང་བཅས་ཏེ་འཁྲུལ་པ་དང་ 
གསུམ་མོ༔ དང་པོ་རྐྱེན་རྣམ་པ་བཞི་དང་བཅས་ཏེ་འཁྲུལ་པ་ནི རྒྱུའི་རྐྱེན་ལྷན་ཅིག་སྐྱེས་པའི་ 
མ་རིག་པས་ཆོས་སྐུ་གཏིང་གསལ་གྱི་དོན་མ་རྟོགསཿ བདག་པོའི་རྐྱེན་ཀུན་ཏུ་བཏགས་པའི་མ་
188

༄༅། །ཟབ་གཏེར་ཆོས་ཀྱི་མཛོད་ཁང་།
རིག་པས་ཆོས་སྐུ་གཏིང་གསལ་གྱི་བཀྲག་མ་ཐུབ་པས་འོད་དུ་ཤར དམིགས་པའི་རྐྱེན་འོད་ལ་ 
འཛིན་པ་ཞུགས༔ དེ་མ་ཐག་པའི་རྐྱེན་འོད་ཀྱི་རྒྱར་འཐུམས་ཏེ༔ དཔེ་གྲོག་མོ་ལ་ས་སྤར་བརྒྱབས་ 
པའམ༔ བུ་ཆུང་ལ་མེ་ལོང་བསྟན་པ་བཞིན་ནོ༔ ད་ནི་དུས་བཞི་མཉམ་སྦྱོར་དང་བཅས་ཏེ་འཁྲུལ་ 
པ་ནི གཞི་ཆོས་སྐུ་གཏིང་གསལ་ངོ་མ་ཤེས་པའི་དུས༔ རྒྱུད་ལ་ཉོན་མོངས་ཆགས་སྡང་ལྔ་སྐྱེས་ 
པའི་དུས༔ ལམ་དུ་འོད་ཁ་དོག་རྣམ་པ་ལྔ་ལ་འཛིན་པ་ཞུགས་པའི་དུས་སུ་འབྲས་བུ་འགྲོ་བ་རིགས་ 
དྲུག་ཏུ་སྐྱེ་བ་དུས་མཉམ་མོ༔ རྒྱས་པར་བཤད་ནཿ གཞི་ཆོས་སྐུ་གཏིང་གསལ་ངོ་མ་ཤེས་པའི་ 
དུས རྒྱུད་ལ་ཉོན་མོངས་པ་ཞེ་སྡང་སྐྱེས་པའི་དུས༔ ལམ་དུ་འོད་དཀར་པོ་ལ་འཛིན་པ་ཞུགས་ 
པའི་དུས༔ འབྲས་བུ་དམྱལ་བར་སྐྱེ་བའི་དུས་མཉམ་མོ
དེ་བཞིན་དུ་ཆོས་སྐུ་ངོ་མ་ཤེས་པའི་དུས༔ རྒྱུད་ལ་འདོད་ཆགས་སྐྱེས་པའི་དུསཿ ལམ་དུ་འོད་ 
དམར་པོ་ལ་འཛིན་པ་ཞུགས་པའི་དུས༔ འབྲས་བུ་ཡི་དྭགས་སུ་སྐྱེས་པ་དུས་མཉམ་མོ༔ ཡང་ 
ཆོས་སྐུ་ངོ་མ་ཤེས་པའི་དུས༔ རྒྱུད་ལ་གཏི་མུག་སྐྱེས་པའི་དུས ལམ་དུ་འོད་མཐིང་ཁ་ལ་འཛིན་ 
པ་ཞུགས་པའི་དུས༔ འབྲས་བུ་བྱོལ་སོང་དུ་སྐྱེ་བ་དུས་མཉམ་མོ༔ ཡང་ཆོས་སྐུ་ངོ་མ་ཤེས་པའི་ 
དུས༔ རྒྱུད་ལ་ང་རྒྱལ་སྐྱེས་པའི་དུས༔ ལམ་དུ་འོད་སེར་པོ་ལ་འཛིན་པ་ཞུགས་པའི་དུས༔ འབྲས་ 
བུ་མི་རུ་སྐྱེ་བ་དུས་མཉམ་མོ༔ ཡང་ཆོས་སྐུ་ངོ་མ་ཤེས་པའི་དུསཿ རྒྱུད་ལ་ཕྲག་དོག་སྐྱེས་པའི་ 
དུས ལམ་དུ་འོད་ལྗང་གུ་ལ་འཛིན་པ་ཞུགས་པའི་དུས༔ འབྲས་བུ་ལྷ་དང་ལྷ་མ་ཡིན་དུ་སྐྱེ་བ་ 
དུས་མཉམ་མོ༔ དེར་འགྲོ་བ་དྲུག་ལ་ལམ་རྒྱུད་ལྔ་ཞེས་བྱའོ༔ དེ་འཁྲུལ་གཞི་རྣམ་པ་གསུམ་དང་ 
བཅས་ཏེ་འཁྲུལ་པ་ནི༔ དང་པོ་ཆོས་དབྱིངས་ཡུལ་གྱི་འཁྲུལ་གཞི་བྱ་བ༔ ཡུལ་ཆོས་ཀྱི་དབྱིངས་ 
རྣམ་པར་དག་པ་མ་ཤེས་པས༔ ཡུལ་གྱི་འཁྲུལ་གཞི་འབྱུང་བའི་རྒྱུ༔ རིག་པ་སེམས་ཀྱི་འཁྲུལ་གཞི་ 
ནི རིག་པ་ལ་འགྱུ་བ་བྱུང་བས་སེམས་སུ་འཁྲུལ་ལོ༔ འོད་ལྔ་ལུས་ཀྱི་འཁྲུལ་གཞི་ནི༔ སེམས་ 
འགྲུས་པས་རྩལ་འོད་ལྔར་ཤར༔ དེར་དངས་མ་ལྔའི་འོད་ལྔས་རྒྱུ་བྱས་སོ༔ སྙིགས་མ་ལྔའི་འབྱུང་ 
བ་ལྔས་རྐྱེན་བྱས༔ རྒྱུ་རྐྱེན་གཉིས་དེར་འཛོམས༔ དྭངས་སྙིགས་གཉིས་དེར་འདྲེས་ནས་ལུས་ 
བླངས་སོ༔ ད་རིག་པ་ལོངས་སྤྱོད་རྫོགས་པའི་སྐུར་རང་ས་ཟིན་ལུགས་ལ་བཞི་སྟེ༔ དབྱིངས་དག་ 
པའི་རྡོ་རྗེ་སེམས་དཔའ་མཁའ་ལ་ཉི་མ་ཤར་བ་ལྟ་བུ་དང་གཅིག༔ ཤེས་རབ་དག་པའི་རྡོ་རྗེ་སེམས་
189

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
དཔའ་མེ་ལོང་ལ་ཉི་མ་ཤར་བ་ལྟ་བུ་དང་གཉིས༔ མཐུར་ཐུག་གི་རྡོ་རྗེ་སེམས་དཔའ་ཆུ་ནང་གི་ཟླ་ 
བ་ལྟ་བུ་དང་གསུམ༔ འཁྲུལ་སྣང་གི་རྡོ་རྗེ་སེམས་དཔའ་ལ་ཁའི་མི་རེངས་ལྟ་བུ་དང་བཞིའོ༔ དང་
པོའི་རྡོ་རྗེ་སེམས་དཔའ་མཁའ་ལ་ཉི་མ་ཤར་བ་ལྟ་བུ་ནི༔ གཞིའི་ཆོས་སྐུ་རྟོགས་པའི་བྱིན་རླབས་ 
ལས༔ ལོངས་སྐུ་དངསྤྲུལ་སྐུ་འཆར་བ་ཡིན༔ དོན་ཡིན་སྣང་ཤར་གསུམ་མོ༔ དེ་ལ་ཡིན་པ་ཆོས་སྐུ་ 
ཀུན་བཟང་ཡིན་ལ སྣང་བ་རྒྱལ་བ་རིགས་ལྔར་སྣང་༔ ཤར་བ་ཐུབ་པ་དྲུག་ཏུ་ཤར་བའོ༔ དེ་ལ་ 
རྒྱས་པར་བཤད་ན༔ ཡིན་པ་ཆོས་སྐུ་ཀུན་བཟང་ཡིན་ལ༔ སྣང་བ་རྡོ་རྗེ་སེམས་དཔར་སྣང་༔ ཤར་ 
བ་དམྱལ་བའི་ཡུལ་དུ་དམྱལ་བའི་རྒྱལ་པོ་ཨ་ཝ་གླང་མགོ་ལྟ་བུར་སྐུ་སྤྲུལ་ནས ད་མྱལ་བ་ཚ་གྲང་ 
ལས་གྲོལ་བའི་ཆོས་སྟོན་ནོ༔ དེ་བཞིན་དུ་ཡིན་པ་ཆོས་སྐུ་ཀུན་བཟང་ཡིན་ལཿ སྣང་བ་སྣང་བ་ 
མཐའ་ཡས་སུ་སྣང༔ ཤར་བ་ཡི་དྭགས་ཀྱི་རྒྱལ་པོ་ཁ་འབར་མར་སྐུ་སྤྲུལ་ནས༔ ཡི་དྭགས་བཀྲེས་ 
སྐོམ་ལས་གྲོལ་བའི་ཆོས་སྟོན་ཏོ ཡིན་པ་ཆོས་སྐུ་ཀུན་བཟང་ཡིན་ལ་སྣང་བ་རྣམ་པར་སྣང་མཛད་ 
དུ་སྣང༔ ཤར་བ་བྱོལ་སོང་གི་ཡུལ་དུ་བྱོལ་སོང་གི་རྒྱལ་པོ་སེང་གེ་རབ་བརྟན་དུ་སྐུ་སྤྲུལ་ནས༔ བྱོལ་
སོང་གླེན་ལྐུགས་ལས་གྲོལ་བའི་ཆོས་སྟོན་ནོ
ཡིན་པ་ཆོས་སྐུ་ཀུན་བཟང་ཡིན་ལ༔ སྣང་བ་རིན་ཆེན་འབྱུང་ལྡན་དུ་སྣང་༔ ཤར་བ་མིའི་ཡུལ་ 
དུ་མིའི་རྒྱལ་པོ་ཤཱཀྱ་ཐུབ་པར་སྐུ་སྤྲུལ་ནས མི་འགྱུར་བའི་སྡུག་བསྔལ་ལས་གྲོལ་བའི་ཆོས་སྟོན་ 
ཏོ ཡིན་པ་ཆོས་སྐུ་ཀུན་བཟང་ཡིན་ལ༔ སྣང་བ་དོན་ཡོད་གྲུབ་པར་སྣང་༔ ཤར་བ་ལྷའི་ཡུལ་དུ་ 
ལྷའི་དབང་པོ་བརྒྱ་བྱིན་དང༔ ལྷ་མ་ཡིན་གྱི་ཡུལ་དུ་ལྷ་མ་ཡིན་གྱི་རྒྱལ་བོ་ཐགས་བཟང་རིས་སུ་ 
སྐུ་སྤྲུལ་ནས ལྷ་ལྟུང་བའི་སྡུག་བསྔལ་བསལ༔ ལྷ་མ་ཡིན་འཐབ་རྩོད་ལས་གྲོལ་བའི་ཆོས་སྟོན་ནོ 
དཔེ་ནམ་མཁའ་ལ་ཉི་མ་ཤར་བས༔ རྒྱ་མཐོངས་ཟླ་གམ་ལས་ཉི་མ་ཟླ་གམ་ཤར་བ་ལྟ་བུའོ༔ རྒྱ་ 
མཐོངས་གྲུ་གསུམ་ལ་ཉི་མ་གྲུ་གསུམ༔ རྒྱ་མཐོངས་ཟླུམ་པོ་ལ་ཉི་མ་ཟླུམ་པོ རྒྱ་མཐོངས་གྲུ་བཞི་ 
ལ་ཉི་མ་གྲུ་བཞིར་འཆར་བ་ལྟ་བུའོ༔ དོན་རིགས་དྲུག་གི་སྣང་ཚུལ་དང་སྦྱར་ནས་ཆོས་སྟོན་པའོ༔
དེ་ནས་ཤེས་རབ་དག་པའི་རྡོ་རྗེ་སེམས་དཔའ་མེ་ལོང་ལ་ཉི་མ་ཤར་བ་ལྟ་བུ་ནི རྣལ་འབྱོར་པ་ 
ཤེས་རབ་དག་པའི་ཀློང་དུ་ཡི་དམ་གྱི་ལྷ་འཆར་བ་སྟེ རང་ཆོས་སྐུར་གསལ་བའི་ཀློང་ནས་མཁྱེན་ 
པའི་ཆ་ལཿ༔ ཤེས་བྱའི་རྩལ་དུ་སངས་རྒྱས་བཞི་རྫོགས་སུ་གསལ་ཏེ༔ དེ་ནི་ལོངས་སྐུ་གཞི་ལས་
190

།ཟབ་གཏེར་ཆོས་ཀྱི་མཛོད་ཁང་།
གྲུབ་པའོ༔ གཞི་གནས་ཀྱི་སྐུ་རྣམ་པ་ལྔ་དང་༔ ཤེས་རབ་རིག་པ་ལས་སྣང་བའི་སྐུ་རྣམ་པ་ལྔ་དང་ 
མཚན་ཉིད་འཛིན་པའི་སྐུ་རྣམ་པ་ལྔ་དང༔ ཡེ་ཤེས་རྣམ་པ་ལྔ་ལྔ་ལ་སོགས་པ་སངས་རྒྱས་གཞི་ 
རྫོགས་སུ་གསལ་བ་ནི༔ རྫོགས་པ་ཆེན་པོའི་ལྟ་བའོ༔ རྫོགས་པ་ཆེན་པོ་ཟང་ཐལ་གྱི་རྒྱུད་ལས༔ 
རྫོགས་པའི་རྫོགས་ལུགས་མ་ཤེས་ནཿ ལོ་ཐོག་སད་ཀྱིས་ཁྱེར་བ་འདྲ༔ ཞེས་གསུངས་སོ༔ རྫོགས་ 
ལུགས་མ་ཤེས་ན༔ ཕུ་གསུམ་གྱི་ལོ་ཐོག་དང་འདྲ་སྟེ སྙིང་པོ་འཛད་མེད་དུ་མ་སོང་༔ འཛད་ 
ཅན་དུ་སོང་བའོ༔ ལུང་ལསཿ སྲ་ཞིང་སྙིང་པོ་ཁོང་སྟོང་མེད༔ སྙིང་པོ་ཉིད་ལ་རྡོ་རྗེར་གྲགས༔ 
སྟོང་ཉིད་ཡེ་ཤེས་སྙིང་པོ་ཅན༔ མཐའ་ལ་མི་གནས་རྡོ་རྗེའི་སྐུ ཞེས་གསུངས་པ་དང་སྦྱར་རོ༔ 
དེ་ལྟར་གཉིས་ཀྱིས་སྒྱུ་མ་རང་གྲོལ་གྱི་ལྟ་བ་བཤད་པའོ
ད་སྒྱུ་མ་བློས་བཟུང་གི་ལྟ་བ་བཤད་པ་ལ་གཉིས་ཏེ དེ་ལ་མཐའ་དྲུག་གི་རྡོ་རྗེ་སེམས་དཔའ་ 
ཆུ་ནང་གི་ཟླ་བ་ལྟ་བུ་ནི ཀྲི་ཡ་ཡན་ཆད་ནས༔ ཨ་ནུ་ཡོ་ག་མན་ཆད་ཡིན༔ ལྷ་སྒོམ་པའི་ལྟ་བ་ 
ལོངས་སྐུ་ལ་བྱེད་དེ༔ དཔེ་ཆུ་ནང་གི་ཟླ་བ་ལྟརཿ ཀྲི་ཡ་བ་རྗེ་ཁོལ་དུ་ལྟ ཡོ་ག་བ་སྤུན་དང་ 
གྲོགས་པོར་ལྟ༔ མ་ཧཱ་ཡོ་ག་བ་ཐབས་ཤེས་སུ་ལྟ དེ་རྣམས་ཀྱིས་བདག་དམ་ཚིག་སེམས་དཔའ་ 
གཅིག་བསྒོམཿ༔ ལྷ་ཡེ་ཤེས་སེམས་དཔའ་གཅིག་བསྐྱེད༔ དེ་ཆོས་ཀྱི་དབྱིངས་ནས་སྤྱན་དྲངས་ནས༔ 
ཕྱག་འཚལ༔ མཆོད་པ་འབུལ༔ བསྟོད་པ་བྱ༔ སྡིག་པ་བཤགས༔ འདོད་པའི་དོན་ལ་གསོལ་བ་ 
བཏབ༔ རྗེས་སུ་ཡི་རང་བསྐུལ་ཞིང་གསོལ་བ་བཏབ་ནས༔ རྗེས་སུ་རིམ་གྱིས་སྟོང་པར་སྦྱངས༔ 
རྫོགས་རིམ་ཟེར་དོན་བཤིག་རིམ་དུ་སོང་ནས༔ ཡང་དག་པའི་དོན་ལ་མི་ཉེའོ༔ ནོར་བུ་དྲི་མེད་ 
ནས མཚན་དཔེ་རྫོགས་ཀྱང་དོན་ལ་མ་ཉེའོ༔ ཞེས་གསུངས་སོ༔ ཡི་དམ་གྱི་ལྷ་དེ་ཅི་ནས་ཡོད་ 
ཡོད་པ་དེ་མི་དམིགས་པར་ཕྱལ་གྱིས་བཏང་ངོ་༔ བྱེ་མ་ལ་བ་མོ་བབས་པ་ཞུ་བའམ༔ ནམ་མཁའ་ 
ལ་སྤྲིན་དངས་པའམཿ བར་སྣང་ལ་འཇའ་ཡལ་བ་ལྟ་བུར་བཏང་ནས༔ རྫོགས་རིམ་དུ་མ་སོང་བ་ 
བཤིག་རིམ་དུ་སོང་བའོ༔ ལོངས་སྐུ་དེ་མེད་པར་སོང་༔ སྟོང་པ་དེ་བློས་སྟོང་དུ་སོང་༔ རྫོགས་པ་ 
ཆེན་པོ་ཟང་ཐལ་གྱི་རྒྱུད་ལས༔ བློས་བྱས་སྟོང་པ་བསྒོམས་ཀྱང་གོལཿ ལྷ་ཁང་རི་མོ་ལེགས་ཀྱང་ 
ཡལ༔ བྱིས་པ་འདག་ཁང་བརྩིགས་ཀྱང་འཇིག༔ ཅེས་གསུངས་སོ༔ ད་འཁྲུལ་སྣང་ལོངས་སྐུའི་རྡོ་ 
རྗེ་སེམས་དཔའ་ལ་ཁའི་མི་རེངས་ལྟ་བུ་ནི༔ ཇོ་བོ་ཚན་གཅིག་གིས་ལྷ་ཞི་བ་གཅིག་བསྒོམས༔ སྔགས་
191

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཞི་བ་གཅིག་བཟླས༔ གཏོར་མ་དཀར་གཏོར་གཅིག་ལ་རྟེན་བཅས་ཨ་རྒམ་དཀར་པོ་སྒྲེང་ཞིང་ཞི་ 
བའི་ལས་གཅིག་པུ་བྱས་ན༔ གནས་སྐབས་སུ་ལྷ་ཞི་བའི་སྐུར་རང་ས་ཟིན་པ་ཡང་སྲིདཿ རྒྱལ་ 
འགོང་ལ་སོགས་པར་གོལ་བ་ཡང་སྲིད་དེ་ཚད་གཟུང་དུ་མེད་དོ མཐའ་ཐུག་ལྷ་བསྒོམས་སྙིང་པོ་ 
བཟླས་པས༔ འབྲས་བུ་མི་བསླུའོ ཡང་ཇོ་བོ་ཚན་གཅིག་གིས་ལྷ་ཁྲོ་བོ་གཅིག་བསྒོམས སྔགས་ 
དྲག་སྔགས་བཟླས༔ གཏོར་མ་དམར་པོ་གཅིག་ལ་རྟེན་བཅས༔ ཨཉྙཾ་དམར་པོ་གཅིག་སྦྲེང་༔ ལས་ 
དྲག་པོ་བྱས་ནས༔ གནས་སྐབས་སུ་ལྷ་ཁྲོ་བོའི་སྐུ་རང་ས་ཟིན་པ་ཡང་སྲིདཿ རུ་ཏྲ་ལ་སོགས་པར་ 
གོལ་ནས་འགྲོ་བ་ཡང་སྲིད༔ དཔེར་ན་ལ་ཁའི་མི་རེངས་དང་འདྲ་སྟེ ཕར་འགྲོ་ཚུར་འགྲོ་ཚད་ 
མེད་པའོ༔ མཐར་ཐུག་ཏུ་ལྷ་ལ་བཟླས་བསྒོམས་བྱས་པའི་འབྲས་བུ་མི་བསླུ་བའོ༔
དེ་རྣམས་ཀྱང་ཧྲིལ་གྱིས་དྲིལ་ན་གཞི་གཅིག ཀུན་གཞི་སྤྱི་ས་ཆེན་མོར་གནས་ལུགས་སུ་མཉམ༔ 
ཆོས་སྐུ་ཏིལ་མར་གྱིས་ཁྱབ་པ་བཞིན་མཉམ༔ རྐྱེན་གྱིས་ཐ་དད་དེ་ལས་སོ་སོར་བསགས༔ རྐྱེན་སྣ་ 
ཚོགས་སུ་ཤརཿ སྐྱིད་སྡུག་རང་ལ་སྨིན་ནོ༔ ཁ་བྲག་གི་ལམ་དང་ཆུ་གྱེས་ཀྱི་ས་བསྟན་པའོ༔ ད་ 
བར་དུ་གནས་པ་ཡེ་ཤེས་ངོས་ཟིན་པ་ལ༔ དཔེ་དང་གཅིག་རྟགས་དང་གཉིས༔ དོན་དང་གསུམ་ 
གྱིས་ངོ་སྤྲད་དེ༔ དེ་ལ་གསུམ༔ ངོ་མི་ཤེས་པ་ཤེས་པ་བྱེད་པ་དཔེའི་ངོ་སྤྲོད་བསྟན་པ་དང་གཅིག 
ཡིད་མ་ཆེས་པ་ཆེས་པར་བྱེད་པ་རྟགས་ཀྱི་ངོ་སྤྲོད་བསྟན་པ་དང་གཉིས༔ ཐག་མ་ཆོད་པ་ཆོད་ 
པར་བྱེད་པ་དོན་གྱི་ངོ་སྤྲོད་བསྟན་པ་དང་གསུམ་མོ དེའི་དང་པོ་ངོ་མ་ཤེས་པ་ཤེས་པར་བྱེད་པ་ 
དཔེའི་ངོ་སྤྲད་བསྟན་པ་ནི༔ ཆོས་སྐུ་གཅིག་དོན་དུ་བཞུགས་པའི་ཕྱིར་དུ༔ ཀུན་ཏུ་བཟང་པོས་ 
རྫོགས་པ་ཆེན་པོ་སྟོང་པ་ཕྱལ་པར་ལྟ་བ་རྣམས་ཀྱི་དོན་དུ་གསུངས་པ་དང་༔ དཔེ་རྟགས་དོན་ 
གསུམ་གྱི་ངོ་སྤྲོད་ཡོད་དེ༔ སྙན་བརྒྱུད་ཕྱི་མའི་ནང་དུ་ལྟོས་ཤིག འདི་ནི་སྙན་བརྒྱུད་བར་མ་ 
ཞེས་བྱ་སྟེ གཞི་དང་ལམ་དང་འབྲས་བུ་གཏན་ལ་དབབ་པའི་མན་ངག༔ རྫོགས་པ་ཆེན་པོའི་ 
ཆོས་ཐམས་ཅད་ཀྱི་གེགས་སེལཿ༔ ཆོས་སྐུ་ཀུན་ཏུ་བཟང་པོ་ནས༔ ལོངས་སྐུ་དང་སྤྲུལ་སྐུ་རིམ་པར་ 
བརྒྱུད་ནས༔ རྒྱ་གར་གྱི་རིག་འཛིན་ལྔ་བརྒྱའི་དགོངས་པ་བརྒྱུད མཁས་པ་ཤྲཱི་སིང་ཧས༔ ལོ་ཙཱ་ 
བ་བཻ་རོ་ཙ་ན་ལ་ཐུགས་ཀྱི་བཀའ་བྱོ་བ་ཡིན་ནོ༔ བཻ་རོ་ཙ་ན་ཉོན་ཅིག༔ རྫོགས་པ་ཆེན་པོའི་སྙན་ 
བརྒྱུད་འདི་ནི རྫོགས་པ་ཆེན་པོ་ཉམས་སུ་ལེན་པའི་རྣལ་འབྱོར་པ་ལ་འདི་མེད་ན་གོལ་ས་ཆེ
192

༄༅། །ཟབ་གཏེར་ཆོས་ཀྱི་མཛོད་ཁང་།
དུས་མ་འོངས་པའི་ཚེ ཐེག་པ་ཆེན་པོའི་རྣལ་འབྱོར་པ་ལ་འདི་མེད་ན་གོལ་ས་ཆེ༔ དུས་མ་འོངས་ 
པའི་ཚེ༔ ཐེག་པ་ཆེན་པོའི་རྣལ་འབྱོར་པ་དང་༔ གྲུབ་ཐོབ་ཀྱི་དགོངས་པ་རྒྱུན་ཆདཿ སྐྱེ་བོའི་ཡིག་ 
ནག་བཅངས་ནསཿ ཆོས་ངན་ཆད་ལྟ་སྟོན་པའི་དུས་འབྱུང་༔ ཐེག་པ་ཐུན་མོང་པ་དང་ཁྱད་པར་ 
གཞན་དུ་བྱས་པ་ཕལ་ཆེ་ཡང་༔ ཆོས་ཀྱི་བཀའ་སངས་རྒྱས་ཀྱི་མ་ནོར་ཏེ༔ དོན་གང་ཟག་གིས་མ་ 
ཕྱེད་པར༴ གཞི་དང་འབྲས་བུ་དབྱེར་མེད་ཟེར་བ་ཡོད༔
དུས་སྙིགས་མ་སློབ་དཔོན་གྱིས་སྙན་བརྒྱུད་ཆད་ནས༔ ཡིག་ནག་དང་དཔེ་ཆ་ལ་བལྟས་ནས་ 
ཆོས་ཉིད་ཀྱི་དོན་འཕངས་ཏེ༔ མུ་སྟེགས་རྒྱང་འཕེན་པ་དང་འདྲ་བ་མང་པོ་འབྱུང་ངོ་༔ དེའི་དུས་ 
སུ་ངའི་སྙན་བརྒྱུད་འདི༔ ལས་ཅན་གཅིག་དང་འཕྲད་པའི་སྨོན་ལམ་ཐོབ་ལ་སྦོས་ཤིག དེས་ཀྱང་ 
དཔེ་མ་སྤེལ་བར་དོན་ཁྲོལ་ཅིག དཔེ་སྤེལ་ན་རང་བཟོའི་ལྷད་བཙུད་ནས སླར་ཚུར་རྒོལ་དུ་ 
ཡོང་བསཿ ཡི་གེ་འབྲུ་གཅིག་ཙམ་ཡང་མ་སྤེལ་བར༔ ངའི་སྙན་བརྒྱུད་འདི་གཏེར་ནས་བརྡོལ་བ་ 
དང་༔ ལས་ཅན་གྱི་གང་ཟག་དྲུག་ཅུ་གྲོལ་བར་འགྱུར་རོ༔ དེ་ནས་བདུད་ཀྱི་བྱིན་གྱིས་བརླབས་ 
པའི་གང་ཟག་གཅིག་གིས་དཔེ་ལ་ལྷད་བཙུད་ནས་ཉམས་པར་འགྱུར་རོ༔ སྙན་བརྒྱུད་འདི་ཆིག་ 
རྒྱུད་ཁོ་ན་ལས་མི་ལག་མ་བརྒྱུད་ནཿ དེར་ལ་ཀུན་ཏུ་བཟང་པོ་དང་དབྱེ་བ་མེད་དོ༔ བསྟན་པའི་ 
སྙིང་པོ་བོད་དུ་མི་ལོ་སུམ་བརྒྱ་བསྲིང་བར་ནུས༔ ཕུང་པོ་ལྷག་མེད་དུ་འགྲོ་བ་བདུན་འབྱུང་༔ སྐྱེ་ 
བ་འདི་ལས་མི་ལེན་པ་སུམ་སྟོང་འབྱུང་༔ སྐྱེ་བོ་གསུམ་གྱི་ཁོངས་སུ་གྲོལ་བ་འབུམ་ཕྲག་གཅིག་
འབྱུང་༔ བཻ་རོ་ཙ་ན་ཁྱོད་ཀྱིས་དེ་ཕྱིར་སྙན་བརྒྱུད་འདི་ཆིག་བརྒྱུད་ལས་ཡི་གེ་མང་པོ་སྤེལ་དུ་མི་ 
རུང་སྟེ པཎྜི་ཏ་ལྔ་བརྒྱས༔ ཐུགས་དགོངས་གཅིག་ཏུ་དྲིལ་ཏེ༔ རྡོ་རྗེ་གདན་གྱི་ཤར་ཕྱོགས་སུ་ 
སྦས་པསཿ དུར་ཁྲོད་ཀྱི་མ་མོ་གསུམ་ལ་སྙན་བརྒྱུད་ཆིག་བརྒྱུད་ལས་ལྷག་པ་སྤེལ་བའི་གང་ཟག་ 
བྱུང་ནཿ དེའི་སྙིང་ཁྲག་འཐུངས་ཤིག་ཅེས་རྒྱས་བཏབ་བོ༔ དེའི་མན་ངག་ལ་ལྷག་ཆད་མེད་པ 
བཻ་རོ་ཙ་ན་ཁྱོད་ལ་གཏད་པ་ཡིན་པས༔ ལས་ཅན་གྱི་བུ་བྱུང་ན་ཆིག་བརྒྱུད་དུ་སྤེལ་ཅིག ལས་ 
ཅན་མ་བྱུང་ན་གཏེར་དུ་སྦོས་ཤིག༔ ཅེས་གིང་ཆེན་བཅོ་བརྒྱད་དང་༔ དུར་ཁྲོད་ཀྱི་མ་མོ་གསུམ་ 
དཔང་དུ་བཙུགས་ཏེ༔ རྒྱ་གར་གྱི་ཕོ་བྲང་དགུ་རིམ་གྱི་མདུན་དུ་དམ་བཅས་ཏེ་གཏད་པའོ༔ རྫོགས་ 
པ་ཆེན་པོ་སྙན་བརྒྱུད་བར་པ་རྫོགས་སོ༔ ས་མ་ཡཿ རྒྱ་རྒྱ་རྒྱ
193

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
དེ་ནས་སློབ་དཔོན་བཻ་རོ་ཙ་ནས་བོད་ཀྱི་ཡུལ་དུ་བྱོན་ཏེ རྫོགས་པ་ཆེན་པོ་ལྔ་འགྱུར་ལྔ་ 
བཤད་པས༔ བློན་པོ་ནག་པོས་བར་དུ་བཅད་དེ༔ སློབ་དཔོན་རྒྱལ་མོ་ཚ་བའི་རོང་དུ་སྤྱུགསཿ 
ལས་ཅན་གྱི་བུ་མ་རྙེད་པར་གཏེར་དུ་སྦ་དགོངས་པ་ལས༔ ཕྱིས་སློབ་དཔོན་པདྨ་འབྱུང་གནས་ 
དང་༔ བྷི་མ་མི་ཏྲ༔ བཻ་རོ་ཙ་ན་གསུམ་བསམ་ཡས་མཆིམས་ཕུར་ཞལ་འཛོམས་པ་ལ༔ རྒྱལ་པོ་ཁྲི་ 
སྲོང་ལྡེ་བཙན་དང་༔ མཁའ་འགྲོ་ཡེ་ཤེས་མཚོ་རྒྱལ་གྱིས་ཟབ་མོའི་དོན་ཞུས་པ་ལས༔ སློབ་དཔོན་ 
གཉིས་ཀྱི་བཀའ་མ་ཆོག་སྟེ༔ རྒྱལ་པོ་ལ་སྙན་བརྒྱུད་དུ་གཏད་པས༔ རྒྱལ་པོས་ཕྱི་མའི་དོན་དུཿ༔ 
ཟང་ཟང་ལྷ་བྲག་གི་སྐྱེད་བསེ་སྒྲོམ་སྨུག་པོའི་ནང་དུ་སྦས་པའོ དུས་ཐ་མར་རིག་འཛིན་རྒོད་ཀྱི་ 
ལྡེམ་འཕྲུ་ཅན་གྱིས་གཏེར་ནས་བཏོན་པའོ༔ རྒྱ་རྒྱ་རྒྱ༔ ཤོག་སེར་ཡང་ཚ་ལས་ཞལ་བཤུས་སོ༔
༄༅ ༔ བཻ་རོ་ཙ་ནའི་སྙན་བརྒྱུད་ཕྱི་མ་བཞུགས་སོ༔010
༄༅ ༔ བཅོམ་ལྡན་འདས་དཔལ་ཀུན་ཏུ་བཟང་པོ་ལ་ཕྱག་འཚལ་ལོ༔ སློབ་དཔོན་ཆེན་པོ་ཤྲཱི་ 
སིང་ཧ་ལ༔ བོད་ཀྱི་ལོ་ཙཱ་བ་བཻ་རོ་ཙ་ནས་ཞུས་པ༔ སློབ་དཔོན་ཆེན་པོ༔ ཆོས་ཐམས་ཅད་ཀྱི་མཐར་ 
ཐུག་རྫོགས་པ་ཆེན་པོ་འདི་ལ་གེགས་སེལ་བའི་མན་ངག་མཐར་ཐུག་ཉམས་སུ་ལེན་པ་ཞིག་ཞུ་ཞེས་ 
ཞུས་པསཿ ཤྲཱི་སིང་ཧའི་ཞལ་ནས༔ བོད་ཀྱི་དགེ་སློང་ཉོན་ཅིག༔ རྫོགས་པ་ཆེན་པོ་ནི་དཔེ་ནམ་ 
མཁའ་ལྟ་བུ དོན་ལྟ་བའི་དགོངས་པ་མཐར་ཐུག་པ་ཡིན་ཏེ སེམས་ཅན་སྐལ་བ་དང་མི་ལྡན་པ་ 
རྣམས་ཀྱིས་རྫོགས་པ་ཆེན་པོའི་དོན་བསྟན་པའི་ཚེ༔ སྟོང་པ་ཕྱལ་བ་ཅི་ཡང་མ་ཡིན་པར་གོ་ཞིང་ 
རྟོགས་པས༔ ནག་པོ་ཁ་འབྱམས་མུ་སྟེགས་ཆད་པའི་ལྟ་བར་སོང་སྟེ་གོལ་ལོ༔ དེའི་ཚེ་དེའི་དུས་ 
ན༔ དཔལ་ཀུན་ཏུ་བཟང་པོའི་ཐུགས་ཁ་ནས༔ རཏྣའི་མན་ཤེལ་འོད་འབར་བ་གཅིག་སྤྲོས་པ་ལསཿ༔ 
དཔལ་རྡོ་རྗེ་སེམས་དཔའི་ཕྱག་ཏུ་བབས༔ ལོངས་སྤྱོད་རྫོགས་པའི་སྐུའི་ཡེ་ཤེས་གསལ་བར་བྱས༔ 
དེ་ནས་ལྷའི་དབང་པོ་བརྒྱ་བྱིན་གྱི་ཕྱག་ཏུ་བབས༔ འོད་གསལ་ལྷའི་རྟོག་པ་བསལ༔ འཕགས་པ་
194

༄༅། །ཟབ་གཏེར་ཆོས་ཀྱི་མཛོད་ཁང་།
འཇམ་དཔལ་གྱི་ཕྱག་ཏུ་བབས༔ ད་གྲ་བཅོམ་པ་ལྔ་བརྒྱའི་རྟོག་པ་བསལ༔ སྤྲུལ་པ་པོ་དགའ་རབ་ 
རྡོ་རྗེའི་ཕྱག་ཏུ་བབས༔ རྒྱ་གར་གྱི་པཎྜི་ཏ་ལྔ་བརྒྱའི་རྟོག་པ་བསལ༔ དེ་ནས་སངས་རྒྱས་ཀྱི་བྱིན་ 
གྱིས་བརླབས་ཏེ༔ འཛམ་བུའི་གླིང་གི་གངས་ཆེན་པོ་རྣམས་ལས་འཕྲོས་སོ༔ ཕྱོགས་བཞི་མཚམས་ 
བརྒྱད་དུ་མེ་སྟག་སྤར་བ་བཞིན་དུ་འཕྲོས༔ དེ་ལྟ་བུའི་རཏྣའི་མན་ཤེལ་དེ་དཔེ་རུ་མེད་ནཿ སྟོང་ 
པ་ཕྱལ་པོར་སོང་ན༔ ཆོས་སྐུ་མི་རྙེདཿ༔ ཆོས་ཉིད་མངོན་སུམ་གྱི་རྟགས་ལ་ངོ་སྤྲད་རྒྱུ་མེད་ན༔
རྗེས་དཔག་གི་ཆོས་ཇི་ཙམ་བསྟན་ཀྱང་སྟོང་པ་ཅི་ཡང་མ་ཡིན་པར་གོ་ནས་ཆོས་སྐུའི་ངོ་བོ་མི་རྙེད་ 
དོ༔ སྐལ་ལྡན་གྱི་བུ་ཁྱོད་ལ་འདི་ལྟ་བུའི་རཏྣའི་མན་ཤེལ་འདི༔ རྒྱུ་འདི་ལས་བྱུང་བྱ་བ་མེད་དེ༔ 
རང་བྱུང་དུ་བྱུང་བ་ཡིན་ནོ༔ དེ་བཞིན་དུ་ཆོས་སྐུ་ཡང་རང་བྱུང་བ་ཡིན་ནོ༔ བཟོ་བོ་མཁས་པ་ལྟ་ 
བུས་བྱས་པ་མ་ཡིན་པར་རང་བྱུང་དུ་བྱུང་བ་ལྟར༔ ཆོས་སྐུ་བཟོ་མཁས་པས་བཟོ་བྱས་པ་མ་ཡིན་ 
པར་རང་བྱུང་དུ་བྱུང་བ་ཡིན་ནོ༔ ཤེལ་གཡས་གཡོན་མེད་པར་གསལ་བ་ལྟར༔ ཆོས་སྐུ་གཡས་ 
གཡོན་མེད་པར་གསལ་ལོ༔ ཤེལ་མདུན་རྒྱབ་མེད་པར་གསལ་བ་ལྟར༔ ཆོས་སྐུ་མདུན་རྒྱབ་མེད་ 
པར་གསལ་ལོ༔ ཤེལ་སྟེང་འོག་མེད་པར་གསལ་བ་ལྟར༔ ཆོས་སྐུ་སྟེང་འོག་མེད་པར་གསལ་ལོ༔ 
ཤེལ་ཁ་གཏིང་མེད་པར་གསལ་བ་བཞིན༔ ཆོས་སྐུ་ཁ་གཏིང་མེད་པར་གསལ་ལོ༔ ཤེལ་འདི་ཆོས་ 
སྐུའི་དཔེ་ཡིན་ནོ༔ དོན་མ་ཡིན་ནོ༔ དཔལ་ཀུན་ཏུ་བཟང་པོའི་ཞལ་ནས༔ རྡོ་རྗེ་སེམས་དཔའ་ལ་ 
འདི་སྐད་ཅེས་གསུངས་སོ༔ ཀྱེེ་སྐལ་ལྡན་ཐུགས་ཀྱི་མེ་ལོང་དགཿ རིན་པོ་ཆེའི་མན་ཤེལ་འདི༔ 
ཆོས་སྐུ་དངོས་ནི་མ་ཡིན་ཏེ༔ འདི་འདྲ་ཅི་འདྲར་ཤེས་པར་གྱིས༔ ཞེས་གསུངས་པས༔ དོན་མ་ 
ཡིན་ཏེ༔ དཔེ་ཡིན་ནོ༔ མི་འདྲ་བས་ན་དཔེར་མི་འདོད༔ འདྲ་བའི་ཕྱིར་ན་དངོས་མ་ཡིན༔ 
ཞེས་གསུངས་སོ༔ མན་ཤེལ་འདི་བརྡོས་པ་དང་བཅས་པའི་དག་པ་ཟང་ཐལ་ཆོས་ཀྱི་སྐུའི་དཔེ་ 
ཡིན་ནོ ཆོས་སྐུ་ནི་དངོས་མེད་ཀྱི་སྟོང་པ་ཟང་ཐལ་ཡིན་པའོ༔ ད་ལྟ་ཆུ་བུར་གྱི་མིག་གིས་མདུན་ 
རྒྱབ་གང་རུང་ལས་མི་མཐོང་ལ༔ ཡེ་ཤེས་ཀྱི་སྤྱན་ལ་མདུན་རྒྱབ་མེད་པར་གསལ་ལོ༔ རྫོགས་པ་ 
ཆེན་པོ་མན་ངག་གི་རྒྱུད་ལས༔ ཀུན་བཟང་ཞལ་ནི་ཕྱོགས་བཅུར་གཟིགས༔ ཡུམ་གྱི་བྷ་ག་བདེ་ 
ཀློང་གཅིག་ཏུ་འཁྱིལ༔ ཞེས་གསུངས་སོ དེའི་ཕྱིར་རཏྣའི་མན་ཤེལ་འདི ཆོས་ཀྱི་སྐུ་མཚོན་པར་ 
བྱེད་པའི་དཔེར་བཞག་པའོ༔
195

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཡིད་མ་ཆེས་པ་ཆེས་པར་བྱེད་པ་རྟགས་ཀྱི་ངོ་སྤྲད་པ་ནི༔ རྒྱང་ཞག་ཆུའི་སྒྲོན་མ་ལ་རྟགས་ཀྱི་ 
ཡེ་ཤེས་ཚོན་གང་པ་འཆར་བ་ནི༔ བླ་མའི་ཕྱག་ལེན་གྱིས་ངོ་སྤྲོད་པའོ༔ མན་ངག་ལས༔ རྟགས་ཀྱི་ 
ཡེ་ཤེས་ནི་ཁྲ་ཚང་ཁ་མ་ལྟ་བུའོ ཞེས་གསུངས་སོ རྟགས་གང་གི་རྟགས་ཡིན་ན༔ ཆོས་སྐུ་སྙིང་ལ་ 
ཡོད་པའི་རྟགས་མིག་ལ་ཡོད་པའོ༔ མིག་དང་སྙིང་དུ་འབྲེལ་བའི་རྩའི་རྒྱལ་པོ་ཤེལ་གྱི་སྦུ་གུ་ཅན་ 
ཞེས་བྱ་བ༔ རྡོ་རྗེ་སེམས་དཔའི་གསང་ལམ་ཞེས་བྱ ཐུགས་རྗེ་རྒྱུན་གྱི་ཐག་པ་ཞེས་བྱ་བ་ཞིག་ 
གིས༔ སྣང་རུང་ན་མེད་དེ༔ འབྱུང་རུང་ན་ལྷུན་གྱིས་གྲུབ་ནས་སྦྲེལ་ཏེ་ཡོད་དོ རཏྣ་གསང་བའི་ 
བརྡ་བརྒྱུད་ནསཿ ལྷ་ཁང་གཅིག་གི་སྒོ་རྩ་ན་འོད་བྱ་ཕོ་ཙམ་ཞིག་འདུགཿ དེ་ལ་བལྟས་པས་ལྷ་ 
ཁང་གི་གཙོ་བོ་མཐོང་༔ གཙོ་བོ་མཐོང་བས་ངེས་ཤེས་སྐྱེས༔ འཁོར་གསུམ་ཡོངས་སུ་དག་པར་ 
བྱས༔ གངས་དཀར་ཤེལ་གྱི་བྲག་ཕུག་དུ་སོང་བས་དགོངས་པ་འཁྲུལ་པ་མི་མངའ་སྐད་དོ༔ ཞེས་ 
གསུངས་སོ གསང་བ་སྤྱི་རྒྱུད་ནས༔ གཟི་བརྗིད་ཕྲེང་བ་ལྟ་ན་སྡུག༔ ཅེས་སོ༔ ད་ཐག་མ་ཆོད་པ་ 
ཆོད་པར་བྱེད་པ་དོན་གྱི་ངོ་སྤྲོད་ནི༔ ཙིཏྟ་རཏྣའི་གཞལ་ཡས་ཁང་དུ༔ དངས་མ་ལྔ་འདུས་པའི་ 
བདག་ཉིད༔ སྲོག་མི་ཤིགས་པའི་ཐིག་ལེ༔ ཆོས་སྐུའི་མཁྱེན་པ་མ་འགགས་པ༔ ཉ་ཆུ་ནང་མའི་ 
མིག་གམ༔ མན་ཤེལ་དག་པ་ལྟར་སལ་ལེ་གནས་སོ༔ དེ་སྣང་བ་གཟུགས་སུ་གྲུབ་པས་ཆད་པའི་ 
མཐའ་དང་བྲལ༔ རིག་པ་རྫས་སུ་མ་གྲུབ་པས་རྟག་པའི་མཐའ་དང་བྲལ༔ དོན་རྟག་ཆད་གཉིས་ 
ཀྱི་མཐའ་ལས་ཡེ་ནས་བྲལ་བ༔ བྱས་པའི་ལྷུན་གྲུབ་མ་ཡིན་པ༔ རང་བྱུང་དུ་བྱུང་བའི་ལྷུན་གྲུབ་ 
ནམ་མཁའ་ལྟར་སྟོང་པ་ཕུལ་པར་མ་སོང་༔ ས་རྡོ་ལྟར་བེམ་པོར་ཡང་མ་སོང་༔ ངོ་བོ་རང་བཞིན་ 
ཐུགས་རྗེའི་བདག་ཉིད་དུ་སལ་ལེར་གནས་སོ༔ མཁས་པ་ཆེན་པོ་ཤྲཱི་སིང་ཧའི་དགོངས་པ་ལསཿ
ཆོས་སྐུ་སྙིང་ལ་གནས་པའི་དཔེ་དང་དོན་རྟགས་བསྟན་པའི་ལེའུ་སྟེ་དང་པོའོ༔
བཻ་རོ་ཙ་ན་ཉོན་ཅིག གནས་པ་དེ་ལྟ་བུར་གནས་ཏེ༔ སྒོམ་པའི་ཚེ་ན་དེ་ལྟར་དུ་མི་སྒོམ་མོ 
དེ་ལྟར་བསྒོམས་ན་སྐྱོན་རྣམ་པ་གསུམ་འབྱུང་ངོ་༔ རང་གི་ལུས་ལ་ཞེན་པ་སྐྱེ༔ རྟག་པའི་མཐའ་ 
རུ་ལྟུང་༔ རྟོག་པ་ཉིང་འཁྲུལ་གྱི་བསྒོམ་དུ་གོལ་ལོ༔ དེའི་འབྲས་བུ་ལུས་ཀྱི་འཁྲི་བ་མ་ཆོད་ནཿ 
སེམས་ཀྱི་ནད་བས་ལུས་ནད་ཆེ སྡུག་བསྔལ་ལུས་ཀྱི་འཁུར་གྱུརཿ སྙིང་བྱེད་ཀྱི་ལུས་ལ་བཙོ་ 
སྲེག་ཡོང༔ དགྲ་འདྲེ་ཡོང་༔ བར་དོ་ཡང་སྙེམས་བྱེད་ཀྱི་ལུས་འབྱུང་སྟེ འཇིགས་སྐྲག་སྔངས༔
196

།ཟབ་གཏེར་ཆོས་ཀྱི་མཛོད་ཁང་
དེའི་སྡུག་བསྔལ་གྱིས་སྐྱབས་འཚོལ་བའི་བསམ་པ་འབྱུང་བ་དང་༔ རིགས་དྲུག་གི་མངལ་སྒོ་རུ་
འཐུམས་འགྲོ༔ དེའི་ཕྱིར་ངེས་དོན་གྱི་ཆོས་ཉམས་སུ་ལེན་པ་ལ་ལུས་ཀྱི་འཁྲི་བ་ཆོད་དགོས་སོ༔ 
འོ་ན་འཁྲི་བ་ཇི་ལྟར་གཅོད ཇི་ལྟར་བསྒོམ་སྙམ་ན སྙེམས་བྱེད་ཀྱི་ལུས་དང་༔ སྒོམ་བློའི་ཤེས་ 
པ་གཉིས་ག་ཕྱལ་ཀྱིས་བཏང་ལ༔ ཆོས་སྐུའི་རང་བཞིན་གསལ་བའི་ངང་ལ་ཤེས་པ་འཛིན་མེད་དུ་ 
ཙེན་གྱིས་ཞོག་ཅིག དཔེ་རཏྣའི་མན་ཤེལ་ལྟ་བུ དོན་རང་ལུས་ཆོས་ཀྱི་སྐུར་ཡོད་པས༔ 
གདོས་པ་ཅན་མ་ཡིན་སྟོང་པ་ཟང་ཐལ་དུ་བསྒོམ༔ ཆོས་སྐུའི་གསལ་བའི་སྦུབས་སུ་བསྒོམ༔ མན་ 
ངག་གི་རྒྱུད་ལས༔ ལུས་ཀྱི་རང་བཞིན་མན་ངག་གསལ་བའི་སྦུབས༔ རྟོག་མེད་མཉམ་པའི་ཡེ་ 
ཤེས་ནང་ནས་གསལ༔ མ་བཙལ་རང་བྱུང་འོད་ཀྱི་ཕུང་པོར་གནས༔ ཞེས་གསུངས་སོ༔ དེ་གནས་ 
ལུགས་ལམ་དུ་འཁྱེར་བ་ཞེས་བྱའོ༔ རང་བཞིན་གསལ་བའི་སྦུབས་གཏན་ལ་མ་ཕེབས་ན༔ ལྟ་བ་ 
རང་བྱུང་གི་རྒྱལ་པོ་དཔངས་མཐོ་ཡང་༔ བྱེ་མའི་རི་ལ་མཁར་བརྩིགས་པ་དང་འདྲ༔ མན་ངག་གི་ 
རྒྱུད་ནས བདག་མེད་སྐུ་ནི་སྟོན་པར་ཆེ༔ རང་རིག་ཡེ་ཤེས་བསྟན་པར་ཆེ༔ སྲོག་མེད་སྐུ་ལྔ་ 
འཁོར་དུ་ཆེ༔ མ་བསྒྲིབས་དཀྱིལ་འཁོར་གནས་སུ་ཆེ༔ ཡེ་ནས་ལྷུན་གྲུབ་དུས་སུ་ཆེ༔ ཆེ་བ་ལྔ་ཡི་ 
ཁྱད་པར་བསྟན༔ ཞེས་སོ༔ དེ་ལྟར་ལུས་གདོས་པའི་ཕུང་པོ་མེད་པ་སྟོང་པ་ཟང་ཐལ་དུ་བསྒོམས་ 
ནཿ ནད་ཀྱིས་ན་རུ་མེད༔ གདོན་གྱིས་གནོད་དུ་མེདཿ༔ ལྷ་ཡིས་བསྐྱབ་ཏུ་མེད༔ ས་ཡིས་མནན་དུ་ 
མེད མེ་ཡིས་སྲེག་ཏུ་མེད༔ ཆུ་ཡིས་ཁྱེར་དུ་མེད༔ རླུང་གིས་གཏོར་དུ་མེདཿ དཔེ་བར་སྣང་སྟོང་ 
པའི་འཇའ་ཚོན་དང་འདྲའོ ད་སྐུ་གསུང་ཐུགས་ཡུལ་དང་བཞིའི་ངོ་སྤྲོད་ནི༔ དང་པོ་གནས་པའི་ 
ཡུལ༔ གཏན་ལ་མ་ཕེབས་ནཿ༔ ཡེ་ཤེས་རྐྱང་པར་ལྟ་སྟེ བྱ་ལོང་ནམ་མཁའི་མཐའ་འཚོལ་བ་དང་ 
འདྲ་སྟེ ཡུལ་གྱི་ངོ་སྤྲོད་ནི༔ ཡུལ་ཆོས་ཀྱི་དབྱིངས་རང་བཞིན་རྣམ་པར་དག་པའི་ཞིང་ཁམསཿ 
མཆོག་གི་འོད་གསལ་ཆེན་པོ༔ རྒྱ་གང་དུ་ཡང་མ་ཆད༔ ཕྱོགས་གང་དུ་ཡང་མ་ལྷུང་༔ རྒྱ་ཆད་ 
ཕྱོགས་ལྷུང་མེད་པ༔ ནམ་མཁའ་སྤྲིན་དང་བྲལ་བའམ༔ རྒྱ་མཚོ་རླབས་དང་བྲལ་བའམ༔ མེ་ལོང་ 
ཕྱིས་པ་ལྟ་བུར་མེ་རེ་དངས་པ་དེ༔ བླ་མའི་ཕྱག་ལེན་གྱིས་ངོ་སྤྲོད་ཙམ་ན༔ དཀར་ལཾ་ལཾ་པ་དེ་ 
བྱང་ཆུབ་སེམས་དཔའི་སྣང་བ༔ འོད་ཟེར་དུ་ཤིག་ཤིག་པ་དེ་ལོངས་སྤྱོད་རྫོགས་སྐུའི་སྣང་བ༔
མེར་ལ་དྭངས་པ་དེ་ཡུལ་ཆོས་ཀྱི་དབྱིངས་ཞེས་བྱ་བ་ཆོས་སྐུ་བཞུགས་པའི་གནས་ཡིན་ནོ༔
197

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ད་ནི་གཞི་ལ་ཆོས་སྐུ་མི་བཞུགས་ན༔གཞི་ཕྱལ་ཡས་སུ་སོང་ནས་མི་མེད་པའི་ཡུལ་སྟོང་དང་འདྲ་
བས་ཆོས་སྐུའི་ངོ་སྤྲོད་ནི༔ ཤེལ་ལྟ་བུར་རང་ལུས་ཆོས་སྐུ་རུ་ངོ་སྤྲད་པ་དེའོ༔ སྐུ་དང་ཡེ་ཤེས་མི་ 
བཞུགས་པར་ཐུགས་རྗེ་དང་མཁྱེན་པ་མི་འཆར་ནཿ ལུགས་པའི་ལྡེར་སོ་དང་འདྲ་བསཿ ཐུགས་ཀྱི་ 
ངོ་སྤྲོད་ནི་དཔེ་ཡིས་མཚོན་པ༔ ཤེལ་ལྟ་བུ་ནི་ཆོས་སྐུ་ཡིན༔ ཤེལ་གྱི་ནང་གི་འོད་ལྔ་ལྟ་བུ་ནི་ 
གཞིར་གནས་ཀྱི་ཡེ་ཤེས་ལྔའོ༔ ཤེལ་ཕྱར་ཙམ་ན་ཕྱིར་འོད་ལྔ་ཤར་བ་དེ མཚན་ཉིད་འཛིན་པའི་ 
ཡེ་ཤེས་ལྔའོ ཆོས་ཀྱི་དབྱིངས་ཀྱི་ཡེ་ཤེས་ཡེ་ནས་རང་བྱུང་ཆེན་པོ་དེ༔ མན་ངག་གི་ཕྱོགས་ 
མཐའ་དག་གིས་གཏན་ལ་མ་ཕབ་ན ཕྱོགས་གཅིག་གིས་གཏན་ལ་མི་ཕེབས་པས༔ དཔེར་ན་ངང་ 
ངུར་མཚོ་ལ་བློ་གཏད་པས༔ དུས་ཀྱིས་དར་ཆགས་པ་དང་སྡུག་བསྔལ་དུ་གྱུར་པ་ལྟ་བུའོ༔ གསུང་ 
གི་ངོ་སྤྲད་པ་ནི༔ བླ་མའི་ཕྱག་ལེན་གྱིས་ངོ་སྤྲད་ཙམ་ན༔ སངས་རྒྱས་ཀྱི་གསུང་འགག་པ་མེད་པ་ 
དེའོ༔ དེ་ཧྲིལ་གྱིས་དྲིལ་ནཿ མཐོ་དམན་མེད་པའི་ཡུལ༔ བརྡོས་པ་མེད་པའི་སྐུ སེམས་མེད་ 
པའི་ཏིང་ངེ་འཛིན་དང་གསུམ་དུ་ཤེས་པར་བྱའོ༔ དེ་ལ་མཐོ་དམན་མེད་པའི་ཡུལ་ནི༔ ཆོས་ཀྱི་ 
དབྱིངས་སོ༔ གདོས་པ་མེད་པའི་སྐུ་ནི༔ ཆོས་སྐུ་གཏིང་གསལ་ཆེན་པོ༔ སེམས་མེད་པའི་ཏིང་ 
འཛིན་ནི༔ ཡིད་འཛིན་པའི་བློ་དང་བྲལ་ནས༔ ཡེ་ཤེས་བློ་བྲལ་དུ་ཤིག་གེ་བ་དེ་ཡིན་ནོ༔ ཡང་རྒྱ་ 
ཆེ་བ་ལྟར་བཤད་ན༔ ཕྱི་སྟོང་ནང་སྟོང་རྒྱ་ཆེ་བ་ནི་ཡུལ་ཆོས་ཀྱི་དབྱིངས་སོ༔ ཕྱི་གསལ་ནང་ 
གསལ་འོད་གསལ་བ་ནི་ཆོས་ཀྱི་སྐུའོ༔ ཕྱི་རིག་ནང་རིག་རྒྱུན་མི་ཆད་པ་ནི༔ ཡེ་ཤེས་སོ༔ ད་ནི་ 
ཆོས་ཀྱི་སྐུ་སྟོང་པར་མི་འདོདཿ ཐམས་ཅན་མཁྱེན་པའི་དོན་བཤད་པ་ནི༔ མན་ངག་གི་རྒྱུད་ལསཿ༔ 
རང་རིག་ཡེ་ཤེས་ཆོས་སྐུ་ལ༔ སྒོ་ལྔའི་རྣམ་ཤེས་ཀུན་ཚང་བས༔ དེའི་གཟུགས་བརྙན་ལོངས་སྤྱོད་ 
རྫོགསཿ མཐོང་སྣང་སོ་སོར་སྤྲུལ་པའི་སྐུ ཞེས་གསུངས་སོ
ཡང་ཆོས་ཀྱི་དབྱིངས་ཀྱི་རང་གདངས་ནི༔ སྒོ་ལྔའི་རྣམ་ཤེས་གསལ་བ་ལ ཞེས་གསུངས་པས་ 
ཤེས་པར་བྱའོ༔ མཁས་པ་ཆེན་པོ་ཤྲཱི་སིང་ཧའི་དགོངས་པ་ལས༔ ཡུལ་དངསྐུ་དང་ཡེ་ཤེས་ཀྱི་དབྱེ་ 
བ་བསྟན་པའི་ལེའུ་སྟེ་གཉིས་པའོ༔ བཻ་རོ་ཙ་ན་ཉོན་ཅིག༔ ད་ཐ་མ་གྲོལ་ས་བསྟན་པ་ནི༔ བར་དོའི་ 
མན་ངག་རྣམ་པ་གཉིས་སོ༔ བར་དོ་སྤྱིའི་རྣམ་པ་དང་༔ རྣལ་འབྱོར་པ་སངས་རྒྱ་བར་བསྟན་པ་ 
གཉིས་སོ༔ དེའི་དང་པོ་བར་དོ་སྤྱིའི་རྣམ་པ་བསྟན་པ་ལ་ལྔ་སྟེ༔ རང་བཞིན་གནས་པའི་བར་དོ་ལ་
198

༄༅། །ཟབ་གཏེར་ཆོས་ཀྱི་མཛོད་ཁང་།
ངོ་མི་ཤེས་པ་ཤེས་པར་བྱེད་པ་དྭ་ཕྲུག་མ་དང་འཕྲད་པ་ལྟ་བུའི་མན་ངག་གསུམ༔ མ་ཐོག་ཏུ་བུ་
ངོ་སྤྲོད་པ་དང་༔ བུ་ཐོག་ཏུ་མ་ངོ་སྤྲོད་པ་དང་༔ མ་བུ་སོ་སོར་བཞག་པ་དང་གསུམ༔ དང་པོ་མ་ 
ཐོག་ཏུ་བུ་ངོ་སྤྲོད་པ་ནི༔ དཔེ་མན་ཤེལ༔ རྟགས་འོད་ལྡ དོན་རང་གསལ་རང་རིག་ཏུ་ངོ་སྤྲད་དོ༔ 
གོང་མའི་འགྲེས་ཀྱིས་ཤེས་པར་བྱའོ༔ ད་བུ་ཐོག་ཏུ་མ་ངོ་སྤྲད་པ་ནི སྐུ་འོད་གསལཿ གསུང་ 
འགགས་མེད༔ ཐུགས་མཁྱེན་པ་མ་འགགས་པ༔ ཡུལ་རྒྱ་ཆད་ཕྱོགས་ལྷུང་མེད་པ༔ དེ་ལྟར་གཞིར་ 
ངོ་སྤྲད་སྟོན་ཏེ༔ དེ་ཡང་གོང་མའི་འགྲེས་ཀྱིས་ཤེས་པར་བྱའོ༔ ད་མ་བུ་སོ་སོར་བཞག་པ་ལ་ 
གཉིས་ཏེ༔ གཟིགས་པའི་སྤྱན་གསུམ༔ གྲོལ་བའི་དགོངས་པ་གསུམ་མོ༔ དང་པོ་ཤེས་རབ་ཀྱི་ 
སྤྱན་གྱིས་ཕྱིར་གཟིགས་པས་ཕྱི་སྣང་བ་ཟིལ་གྱིས་གནོན་པས་ཕྱིའི་སྣང་བ་ལས་གྲོལ༔ ཆོས་ཀྱི་སྤྱན་ 
གྱིས་ནང་དུ་གཟིགས་པས༔ རྣམ་རྟོག་ཟིལ་གྱིས་ནོན་ཏེ༔ ནང་བློའི་རྟོག་པ་ལས་གྲོལ༔ ཡེ་ཤེས་ཀྱི་ 
སྤྱན་གྱིས་ཤེས་བྱ་ལ་གཟིགས་པས་བག་ཆགས་ཟིལ་གྱིས་ནོན་ཏེ༔ གསང་བ་དགོངས་པ་ལས་གྲོལ་ 
བའོ༔ ཡང་གཏིང་གསལ་གྱི་སྟེང་དུ་འཛིན་མེད་དུ་བཞག༔ བློ་བྲལ་གྱི་སྟེང་དུ་རང་གྲོལ་དུ་བཞགཿ 
ཡིན་ལུགས་ཀྱི་སྟེང་དུ་གནས་ལུགས་ལ་བཞག་གོ༔ ད་ཏིང་ངེ་འཛིན་གྱིས་བར་དོ་ཉམས་སུ་ལེན་ 
པར་བྱེད་པཿ སྒེག་མོ་མེ་ལོང་ལ་བལྟ་བ་ལྟ་བུའི་གདམས་པ་ལ་གསུམ་སྟེ ཡེངས་པ་མེད་པ་དང་ 
གཅིག༔ ཡེངས་སུ་མེད་པ་དང་གཉིས༔ རྩིས་གདབ་མེད་པ་དང་གསུམ་མོ དེ་ལ་ཡེངས་པ་མེད་ 
པ་ནི༔ ན་ཆུང་རབ་དང་འདྲ་བར་རྣལ་འབྱོར་པ་ལ་ཡེངས་པ་མེད་དོ༔ སྣང་བ་རྒྱ་ཡན༔ ཆོས་སྐུ་ 
འོད་གསལ༔ རིག་པ་རང་གྲོལ༔ ཤར་ཚད་ལྟ་བ༔ འགྱུ་ཚད་ཡེ་ཤེས༔ དྲན་ཚད་སྒོམ་པ༔ ཕྱི་ 
སྣང་སྟོང་དུ་ཤེས་པས་རྟོག་པའི་རྟེན་ཞིགཿ ནང་རིག་སྟོང་དུ་ཤེས་པས་ཉོན་མོངས་པའི་རྒྱ་རལཿ 
སྣང་སྲིད་ཀྱི་ཤེས་པ་རང་སར་གྲོལ་བས་བློ་སྣང་ཞིག༔ འཛིན་སྣང་གྲོལ༔ རང་ངོ་ཤེས༔ གདངས་ 
དང་བཅས༔ བདག་དོན་དུ་ཆོས་སྐུ་ཐོབ་ནས གཞན་དོན་དུ་གཟུགས་སྐུ་རྣམ་པ་གཉིས་ཀྱིས་ 
སེམས་ཅན་གྱི་དོན་བྱེད་པའོ༔
ད་ཡེངས་སུ་མེད་པ་ནི༔ ན་ཆུང་མ་འབྲིང་མོ་དེ༔ མེ་ལོང་བལྟས་ཀྱིན་ཕྱི་བདར་བྱེད་པ་དང་ 
འདྲ་བར༔ རྣལ་འབྱོར་པ་འབྲིང་ལ་ཡེངས་སུ་མེད་པའི་ཆོས་བརྒྱད་ནི༔ དང་པོ་ལུས་ཀྱི་ཆོས་ 
གསུམ་ལཿ ཆོས་སྐུ་རྗེན་པ་ལ་མཚན་མའི་གནས་མི་བཅའ༔ ཐིག་བཞི་བཏབ་པ་ལ་ཡ་ཡོ་དང་
199

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
དགྱེ་སྐུ་མི་བྱ༔ རྒྱང་ཞག་ཆུའི་སྒྲོན་མ་ལ༔ མེ་རླུང་གི་གཡབ་མོ་མི་གཡབ་བོ༔ ངག་གི་ཆོས་ནི 
རྒྱལ་པོ་དམངས་སུ་བབས་ནས་སེང་གེའི་ང་རོ་མི་བསྒྲག་སྟེ༔ ཕྱིའི་ང་རོ་འོ་དོད་མི་འདོན༔ ནང་ 
གི་ང་རོ་སྐྱབས་འགྲོ་མི་བྱ གསང་བའི་ང་རོ་སྔགས་མི་བཟླ༔ ཉམས་མྱོང་གི་ང་རོ་ཉམས་ལ་ཐོལ་ 
གྱིས་བྱུང་བའི་སྒྲ་མི་སྒྲོག་གོ ད་སེམས་ཀྱི་ཆོ་ག་གསུམ༔ མཐར་ཐུག་གི་ཆོས་དང་བཞི་ནི༔ ལྟ་བ་ 
རྒྱ་བསྐྱེད་ལ་ཤེས་པ་ཐོག་བབས་སུ་བཞག་པ་དང་གཅིག གཟུང་འཛིན་གཅུད་ལ་བོར་ལ་འོད་ 
གསལ་ནང་ནས་བསྐྱེད་པ་དང་གཉིས རྣམ་རྟོག་ཡུལ་ལ་འཕྲོ་ན་རིག་པ་ཡང་ཡང་དབྱེ་བ་དང་ 
གསུམ༔ དེ་གསུམ་གཅིག་ཏུ་ཤེས་ན་ཆོས་སྐུ་མཐར་ཐུག་པའོ༔ ད་རྩིས་གདབ་མེད་པ་ནི༔ ན་ཆུང་ 
ཐ་མ་དང་འདྲ་སྟེ༔ ཆོས་ལ་དྲེད་པོ་དྲེད་མོར་སོང་བ༔ བེམ་པོ་ཆོས་དང་འཁོན་པའོ༔ ད་འཆི་ 
ཁའི་བར་དོ་ལ་ཤེས་པ་མི་གསལ་བ་གསལ་འདེབས་བར་བྱེད་པ༔ མུན་ཁུང་དུ་སྒྲོན་མེ་བཏེག་པ་ 
ལྟ་བུའི་མན་ངག་ནི༔ དཔེ་མུན་ཁུང་དུ་སྒྲོན་མེ་བཏེག་ན༔ སྒྲོན་མེས་དེད་པ་མེདཿ མུན་པས་བྲོས་ 
པ་མེད་ཀྱང་༔ སྒྲོན་མེ་བཏེག་པ་དང་མུན་པ་སངས་དངས་སོ༔ དེ་བཞིན་དུ་འཆི་ཁར་སྔ་མ་ནས་ 
བསྒོམ་པའི་མི་ཡང་ཤེས་པ་མི་གསལ་དུ་འགྲོ་བས༔ དེའི་དུས་སུ་གང་ཟག་ཉམས་མྱོང་ཡོད་པ་ཞིག་ 
གིས༔ ཁྱོད་གཏིང་གསལ་གྱི་དོན་དྲན་ནམ་བྱས་པ་ཙམ་ལ་གསལ་ཐེབས་སོ༔ བཤད་པ་དང་ཉན་
པ་མེད་ཀྱང་ལས་དག་པ་ཅིག་ལ་ཐེབས་སོ༔ ད་ཆོས་ཉིད་ཀྱི་བར་དོ་ལ་རྟོགས་ཚད་རྒྱུད་ལ་སྐྱེད་ 
པར་བྱེད་པ་སྔར་འདྲིས་ཀྱི་མི་དང་འཕྲད་པ་ལྟ་བུའི་མན་ངག་ནི དཔེ་དོན་རྟགས་གསུམ་གྱི་ངོ་
སྤྲོད་ལ་འདྲིས་པར་བྱས་པས༔ འཆི་ཁར་གནད་གཅོད་ཀྱི་སྡུག་བསྔལ་གྱིས་ཆོས་སྐུ་སྟོན་ཀྱང་ཕྱིས་ 
ཝལ་གྱིས་སྐྱེས་ནས་འོང་སྟེ༔ དཔེར་ན་ཆུ་ནང་གི་ཟླ་བ་ལ་རྡོ་བརྒྱབ་པ་ལྟ་བུའོ 
ད་སྲིད་པའི་བར་དོ་ལ་བག་ཆགས་ཀྱི་འཕྲོ་མཐུད་པ་ཡུར་བ་རྐང་ཆད་པ་ལ་ཝ་བཙུགས་པ་ལྟ་ 
བུའི་མན་ངག་ནི༔ ད་ལྟ་ལས་འཕྲོ་ཇི་ཙམ་ཡོད་པ་དེ་ལེན་ཏེ རྐང་ཆད་ཀྱི་ཝ་དང་འདྲའོ༔ མི་ 
ལུས་གཙང་མ་གཅིག་ཐོབ་ནས༔ དམ་པའི་ཆོས་འདི་དང་ལས་འཕྲོས་འཕྲད་དེ༔ དོན་མངོན་སུམ་ 
དུ་འགྱུར་རོ མན་ངག་གི་རྒྱུད་ནས དམ་ཆོས་འདི་དང་འཕྲད་པ་ནས༔ ལོ་ནི་བདུན་ནམ་བཅོ་ 
ལྔ་ཐུབ༔ སྲིད་པའི་རི་བོ་ནས་བརྒལ་དང་༔ དོན་གྱི་སྣང་བ་མཐོང་བར་ངེས༔ ད་དུས་སྣང་བ་མ་ 
མཐོང་ཡང་༔ དེ་ཡི་ལས་འཕྲོ་ལེན་པར་ངེས༔ ཞེས་གསུངས་པས༔ ལས་འཕྲོ་འཐུད་དོ༔ མི་ལུས་
200

།ཟབ་གཏེར་ཆོས་ཀྱི་མཛོད་ཁང་
གཙང་མ་གཅིག་ཐོབ་སྟེ༔ རྫོགས་པ་ཆེན་པོའི་ཐེག་པ་མཐོང་བས༔ ཐེག་པ་གཞན་གྱི་ཆོས་ཚེ་གང་ 
ཉམས་སུ་བླངས་པས་ཀྱང་བསོད་ནམས་ཆེའོ༔ མན་ངག་གི་རྒྱུད་ལས༔ ཐེག་བརྒྱད་འོག་མའི་ཆོས་ 
ལ་སྤྱོད་པ་བས༔ རྫོགས་ཆེན་དོན་ལ་མོས་པ་བསོད་ནམས་ཆེ༔ ཞེས་གསུངས་སོ༔ དེ་ཡན་ཆད་དེ་ 
བར་དོ་སྤྱིའི་རྣམ་པར་བཤད་པའོ༔ ད་སངས་རྒྱ་བའི་འབྲས་བུ་བསྟན་ཏེ༔ རབ་བར་དོ་མེད་པར་ 
སངས་རྒྱ༔ འབྲིང་དང་ཐ་མ་བར་དོ་ནས་སངས་རྒྱའོ༔ དབང་པོ་རབ་བར་དོ་མེད་པར་སངས་རྒྱ་ 
བ་ལ་བཞི་སྟེ༔ ཉི་ཟླའི་གའུ་ཁ་སྦྱོར་གྱི་ཚུལ་དུ་སངས་རྒྱ་བ་ནི༔ དཔེར་ན་ཟླ་བ་ཉ་བའི་ནུབ་མོ་ཉི་ 
མ་རྒས་པ་དངཟླ་བ་འཆར༔ ཟླ་བ་རྒས་པ་དང་ཉི་མ་འཆར་རོ༔ དེ་བཞིན་དུ་རབ་ལ་སྐད་ཅིག་མ་ 
རྣམ་པ་གསུམ་སྟེ འཁོར་བ་དོང་སྤྲུག་པའི་སྐད་ཅིག་མ༔ ཡེ་ཤེས་རང་སྣང་གི་སྐད་ཅིག་མཿ 
རྡོ་རྗེ་ལྟ་བུའི་སྐད་ཅིག་མ༔ དེ་ལ་འཁོར་བ་དོང་སྤྲུག་པའི་སྐད་ཅིག་མ་ནི༔ དང་པོ་འཁྲུལ་པའི་ 
སྣང་བ་འགགཿ༔ ཡེ་ཤེས་རང་སྣང་གི་སྐད་ཅིག་མ་ལ་དག་པའི་སྣང་བ་འཆར་རོ རྡོ་རྗེ་ལྟ་བུའི་ 
སྐད་ཅིག་མ་ལ༔ བདག་དོན་དུ་ཆོས་སྐུ་ཐོབ༔ གཞན་དོན་དུ་གཟུགས་སྐུ་འཆར་བའོ༔ རྫོགས་པ་ 
ཆེན་པོ་མན་ངག་གི་རྒྱུད་ལས༔ འཁྲུལ་སྣང་འགག༔ དག་སྣང་ཤར༔ རང་ངོ་ཤེས༔ གདངས་དང་ 
བཅས་ནས་སངས་རྒྱའོ༔ ཞེས་གསུངས་སོ༔ ད་གཉིས་པ༔ སྦྲུལ་ཤུབས་ཕྱུང་གི་ཚུལ་དུ་སངས་རྒྱ་བ་ 
ནི༔ དཔེ་སྦྲུལ་ཤུབས་ནས་ཐོན་པ་ནི སྦྲུལ་ལྤགས་པ་མ་བརྗེས་ཀྱི་བར་ལ༔ ལུས་ལྕི་ཞིང་ཟ༔ ཡང་ 
རྩལ་ཆུང་༔ འགྲོས་བུལ་ལོ༔ ཤུབས་ནས་ཐོན་པ་དང་༔ ལུས་ཡང་ཞིང་མི་ཟ༔ རྩལ་ཆེ་འགྲོས་ 
མགྱོགས་སོ༔ དེ་བཞིན་དུཿ༔ རྣལ་འབྱོར་པ་ལྟ་བར་ཐག་ཆོད༔ སྒོམ་པ་ཀློང་དུ་གྱུར༔ སྤྱོད་པ་ལམ་ 
དུ་སློང་༔ འབྲས་བུ་ལ་ཐེ་ཚོམ་མེད་པ་དེ༔ ལུས་འདི་དང་མ་བྲལ་གྱི་བར་དུ༔ སེམས་རྟོགས་ཀྱང་ 
ལུས་བག་རེ་ཡོད༔ ཚ་གྲང་དང་བཀྲེས་སྐོམ་དང་༔ རྒས་གུད་དང ན་བ་དངཿ འཆི་བ་ལ་སོགས་ 
པའི་སྣང་བ་ཡོད་དེ༔ ལུས་འདི་བོར་མ་ཐག་ཏུ་སངས་རྒྱའོ༔
དེ་ལ་འདུ་བའི་དུས་ཐིམ་པའི་དུས་གྲོལ་བའི་དུས་དངགསུམ་མོ༔ དང་པོ་འདུ་བའི་དུས་ནི༔ ཕྱིའི་ 
སྣང་ཡུལ་ཐམས་ཅད་སྒོ་ལྔའི་ཡུལ་ལ་འདུ་སྟེ གཟུགས་ཐམས་ཅད་མིག་ལ་འདུས་པསཿ རེས་ 
མཐོང་རེས་མི་མཐོང་༔ སྒྲ་ཐམས་ཅད་རྣ་བ་ལ་འདུས་ཏེ༔ བོས་པས་རེས་ཐོས་རེས་མི་ཐོས དྲི་ 
ཐམས་ཅད་སྣ་ལ་འདུས་པས་སྤོས་ཀྱི་དྲི་བཏང་བས་རེས་ཚོར་རེས་མི་ཚོརཿ གཤིན་དྲི་སྣོམ༔ རོ་
201

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཐམས་ཅད་ལྕེ་ལ་འདུས་པསཿ རེས་བྲོ་རེས་མི་བྲོ༔ ཀ་ར་ཞོབ་དུ་ཁ༔ རེག་བྱ་ཐམས་ཅད་ལུས་ལ་ 
འདུས་པས༔ ལུས་གྲང་དྲོ་མི་ཚོར དེ་འདུས་པའི་དུས་སོ ད་ཐིམ་པའི་དུས་ནི༔ ཤ་དང་རུས་པ་ 
ས་ལ་ཐིམ་པས༔ ལུས་ལྕི་མགོ་མི་ཐེགཿ དྲོད་མེ་ལ་ཐིམ་པསཿ དྲོད་རྐང་མཐིལ་ནས་ཆད༔ ཁྲག་ཆུ་ 
ལ་ཐིམ་པསཿ རྩ་ཕྲན་གྱི་ཁྲག་ཐམས་ཅད་རྩ་བོ་ཆེ་རུ་འདུས༔ སྣ་སྲིན་བལ་ཚངས་ཀྱིས་འགྲོ༔ 
ལྕེ་བསྐམཿ༔ དབུགས་རླུང་ལ་ཐིམ་པས༔ ད་བུགས་སྣ་ཐུང་༔ དབུགས་རྩེག༔ དེའི་དུས་སུ་སྙིང་རྗེ་ 
མེད་པ་བསྐལ་པའི་ལས་ཀྱི་རླུང་སྲོག་རྩ་ནས་སྙིང་ན་ཡར་ཁྲག་བཟློག་སྟེ༔ བློན་པོས་རྒྱལ་པོ་ལ་ 
སྒྱོགས་བརྡེགས་པ་ལྟ་བུ༔ དེ་ཡན་ཆད་ཐིམ་པའི་དུས་སོ༔ གྲོལ་བའི་དུས་ནི༔ འཇུག་དང་སྣང་ 
དང་ཤེས་དང་གྲོལ༔ དོན་གྱི་ངོ་ལ་གནས་པ་ཡིན༔ ཞེས་མན་ངག་གི་རྒྱུད་ནས་བཤད་པས༔ དེའི་ 
དུས་སུ་སྲོག་རྩ་ནས་སྙིང་གི་ནང་དུ་ཁྲག་འཐིགས་པས༔ ཆོས་ཀྱི་སྐུ་ལ་སྡོད་པའི་གནས་མེད་དོ 
ཆོས་ཀྱི་སྐུ་དེ་འཇུག་པ་ནི རྩ་རྒྱལ་པོ་ཤེལ་གྱི་སྦུ་གུ་ཅན་ནས་འཇུག ཆོས་ཀྱི་སྐུ་དེའི་སྣང་བ་ནི་ 
མིག་ཡེ་ཤེས་ཀྱི་གསང་སྒོར་སྣང་བར་ཤེས་པ་ནི་འོད་ལྔ་རང་སྣང་དུ་ཤེས་སོ༔ དོན་གྱི་ངོ་ལ་གནས་ 
པ་ནི སྐུ་གསུམ་གྱི་སྦུབས་སུ་གྲོལ་ལོ༔ ལུས་སྙིགས་མའི་ཕུང་པོ་འདི་ས་ལ་བཞག་ནས༔ སེམས་ 
རིག་པར་དངས༔ རིག་པ་བཅུད་དུ་དྲིལ་ནས༔ ཡེ་ཤེས་ཀྱི་ལུས་ཅན་དུ་སངས་རྒྱའོ ད་གསུམ་པ་ 
དཔག་ཆེན་མདའི་ཚུལ་དུ་སངས་རྒྱ་བ་ནི དཔེར་ན་དཔག་ཆེན་གྱི་མདའ་དེ་གང་ལ་ཕོག་པ་དེ་ 
ཅུར་ཕྱུང་༔ ཟང་ཐལ་དུ་འགྲོ༔ དེ་བཞིན་དུ་རྣལ་འབྱོར་པ་རང་གི་འོད་ལྔ་ལའང་མི་ཆགས་པར་ 
ཟང་ཐལ་དུ་འགྲོའོ བཞི་པ་སེང་གེའི་མཆོངས་སྟངས་ཀྱི་ཚུལ་དུ་སངས་རྒྱ་བ་ནི༔ དཔེར་ན་སེང་ 
ཕྲུག་མའི་མངལ་དུ་ལུས་ཀྱི་རྩལ་གསུམ་རྫོགས་ཀྱང་རྩལ་ལ་འདོན་ས་མེད་དེ མངལ་རྒྱར་འཐུམས་ 
པས་སོ༔ སེང་ཕྲུག་མངལ་ནས་ཐོན་མ་ཐག་པ་དང་རྩལ་མཉམ་མོ༔
དེ་བཞིན་དུ་རྣལ་འབྱོར་པའི་ལུས་ལ་སྐུ་གསུམ་རྫོགས་ཀྱང་༔ སྤྲུལ་པ་འགྱེད་མི་ཤེས༔ ལུས་
ཀྱི་རྒྱ་རུ་འཐུམས་པའི་ཕྱིར་རོ༔ རྣལ་འབྱོར་པའི་ལུས་འདི་བོར་མ་ཐག་ཀུན་ཏུ་བཟང་པོ་དང་མཉམ་ 
མོ དེ་ལྟར་དབང་པོ་རབ་བར་དོ་མེད་པར་སངས་རྒྱའོ༔ རྫོགས་པ་ཆེན་པོ་མན་ངག་གི་རྒྱུད་ 
ནས༔ དབང་པོ་ཡང་རབ་གྱུར་པ་ལ༔ བར་དོ་མེད་ཅིང་སྐད་ཅིག་གསུམ༔ དུས་གསུམ་ཟང་ཐལ་ 
ཆེན་པོར་གནས༔ སེང་གེའི་མཆོངས་ཀྱིས་ས་ཆོད་ལྟར༔ རིན་ཆེན་འོད་ཀྱི་སྦུབས་སུ་ཆོད༔ ཅེས་
202

༄༅། །ཟབ་གཏེར་ཆོས་ཀྱི་མཛོད་ཁང་།
གསུངས་སོ དེ་ཡན་ཆད་དབང་པོ་རབ་བར་དོ་མེད་པར་སངས་རྒྱའོ མཁས་པ་ཤྲཱི་སིང་ཧའི་ 
དགོངས་པ་ལསཿ དབང་པོ་རབ་བར་དོ་མེད་པར་སངས་རྒྱ་བའི་ལེའུ་སྟེ་གསུམ་པའོ༔ བཻ་རོ་ཙ་ན་ 
ཉོན་ཅིག༔ ད་དབང་པོ་འབྲིང་དང་ཐ་མ་བར་དོ་ནས་སངས་རྒྱ་བ་ལ་ལྔ་སྟེ འཁོར་ལོ་བརྒྱད་ལ་ 
རིམ་གྱིས་འགྲིམས་པ་དངགཅིག༔ གཅེས་པ་བཞི་ཡིས་གཅིག་ཆར་དུ་སངས་རྒྱ་བ་དང་གཉིས༔ 
བཤད་ཐབས་གསུམ་གྱིས་ངེས་ཤེས་བསྐྱེད་པ་དང་གསུམ༔འགྲོ་དོན་བྱེད་ལ་འོད་ལ་འདམ་ཁ་
བཏང་བ་དང་བཞི༔ སྐལ་མེད་ལ་མན་ངག་ཟབ་མོ་བཤད་ཀྱང་གོ་བ་མ་སྐྱེས་ན༔ བག་ཆགས་
བཟང་ངན་གྱི་རྗེས་སུ་འབྲང་བས་ལས་རྒྱུ་འབྲས་ཀྱི་ཆོས་དྲུག་ལ་འབད་པ་དང་ལྔའོ༔ དེའི་དང་ 
པོ་འཁོར་ལོ་བརྒྱད་ནི སའི་འཁོར་ལོ༔ ཆུའི་འཁོར་ལོ༔ མེའི་འཁོར་ལོ༔ རླུང་གི་འཁོར་ལོ༔ སྣང་ 
བའི་འཁོར་ལོ༔ སྣང་བ་རེག་པའི་འཁོར་ལོ༔ སྣང་བ་འབྱེད་པའི་འཁོར་ལོ༔ འོད་གསལ་ལྷའི་ 
འཁོར་ལོ་དང་བརྒྱད་དོ༔ དེའི་ཐོག་མར་སའི་འཁོར་ལོ་ནི༔ མ་ཤི་བའི་གོང་གི་ཞག་གཅིག་ནས་ 
ལུས་ལྕི་བའི་སྣང་བ་འབྱུང་སྟེ དེ་ནས་རྩིའོ ཕྱིའི་དབུགས་ཆད་ནས་ཞག་གཅིག་ཆུའི་འཁོར་ལོ་ 
ལ་འགྲིམ་སྟེ སྡིག་པོ་ཆེ་ལ་སྣང་བ་སྔོན་པོར་འཆར༔ འཁྱགས་པའི་སྡུག་བསྔལ་བསམ་གྱིས་མི་ 
ཁྱབ་བོ༔ རྣལ་འབྱོར་པ་དྲན་མེད་རྟོག་མེད་དུ་གནས་སོ
དེའི་སྣང་བ་ཧྲིབ་འགྲིབས་ནས༔ ཞག་གཉིས་པ་ལ་མེའི་འཁོར་ལོ་ལ་འགྲིམ་སྟེ སྡིག་པོ་ཆེ་སྣང་ 
བ་ཐམས་ཅད་དམར་པོར་སོང་སྟེ ཚ་ཞིང་སྲེག་པའི་སྡུག་བསྔལ་འབྱུང༔ རྣལ་འབྱོར་པ་དྲན་ 
མེད་རྟོག་མེད་དུ་གནས༔ སྣང་བ་འདི་ཧྲིབ་འགྲིབས་ནས༔ ཞག་གསུམ་ན་རླུང་གི་འཁོར་ལོ་ལ་ 
འགྲིམ་སྟེ༔ སྡིག་པོ་ཆེ་སྣང་བ་ཐམས་ཅད་ལྗང་ཁུར་སོང་༔ སྙིང་རྗེ་མེད་པ་སྐལ་པའི་རླུང་གིས་ 
ཁྱེར་ནས༔ གླིང་ཡར་མར་ཁྱེར་ནས་གཡང་ཟ་སྟེ༔ བྱིའུ་ཕྲུག་ཁྲས་ཁྱེར་བ་འདྲ་བ་འབྱུང་༔ རྣལ་ 
འབྱོར་པ་དྲན་མེད་རྟོག་མེད་དུ་གནས་སོ༔ སྣང་བ་འདི་ཧྲིབས་ཀྱིས་འགྲིབས་ནས༔ ཞག་བཞི་པ་ 
ལ་སྣང་བའི་འཁོར་ལོ་ལ་འགྲིམས་ཏེ༔ སྡིག་པོ་ཆེ་ལ་སྣང་བ་ཐམས་ཅད་ནམ་ལངས་པ་ལྟ་བུ་ཞིག་ 
ཡོང་༔ ཤེས་པ་བདེ་བ་ཞིག་འོང་༔ རྣལ་འབྱོར་པ་ལ་དྲན་མེད་རྟོག་མེད་དུ་གནས༔ སྣང་བ་འདི་ 
ཧྲིབ་འགྲིབས་ནསཿ ཞག་ལྔ་སྣང་བ་རེག་པའི་འཁོར་ལོ་ལ་འགྲིམ་སྟེ སྡིག་པོ་ཆེ་ལ་སྣང་བ་ཐམས་ 
ཅད་མུན་རུམ་ལྟ་བུ་ཞིག་འོང་༔ འཚུབས་ནས་འཆི་སྙམ་བྱུང་བའི་སྡུག་བསྔལ་ཡོང་༔ རྣལ་འབྱོར་
203

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
པ་ལ་དྲན་མེད་རྟོག་མེད་དུ་གནས་སོ སྣང་བ་འདི་ཧྲིལ་འགྲིབས་ནས ཞག་དྲུག་པ་ལ༔ སྣང་བ་ 
མཆེད་པའི་འཁོར་ལོ་ལ་འགྲིམ་སྟེ༔ མཆེད་པ་ཉི་མ་ཤར་བ་ལྟ་བུ་ཞིག་འོང་༔ ཤེས་པ་གསལ་ཞིང་ 
བདེ་བ་ཞིག་འོང་༔ རྣལ་འབྱོར་པ་ལ་དྲན་མེད་བདེ་བ་ཞིག་འོང་༔ སྡིག་པོ་ཆེ་ལ་ཡང་དགེ་བ་ཅི་ 
བྱས་པའི་འབྲས་བུ་དེར་སླེབས་ནས་བདེ་བར་འོང་༔ རྣལ་འབྱོར་པ་ཡང་དྲན་མེད་བདེ་བར་འོང་༔ 
དེའི་དུས་སུ་བདུན་ཚིགས་དང་དགེ་བ་གང་བྱས་ཕན་ཏེ༔ དེ་ལ་ཡང་གཉིས་ཏེ གྲོ་ཟན་ལྟར་ལག་ 
ཏུ་ཁྱེར་བའི་དགེ་བ་ནི༔ རང་རང་གིས་ད་ལྟ་བྱས་པའི་དགེ་བའོ༔ རམ་ཟླ་ལྟར་ཕྱིས་སྙོགས་ཀྱི་ 
དགེ་བ་ནི༔ མི་ན་ནིང་ཤི་བའི་དགེ་བ་ད་ལོ་བྱེད་པ་ལྟ་བུའོ༔ སྐྱེལ་མ་ལྟར་བསྡོངས་ནས་འགྲོ་བའི་ 
དགེ་བ་ནི༔ ཞག་དྲུག་གི་བར་དུ་ནུབ་མོ་བྱེད་པའོ༔ དགེ་བ་བྱེད་པ་ལ་དོན་གསུམ་སྟེ༔ དགེ་བ་ 
ཡིན་པས་སྡིག་པ་དང་མ་འདྲེས་པ་དགོས་སོ༔ སྡིག་པ་དང་འདྲེས་ན་ལས་ཀྱི་དབང་གིས་གཤིན་ 
པོ་དེ་ཕུང་བར་འགྱུར་རོ༔ གཤིན་པོའི་ཟས་སྐལ་ཡིན་པས༔ སེར་སྣ་མ་ཞུགས་པ་དགོས༔ སེར་སྣ་ 
ཞུགས་ན་ལས་ཀྱི་དབང་གིས་གཤིན་པོས་མི་ཐོབ་བོ གསོན་གཤིན་གྱི་རམ་ཟླ་ཡིན་པས༔ ཞག་ 
དྲུག་གི་ཉིན་ནུབ་ལ་བྱ་དགོས་སོ༔ དེ་ལ་མ་བྱས་ན ལས་ཀྱི་ཤུགས་ཀྱིས༔ དགེ་བ་བྱས་པ་ལ་ཕན་ 
གནོད་མེད་དོ༔ རྫོགས་པ་ཆེན་པོ་མན་ངག་གི་རྒྱུད་ནས༔ མཆོད་པའི་འཁོར་ལོ་འདི༔ མ་བྲལ་ན་ 
འཕྲད༔ དེ་མིན་ཐམས་ཅད་གཉིད་དང་རྨི་ལམ་ཚུལ༔ དགེ་བ་བདུན་ཚིགས་ལ་སོགས་དོན་མེད་ 
འགྱུར༔ ཞེས་གསུངས་སོ༔
དེ་ནས་སྣང་བ་ཉི་མ་ཤར་བ་ལྟ་བུ་དེ་ཧྲིབ་འགྲིབས་ནས༔ ཞག་བདུན་ལ་འོད་གསལ་ལྷའི་འཁོར་ 
ལོ་ལ་འགྲིམ་སྟེ༔ སྡིག་པོ་ཆེ་ལ་མཚོན་ཆའི་ཕུང་པོ་དང༔ གཤིན་རྗེ་འཆི་བདག་གི་སྣང་བ་འཆར་ 
རོ རྣལ་འབྱོར་པ་ལ་སྣང་བ་ཐམས་ཅད་འོད་དུ་ཤིག་གེ་ཡོང་༔ ཟེར་མཚོན་ཆ་ལྟར་བཀྲམ་ཡོང་༔ 
ཆོས་ཉིད་ཀྱི་རང་སྒྲ་འབྲུག་སྟོང་དུས་གཅིག་ཏུ་ལྡིར་བ་ཙམ་ཡོང་༔ ཡི་དམ་གྱི་ལྷ་ཞི་བའི་སྐུ་དང༔ 
ཁྲོ་བོའི་སྐུ་ཆེ་བ་རི་རབ་ཙམ༔ ཆུང་བ་ཏིལ་འབྲུ་ཙམ༔ སྐུ་མདོག་དང་ཕྱག་མཚན་བསམ་གྱིས་མི་ 
ཁྱབ་པ་འཆར་རོ ད་གཉིས་པ་གཅེས་པ་བཞིའི་མན་ངག་གིས་ཅིག་ཆར་དུ་སངས་རྒྱ་བ་ནི 
སྐུ་མཐོང་བ་ལ་མི་འཇིགས་པ་གཅེས༔ ཡི་དམ་གྱི་ལྷ་དྲན་པར་བྱ སྒྲ་ལ་མི་དངས་པ་གཅེསཿ 
སངས་རྒྱས་ཀྱི་གསུང་དྲན་པར་བྱ༔ ཟེར་ལ་མི་སྐྲག་པ་གཅེས༔ འོད་གསལ་གྱི་གདངས་ཡིན་པ་
204

།ཟབ་གཏེར་ཆོས་ཀྱི་མཛོད་ཁང་།
དྲན་པར་བྱའོ༔ འོད་གསལ་ལ་མི་ཆགས་པ་གཅེས༔ གཏིང་གསལ་གྱི་དོན་ཡིན་པ་དྲན་པར་བྱའོ༔ 
རྫོགས་པ་ཆེན་པོ་མན་ངག་གི་རྒྱུད་ལསཿ གཞི་ཡི་སྐུ་ལྔ་ལྷུན་གྲུབ་ཡིན ལམ་གྱི་འོད་ལྔ་རང་ 
གདངས་ཡིན༔ དེ་ཤེས་གྲོལ་བར་ཐེ་ཚོམ་མེདཿ ཅེས་གསུངས་སོ༔ འོད་མ་ཤེས་པ་ཕར་མི་འཇུག༔ 
གཏིང་གསལ་གྱི་དོན་ལ་ཕར་མི་འཇུག་གོ གསང་བ་སྤྱི་རྒྱུད་ལསཿ ཡེ་ཤེས་མེ་ལྕེ་འོད་རབ་ 
གསལཿ༔ ཁ་དོག་སྣ་ཚོགས་འབར་བའི་འོད༔ རྡོ་རྗེ་སྐྱིལ་ཀྲུང་རྫོགས་སངས་རྒྱས༔ སྐད་ཅིག་ 
གཅིག་གིས་བྱེ་བྲག་ཕྱེདཿ ཅེས་གསུངས་སོ༔ དེའི་དུས་སུ་སྐད་ཅིག་གིས་གཏིང་གསལ་གྱི་དོན་ 
རྟོགས་པས༔ འོད་ལྔ་ལོངས་སྤྱོད་རྫོགས་པའི་སྐུར་གྲོལ་ནས་འགྲོའོ༔ ད་གསུམ་པ་བཤད་ཐབས་ 
རྣམ་པ་གསུམ་གྱིས་ངེས་ཤེས་བསྐྱེད་པ་ནི༔ སྐྱེལ་མ་རྣམ་པ་གསུམ་དུ་བཤད༔ དེ་ལ་དཔེ་དོན་ 
རྟགས་དང་གསུམ༔ སྐྱེལ་མ་དངའདྲ་སྟེ་སྦྲགས་ལ་འགྲོ༔ སྐྱེལ་མ་མེད་ན་དགྲ་ཡོང་༔ དགྲ་དུག་ 
གསུམ་ཡོདཿ སྐྱེལ་མ་ཁ་སྐྱངས་ལ་མི་འགྲོ དེ་ནི་དཔེའོ༔ ད་བསུན་མ་རྣམ་པ་གསུམ་ནི༔ རྐྱེན་ 
རྣམ་པ་གསུམ་སྟེ དེ་ལ་རང་སྣང་རྐྱེན་དུ་འཆར་བ་ནི༔ འོད་ཁ་དོག་རྣམ་པ་ལྔ་འཆར་རོ དེས་ 
རྐྱེན་བྱས་ནས་བླ་མ་དྲནཿ༔ བླ་མ་དྲན་པས་གདམས་ངག་དྲནཿ གདམས་ངག་དྲན་པས་གཏིང་གསལ་ 
གྱི་དོན་རྟོགས་ནས་སངས་རྒྱའོ༔ དེ་ནས་རང་སྣང་རྐྱེན་དུ་ཤར་བས༔ འོད་འོང་སྙམ་པའི་འདུན་ 
པ་དྲག་པོ་བྱས་པས༔ བླ་མ་རྐྱེན་དུ་ཤར་བས་མོས་པ་དང་གུས་པ་རྒྱུན་མི་བཅད༔ བླ་མ་དང་ཡི་
དམ་གྱི་དམ་ཉམས་ན་འགྲོ་ས་དམྱལ་བ་ལས་མེད་དོ༔
མན་ངག་རྐྱེན་དུ་ཤར་བ་ནི༔ གཏིང་གསལ་གྱི་དོན་སྒོམ༔ དེ་ལྟར་དུ་རྐྱེན་རྣམ་པ་གསུམ་གྱིས་ 
མི་གྲོལ་བའི་ཐབས་མེད་དོ༔ འོ་ན་ད་ལྟ་འོད་གར་སོང་སྙམ་ན༔ ད་ལྟ་བག་ཆགས་ཀྱི་སྣང་བ་ཡིན་ 
ཏེ མི་གསལ་ལོ༔ མན་ངག་གི་རྒྱུད་ནས༔ རྣམ་ཤེས་ཕུང་པོ་སྐུ་ལ་མི་གནས་ཚེ རང་རིག་ཡེ་ཤེས་ 
འོད་ཀྱི་སྣང་བ་འཆར༔ ཞེས་གསུངས་སོ འོ་ན་འོད་ཀྱི་སྣང་བ་དེ་ཇི་ལྟ་བུ་ལ་འོང་སྙམ་ན༔ 
སེམས་ཅན་ཐམས་ཅད་ལ་འོང་སྟེ རྫོགས་པ་ཆེན་པོ་མན་ངག་གི་རྒྱུད་ལས༔ ཆོས་ཀྱི་སྐུའི་བྱིན་ 
རླབས་པས འགྲོ་དྲུག་སེམས་ཅན་ཐམས་ཅད་ལ༔ འོད་ཟེར་འཁོར་ལོ་ཕོག་སྟེ་འགྲིམ༔ མན་ངག་ 
ཁོང་དུ་མ་ཆུད་པས༔ འགྲིམས་ཀྱང་མི་ཕན་སླར་ཡང་ལྡོགཿག༔ མན་ངག་ཁོང་དུ་ཆུད་པ་ནཿ ཕྱིར་ལ་ 
མི་ལྡོག་མངོན་སངས་རྒྱ༔ ཞེས་གསུངས་སོ༔ དེ་ཡན་ཆད་དུ་སངས་རྒྱས་མན་འགྲོ་དྲུག་འཁྲུལ་
205

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
པའི་ལམ་འཆར༔ རྣལ་འབྱོར་པ་གཏིང་གསལ་གྱི་དོན་མངོན་དུ་མ་གྱུར་པ་ལཿ སྐབས་སུ་དྲན་ 
པས་ཟིན་པ་ཙམ་ཡོད་ན༔ འགྲོ་དོན་བྱ་བའི་ཕྱིར་ཐུན་མོང་གི་འོད་ལ་འདམ་ཁ་བཏང་བ་ནི༔ ཞེ་ 
སྡང་གི་འོད་དཀར་པོར་ཡོང་༔ དེ་ལ་ཆགས་ན་དམྱལ་བར་སྐྱེ༔ འདོད་ཆགས་ཀྱི་འོད་དམར་ 
པོར་ཡོང་༔ དེ་ལ་ཆགས་ན་ཡི་དྭགས་སུ་སྐྱེ༔ གཏི་མུག་གི་འོད་སྔོ་ནག་ཏུ་ཡོང་༔ དེ་ལ་ཆགས་ན་ 
བྱོལ་སོང་དུ་སྐྱེ ང་རྒྱལ་གྱི་འོད་སེར་པོར་འོང་༔ དེ་ལ་ཆགས་ན་མིར་སྐྱེ༔ འདམ་ཁ་དེ་ལ་བྱའོ 
ཕྲག་དོག་གི་འོད་ལྗང་ཁུར་འོང་༔ དེ་ལ་ཆགས་ན་ལྷ་དང་ལྷ་མ་ཡིན་དུ་སྐྱེ དེ་རྣམས་ཀྱི་སྣང་བ་ 
བྱུང་བ་དང་༔ ཞེ་སྡང་སྐད་ཅིག་ཀྱང་མ་སྐྱེས་ན༔ རིགས་དྲུག་དུ་སྐྱེ་བར་མི་འགྱུར་རོ༔ ད་སྐལ་ 
མེད་ཀྱི་སེམས་ཅན་ལ་མན་ངག་ཟབ་མོ་བཤད་ཀྱང་གོ་བ་མ་སྐྱེས་ན༔ བག་ཆགས་བཟང་ངན་གྱི་ 
རྗེས་སུ་འབྲང་པས༔ ལས་རྒྱུ་འབྲས་ཀྱི་ཆོས་ལ་འབད་པ་ནི༔ ཆོས་ཐམས་ཅད་ཀྱི་རྩ་བ་དང་གཞི་ 
ཡིན་པས༔ ཁམས་གསུམ་གྱི་སེམས་ཅན་ལ་བྱམས་པ༔ སྙིང་རྗེ་བྱང་ཆུབ་ཀྱི་སེམས་བསྒོམ་པ་དང་ 
་ཅི་
གཅིག ཐུགས་རྗེ་དང་བྱིན་རླབས་འབྱུང་བ་ཡིན་པས༔ དཀོན་མཆོག་གསུམ་ལ་ཅི་ཟ་དང་ 
འཐུང་གི་ཕུད་ནས་མཆོད་པ་དང་གཉིས༔ མན་ངག་དང་ཡོན་ཏན་ཐམས་ཅད་ཀྱི་འབྱུང་ས་ཡིན་ 
པས༔ རྩ་བའི་བླ་མ་སྤྱི་བོར་བསྒོམ་པ་དང་གསུམ༔ མཆོག་དང་ཐུན་མོང་གི་དངོས་གྲུབ་འབྱུང་ས་ 
ཡིན་པསཿ ཡི་དམ་གྱི་ལྷ་སྒོམ་པ་དང་བཟླས་པ་བྱ་བ་དང་བཞི༔ འཇིག་རྟེན་འདིའི་བར་ཆད་ 
སེལ༔ ཕྱི་མའི་ལམ་སྣ་འདྲེན་པས༔ མ་མོ་དང་མཁའ་འགྲོ་ལ་གཏོར་ཚོགས་མང་དུ་བཏང་བ་དང་ 
ཛཿ དགེ་བ་ཅི་སྤྱོད་ཀྱི་རྗེས་སུ་དོན་གྱི་སྙིང་པོ་མེད་པའི་ཐབས་མེད་པ་ཡིན་པསཿ རྗེས་ལ་སྨོན་ 
ལམ་ཁྱད་པར་ཅན་གདབ་པ་དང་དྲུག་གོ དེ་ལ་ལྟ་བ་ཡན་ཆད་སྔོན་དུ་ཤེས་པར་བྱ༔ སྨོན་ལམ་ 
གདབ་པ་ནི བདག་གི་དགེ་བའི་རྩ་བ་འདི་ལ་བརྟེན་ནས༔ མཐའ་ཡས་པའི་སེམས་ཅན་ཐམས་ 
ཅད་ཀྱིས་རང་རིག་པའི་ཡེ་ཤེས་ཀྱི་དབང་ཐོབ་པར་གྱུར་ཅིག སྣང་བ་རྒྱ་ཡིས་ཐེབས་པར་གྱུར་ 
ཅིག༔ མཚན་མ་རང་སར་གྲོལ་བར་གྱུར་ཅིག༔ གཏིང་གསལ་རྒྱུད་ལ་སྐྱེ་བར་གྱུར་ཅིག༔ ཅེས་ 
དགེ་བའི་རྩ་བ་ཅི་དང་ཅི་བྱས་པའི་རྗེས་ལ་སྨོན་ལམ་དེ་བཏབ་བོ༔ མཁས་པ་ཆེན་པོ་ཤྲཱི་སིང་ཧའི་ 
དགོངས་པ་ྋ༔ དབང་པོ་འབྲིང་དང་ཐ་མ་བར་དོའི་སྡུག་བསྔལ་ལས་སྒྲོལ་བའི་ལེའུ་སྟེ་བཞི་པའོ༔ ༔ 
བཻ་རོ་ཙ་ན་ཉོན་ཅིགཿ༔ ད་ནི་རྒྱལ་བའི་དགོངས་བརྒྱུད་འདིའི་འབྲས་བུ་བསྟན་པར་བྱ་ཏེ
206

༄༅། །ཟབ་གཏེར་ཆོས་ཀྱི་མཛོད་ཁང་།
སངས་རྒྱས་ནས་ཐུགས་རྗེ་དང་མཁྱེན་པས་འགྲོ་བ་སེམས་ཅན་གྱི་དོན་མཛད་དམ་མི་མཛད་ཀྱི་ 
དབྱེ་བ་དང་གཅིག༔ མཛད་ན་ཇི་ལྟར་མཛད་བསྟན་པ་དང་གཉིས༔ གནས་པའི་ཕོ་བྲང་གང་ན་ 
ཡོད་བསྟན་པ་དང་གསུམ༔ དེ་ལ་བཞུགས་ཚུལ་ཇི་ལྟར་ཡོད་བསྟན་པ་དང་བཞི༔ གནས་ཚུལ་ 
བསྟན་པ་དང་ལྔའོ༔ དེ་ལ་བཞི་ལྡན་གྱི་སྣང་བ་དང་གཅིག༔ ལྔ་ལྡན་གྱི་སྣང་བ་དང་གཉིསཿ 
དྲུག་ལྡན་གྱི་སྣང་བ་དང་གསུམཿ རྫོགས་ལྡན་གྱི་སྣང་བ་དང་བཞི༔ རྫོགས་ལྡན་ཆེན་པོའི་སྣང་བ་ 
དང་ལྔའོ༔ དང་པོ་བཞི་ལྡན་གྱི་སྣང་བ་ནི༔ འོད་ཀྱི་སྣང་བ་རེ་རེ་འཆར༔ རྟོགས་པའི་ཤེས་རབ་རེ་ 
རེ་སྐྱེ༔ འོད་ལྗང་གུ་བྱུང་བ་དང༔ འཛིན་སྣང་ཐད་ཀར་ཆོད་པས་བྱ་བ་གྲུབ་པའི་ཡེ་ཤེས་མཐར་ 
ཕྱིན༔ དེ་ནས་འོད་ལྗང་གུ་མི་འཆར་རོ༔ དེ་བཞིན་དུ་འོད་ལྔ་ཤར་བ་དང་༔ རྟོགས་པའི་ཤེས་རབ་ 
ཀྱིས་འཛིན་པ་ཐད་ཀར་ཆོད་པས༔ ཡེ་ཤེས་ལྔ་མཐར་ཕྱིན་འོད་ལྔའི་སྣང་བ་མི་འཆར་རོ༔ དེ་ 
ཆོད་པས་སྐུ་དང་ཡེ་ཤེས་དབྱེར་མེད་དུ་རྟོགས་པའོ
ད་གཉིས་པ་ལྔ་ལྡན་གྱི་སྣང་བ་ནི༔ བདག་དོན་དུ་ཆོས་སྐུ་ཐོབ་ནས༔ འོད་ལྔ་ལོངས་སྐུར་ 
འཆར་ཏེ ལེན་མ་མྱོང་བའི་ལུས་ལེན་པ༔ ཤེས་མ་མྱོང་བའི་གཏམ་ཤེས་པ༔ བྱེད་མ་མྱོང་བའི་ 
ལས་བྱེད་པའོ༔ རྫོགས་པ་ཆེན་པོ་མན་ངག་གི་རྒྱུད་ལས༔ དང་པོ་ཆོས་སྐུས་གཟུགས་སྐུར་སྤྲུལ༔ 
ཐ་མ་གཙོ་འཁོར་རིམ་གྱིས་ཐིམ༔ གཞལ་ཡས་ཁང་དང་དཀྱིལ་འཁོར་ཚོགསཿ ལྷ་ཚོགས་འདུ་ 
འཕྲོ་མང་པོ་ཡང་༔ རིག་པའི་རྒྱལ་པོ་ཉིད་ལས་འཆར༔ ཞེས་གསུངས་སོ༔ ཆོས་སྐུ་རང་དོན་དུ་ 
རྟོགས་ནས་འོད་ལྔ་ལོངས་སྐུར་འཆར་རོ༔ གསུམ་པ་དྲུག་ལྡན་གྱི་སྣང་བ་ནི༔ རྒྱལ་བ་རིགས་ལྔ་ 
ལས་མངོན་པར་ཤེས་པ་དྲུག་འཆར་ཏེ སྤྱན་གྱི་མངོན་པར་ཤེས་པ་དང་༔ སྙན་གྱི་མངོན་པར་ 
ཤེས་པ་དང༔ ཐུགས་ཀྱི་མངོན་པར་ཤེས་པ་དང་༔ ཞིང་ཁམས་ཀྱི་མངོན་པར་ཤེས་པ་དང་༔ ལས་ 
ཀྱི་མངོན་པར་ཤེས་པ་དང་༔ འཆི་འཕོ་དང་སྐྱེ་བའི་མངོན་པར་ཤེས་པ་དང་དྲུག་གོ སྤྱན་གྱི་ 
མངོན་པར་ཤེས་པ་ནི༔ ཡར་ཡེ་ཤེས་ཀྱི་སྤྱན་གྱིས་ཆོས་སྐུ་རང་བཞིན་གསལ་བའི་སྦུབས་ན་ཇི་ལྟར་ 
འདུག་པ་ཡང་གཟིགས༔ ཐད་ཀར་ཆོས་ཀྱི་སྤྱན་གྱིས་ལོངས་སྐུ་བདེ་བར་གཤེགས་པ་འོད་ཀྱི་སྦུབས་ 
ན་ཇི་ལྟར་འདུག་པ་ཡང་གཟིགས༔ མར་ཤེས་རབ་ཀྱི་སྤྱན་གྱིས་སྤྲུལ་སྐུ་ཤ་ཁྲག་གི་སྦུབས་ན་འདུག་པ་ 
ཡང་གཟིགས་སོ༔ སྙན་གྱི་མངོན་པར་ཤེས་པ་ནི ཡར་ཆོས་ཀྱི་སྐུའི་གསུང་མི་གཡོ་བར་ཡོད་པ་
207

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཡང་གསནཿ ་ཐད་ཀར་ལོངས་སྐུའི་གསུང་བྲག་ཆ་ལྟར་ཡོད་པ་ཡང་གསན༔ མར་སྤྲུལ་སྐུའི་གསུང་ 
འགག་སྒྲིབ་ཅན་དུ་ཡོད་པ་ཡང་གསན་ནོ༔ ཐུགས་ཀྱི་མངོན་པར་ཤེས་པ་ནི༔ ཡར་ཆོས་ཀྱི་སྐུའི་ 
ཐུགས་ཡེ་ཤེས་བུམ་ནང་གི་མར་མེ་ལྟ་བུ་ན༔ གསལ་ལ་འཛིན་མེད་དུ་ཡོད་པ་ཡང་གཟིགས༔ ཐད་
ཀར་ལོངས་སྐུའི་ཐུགས་ཤེས་རབ་ཀྱི་རལ་གྲི་འོད་འབར་བ་ལྟ་བུ་ཡང་གཟིགསཿ༔མར་སྤྲུལ་སྐུའི་
ཐུགས་ཆུ་བུར་ལྟ་བུ་ཡང་གཟིགས་སོ༔ ཞིང་ཁམས་ཀྱི་མངོན་པར་ཤེས་པ་ནི ཡར་ཆོས་སྐུའི་ཞིང་ 
ཁམས༔ ཡུལ་ཆོས་ཀྱི་དབྱིངས་རང་བཞིན་རྣམ་དག་ཏུ་ཡོད་པ་ཡང་གཟིགས༔ ཐད་ཀར་ལོངས་ 
སྐུའི་ཞིང་ཁམས་དཀྱིལ་འཁོར་གཞལ་ཡས་ཁང་དུ་ཡོད་པ་ཡང་གཟིགསཿ མར་སྤྲུལ་སྐུའི་ཞིང་ 
ཁམས་འབྱུང་ཆེན་ལྔའི་དཀྱིལ་འཁོར་ཡོད་པ་ཡང་གཟིགས་སོ ལས་ཀྱི་མངོན་པར་ཤེས་པ་ནི 
སེམས་ཅན་འདི་ལས་དག་པ་ཞིག་འདུག༔ འདི་ལས་མ་དག་ཅིག་འདུག འདི་ལས་ཡོད་པ་ཞིག་ 
འདུག༔ འདི་ལས་མེད་པ་ཞིག་འདུག༔ དེ་ལྟ་བུའི་ལས་གཟིགས་སོ༔ འཆི་འཕོའི་མངོན་པར་ཤེས་ 
པ་ནི༔ ཚེ་སྔ་མ་འདི་ནས་འཕོས་འདུག༔ སྐྱེ་བ་ཕྱི་མ་འདི་རུ་སྐྱེ་བར་འདུག༔ ད་ལྟ་སྐྱིད་སྡུག་གི་ 
སྣང་བ་འདི་ལྟ་བུ་འདུག༔ ཅེས་བྱ་བའི་ལས་གཟིགས་སོ༔ མངོན་ཤེས་དྲུག་པོ་དེ་རྟོག་བཅས་སུ་ 
འདུག་པ་གཟིགས་སམ་སྙམ་ན་མ་ཡིན་ཏེ༔ རྟོག་མེད་དུ་གཟིགས་སོ མན་ངག་གི་ རྒྱུད་ལསཿ 
རྣམ་རྟོག་མི་མངའ་ཅི་ཡང་ས་ལེར་མཁྱེནཿ ཞེས་གསུངས་སོ 
དེ་ལྟ་བུའི་སངས་རྒྱས་ལ་རྗེས་སུ་དྲན་པ་དྲུག་འབྱུང་སྟེ མན་ངག་ལས༔ མངོན་ཤེས་དྲུག་ 
ལྡན་རྗེས་དྲན་དྲུགཿ ཅེས་གསུངས་སོ༔ རིགས་དྲུག་དུཿ ཁ་རྗེས་སུ་དྲན་ནས་འགྲོ་དོན་དུ་སྤྲུལ་སྐུ་ 
འགྱེད་པའོ༔ གསང་བའི་ཕྱི་རྒྱུད་ལས༔ སེམས་ཅན་ཀུན་ལ་ཤས་ཆེར་ཆགས༔ ཞེས་གསུངས་སོ༔ 
མངོན་པར་རྫོགས་པའི་སངས་རྒྱས་ཆོས་སྐུ་མངོན་དུ་གྱུར་ནས་སྤྲུལ་པ་དྲུག་འགྱེད་དོ རྒྱུད་ནས 
ཡི་གེ་ལ་སོགས་རྣམ་དྲུག་འཕྲོས༔ ཞེས་གསུངས་པས༔ ཆོས་ཀྱི་སྐུ་དེ་ལ་ཡི་གེ འ་དང་༔ ཨ་དང༔ 
ཧ་དང་༔ མ་དང་༔ ས་དང་༔ ཤ་དང་དྲུག་པོ་དེ༔ འཛམ་བུ་གླིང་བྱེ་བ་ཕྲག་བརྒྱར་འཕྲོས་ནས༔ 
སེམས་ཅན་ལས་དག་པའི་མི་ནས་ཞུགས༔ སྤྲུལ་སྐུ་བྱེ་བ་ཕྲག་བརྒྱ་འབྱུང་༔ སེམས་ཅན་གྱི་དོན་ 
བྱེད་དོ གསང་བ་སྤྱི་རྒྱུད་ནས༔ ཕྱོགས་བཅུར་སྤྲུལ་པ་སྣ་ཚོགས་འགྱེད༔ ཇི་བཞིན་འགྲོ་བའི་ 
དོན་བྱེད་པཿ ཞེས་གསུངས་སོ ད་སྤྲུལ་པའི་སྐུའི་དོན་བཤད་དེ མ་དག་པ་ལུགས་འབྱུང་གི་
208

༄༅། །ཟབ་གཏེར་ཆོས་ཀྱི་མཛོད་ཁང་།
སྤྲུལ་པ་ནི༔ སེམས་ཅན་ཐམས་ཅད་ཡིན་ནོ༔ གཞི་རྒྱུ་མེད་ལ༔ རྐྱེན་མ་རིག་པས་བྱས་ནས་འགྲོ་ 
དྲུག་ཏུ་འཁྲུལ་པའོ༔ དག་པ་ལུག་ལྡོག་གི་སྤྲུལ་པ་ལ་གཉིས༔ ཐུགས་རྗེ་ཡས་བྱུང་བའི་སྤྲུལ་སྐུ་ 
དང་༔ འབྲས་བུ་མས་ཐོབ་ཀྱི་སྤྲུལ་པའོ༔ དང་པོ་ཐུགས་རྗེ་ཡས་བྱུང་བའི་སྤྲུལ་སྐུ་ནི ཆོས་སྐུ་ཀུན་ 
ཏུ་བཟང་པོ་ལས༔ ལོངས་སྐུ་ཞི་ཁྲོ་རབ་འབྱམས་འབྱུང་༔ དེ་ལ་འཛམ་བུ་གླིང་བྱེ་བ་ཕྲག་བརྒྱར༔ 
སྤྲུལ་པ་བྱེ་བ་ཕྲག་བརྒྱ་བཀྱེ་ནས་སེམས་ཅན་གྱི་དོན་བྱེད་པའོ༔ འབྲས་བུ་མས་ཐོབ་ཀྱི་སྤྲུལ་སྐུ་ནི 
འགྲོ་དྲུག་གི་སེམས་ཅན་ལས་དག་པ༔ སངས་རྒྱས་ཀྱི་ཐུགས་རྗེས་གཟིགས་ནས༔ ཡར་ཡར་འགྲོ་ 
བ་དེ་རྟོགས་ལྡན་གྱི་རྣལ་འབྱོར་རོ སྤྲུལ་པའི་སྐུ་དེས་སེམས་ཅན་ཐམས་ཅད་ཀྱི་དོན་བྱས་ནསཿ 
རྟག་པར་བཞུགས་སམ་མི་བཞུགས་སྙམ་ན་མི་བཞུགས་ཏེ༔ སྤྲུལ་སྐུ་ཐམས་ཅད་མྱ་ངན་ལས་འདའ་ 
འོ༔ ད་ནི་རྫོགས་ལྡན་གྱི་སྣང་བ་དྲུག་བཤད་དེཿདེ
དེ་ལ་སྦུབས་གསུམ་དུ་ནུབ་པ་ནི སྤྲུལ་པའི་སྐུ་ལ་ཕུང་པོ་ཤ་ཁྲག་གི་སྦུབས་ཡོད་པས༔ ལོངས་ 
སྐུ་འོད་ཀྱི་སྦུབས་སུ་ནུབ༔ ལོངས་སྐུ་དེ་ཡང་ཆོས་སྐུ་གསལ་བའི་སྦུབས་སུ་ནུབ༔ དེ་ལྟར་སྦུབས་ 
གསུམ་དུ་ནུབ་བོ༔ ད་སྤྱན་གསུམ་གཅིག་ཏུ་འཁྱིལ་བ་ནི སྤྲུལ་སྐུ་ལ་ཤེས་རབ་ཀྱི་སྤྱན་ཡོད་པཿ 
ལོངས་སྐུ་ཆོས་ཀྱི་སྤྱན་ལ་འཁྱིལ༔ ལོངས་སྐུ་ཆོས་ཀྱི་སྤྱན་དེ༔ ཆོས་སྐུ་ཡེ་ཤེས་ཀྱི་སྤྱན་ལ་འཁྱིལཿ༔ 
དེ་ལ་གསང་བ་སྤྱི་རྒྱུད་ལས༔ ཡེ་ཤེས་མིག་གཅིག་དྲི་མ་མེད༔ ཅེས་གསུངས་སོ༔ ད་ཡུལ་གསུམ་ 
གཅིག་ཏུ་འདྲེས་པ་ནཿ༔ སྤྲུལ་པའི་སྐུ་ལ་འབྱུང་ཆེན་ལྔའི་དཀྱིལ་འཁོར་ཡོད་པསཿ༔ འོད་ཀྱི་གཞལ་ 
ཡས་ཁང་དུ་འདྲེས༔ ལོངས་སྐུ་འོད་ཀྱི་གཞལ་ཡས་ཁང་དེ ཆོས་སྐུའི་ཞིང་ཁམས་སུ་འདྲེས༔ 
ཡུལ་ཆོས་ཀྱི་དབྱིངས་སུ་འདྲེས་པས༔ ཡུལ་གསུམ་གཅིག་ཏུ་འདྲེས་པ་བྱ་བ་ཡིན་ནོ༔ ཤེས་རབ་ 
མཁའ་ལ་འདེགས་པ་བྱ་བ༔ ཆོས་ཀྱི་སྒོ་མོ་བརྒྱད་ཁྲི་བཞི་སྟོང་གསུང་བར་ནུས་གསུང་བར་འགྱུར་ 
ཏེ༔ ཆོས་ཀྱི་སྐུའི་མཁྱེན་པ་མ་འགགས་པའོ༔ ད་ནི་ཆོས་སྐུ་དབྱིངས་ནས་གསལ་བའི་དོན་སྟོན་ཏེ 
ཆོས་ཀྱི་སྐུ་དེ་ཐིམ་ལ་མ་སྨུག་པཿ གསལ་བ་ཡོད་པ་ལ་འཛིན་པ་མེད་པ༔ སྐུ་ཡིན་པ་ལ་བདག་ 
མེད་པ༔ སོ་སོར་གསལ་བ་ལ་དབྱེར་མི་ཕྱེད་པའོ༔ ཡེ་ཤེས་ཁོང་དུ་གྲོལ་བ་ནི༔ དེའི་དུས་སུ་ 
ཐུགས་རྗེ་རྒྱུན་ཆད་མེད་དོ༔ ཡེ་ཤེས་རྒྱུན་ཆད་མེད་དོ༔ འོ་ན་སེམས་ཅན་ལ་ཐུགས་རྗེ་འབྱུང་ 
ངམ་མི་འབྱུང་ཞེ་ནཿ ཐུགས་རྗེ་འབྱུང་སྟེ གསང་བ་སྤྱི་རྒྱུད་ལས༔ སངས་རྒྱས་སྤྲུལ་པའི་སྐུ་
209

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
འཆང་བ༔ ཞེས་གསུངས་སོ༔ དཔེར་ན་འཇིག་རྟེན་འཁྲུལ་པའི་ཡུལ་འཛིན་པ་ཡང་༔ དང་པོ་ཡང་ 
མེས དེ་ནས་མེས་པོ༔ དེ་ནས་ཕ དེ་ནས་རང་གི་ངོ་བོ དེ་ནས་བུ༔ དེ་ནས་ཚ༔ དེ་ནས་ཡང་ 
ཚ རིམ་པར་ཡུལ་མི་སྟོང་པར་འཛིན་པར་ལྟར ཆོས་སྐུ་ལས་ལོངས་སྐུ༔ དེ་ལས་སྤྲུལ་སྐུ༔ དེ་ 
ལས་ཡང་སྤྲུལ༔ རྒྱུན་མི་འཆད་པར་སེམས་ཅན་ལ་ཐུགས་རྗེ་འབྱུང་སྟེ༔ སངས་རྒྱས་དེའི་ཐུགས་ 
རྗེ་རྒྱུན་མི་ཆད་དོ༔ དེ་ཅིའི་ཕྱིར་ཞེ་ན༔ ཐུགས་རྗེ་ལ་ཕྱིར་གཟིགས་ཏེ༔ ཤེས་བྱ་ལ་ནང་དུ་ 
གཟིགས་སོ རྫོགས་པ་ཆེན་པོ་མན་ངག་གི་རྒྱུད་ནས ཆོས་ཉིད་ཆོས་སྐུ་དབྱེར་མེད་ཀློང་༔ 
དྲི་མེད་གསལ་བ་མཚན་ཉིད་མངའ རིན་ཆེན་འོད་ཀྱི་བུམ་པ་ན ནང་གསལ་ཕྱི་ལ་འཕྲོ་བར་ 
གནས༔ ཞེས་གསུངས་སོ
ད་ནི་རྫོགས་ལྡན་ཆེན་པོའི་སྣང་བ་ལ་འདས་པ་ལྔ་བསྟན་པ་ནི སྐུ་ལས་འདས་པའི་ཡེ་ཤེས་ 
ཁོང་གསལ་ནི༔ སྤྲུལ་སྐུ་དང་ལོངས་སྐུ་གཉིས་ལས་འདས་ནས༔ ཆོས་སྐུའི་ཀློང་ནས་ཡེ་ཤེས་ཁོང་ 
གསལ་དུ་གནས་སོ ཐུགས་ལས་འདས་པའི་ཐུགས་གཉིས་མེད་ཀྱི་དགོངས་པ་ནི ཆུ་བུར་ལྟ་བུ་ 
དང་༔ རལ་གྲི་ལྟ་བུའི་ཐུགས་རྗེ་ལས་འད་ས་ནས༔ ཆོས་སྐུའི་ཐུགས་ཡེ་ཤེས་བུམ་ནང་གི་མར་མེ་ལྟ་ 
བུ༔ ནང་གསལ་འཛིན་མེད་དུ་གནས་སོ༔ ཡུལ་ལས་འདས་པའི་ཡུལ་ཆོས་ཉིད་ཀྱི་དབྱིངས༔ 
ནམ་མཁའ་དང་འདྲ་བར་ཀུན་ལ་ཁྱབ་པར་གནས་པ་ནི༔ མ་དག་པ་འཁྲུལ་པའི་ཡུལ་དང༔ དག་ 
པ་འཇིག་རྟེན་གྱི་ཡུལ་ལས་འདས་ནས ཡུལ་ཆོས་ཀྱི་དབྱིངས་ན་བཞུགས་པའོ༔ གདམས་ངག་ 
ལས་འདས་པའི་ཡེ་ཤེས་ཟང་ཐལ་གྱི་དགོངས་པ་ནི བླ་མའི་གདམས་ངག་ལས་འདས་ནས༔ རང་ 
གི་ཡེ་ཤེས་ཟང་ཐལ་དུ་གནས་པ༔ གཞི་ལས་འདས་པའི་འབྲས་བུ་ཐམས་ཅད་མཁྱེན་པའི་ཡེ་ཤེས༔ 
སྤྱི་གཞི་ལས་འདས་ནས་རང་གཞན་ལས་གྲོལ་བའོ༔ འབྲས་བུ་ལ་བདག་མེད་དེ བདག་ཉིད་ 
ཆེན་པོ༔ སངས་རྒྱས་ལ་ཡུལ་མེད་དེ་རང་གདངས་ཆེན་པོ༔ ཡེ་ཤེས་ལ་རྩོལ་སྒྲུབ་མེད་དེ་ལྷུན་ 
གྲུབ་ཆེན་པོ༔ དགོངས་པ་ལ་བསྒོམ་རྒྱུ་དེ་མེད་རང་ལུགས་ཆེན་པོ༔ ད་ནི་ཆོས་སྐུ་དེ་ལྟར་བཞུགས་ 
པའི་ཚུལ་ལ་བཞི་སྟེ འདྲ་བས༔ འདྲ་བ་དང་གཅིག༔ འདྲེས་པས་འདྲེས་པ་དང་གཉིས༔ ཕྱེ་བས་ 
ཕྱེ་བ་གསུམ༔ ཁྱབ་པས་ཁྱབ་པ་དང་བཞིའོ༔ དང་པོ་འདྲ་བས་འདྲ་བ་ནི༔ སངས་རྒྱས་དགོངས་ 
པ་གཅིག་པའོ༔ འདྲེས་པས་འདྲེས་པ་ནི༔ སངས་རྒྱས་ཐམས་ཅད་ཀྱི་ཞིང་ཁམས་འདྲེས་པའོ༔
210

༄༅། །ཟབ་གཏེར་ཆོས་ཀྱི་མཛོད་ཁང་།
ཆོས་ཀྱི་དབྱིངས་ཐམས་ཅད་གཅིག་པའོ༔ ཕྱེ་བས་ཕྱེ་བ་ནི༔ སངས་རྒྱས་ཐམས་ཅད་ངོ་བོ་མ་ 
འདྲེས་པ་སྟེ༔ རང་གདངས་ལ་ཞུགས་སོ༔ ཁྱབ་པས་ཁྱབ་པ་ནི༔ ཆོས་ཉིད་མ་ཡིས་ཐ་མི་དད་དུ་ 
ཁྱབ་ལ༔ ཆོས་ཀྱི་སྐུ་ཐ་དད་དུ་ཁྱབ་པའོ༔ གཞི་ཆོས་ཀྱི་དབྱིངས་ནི༔ ཆོས་སྐུའི་སངས་རྒྱས་ཐམས་ 
ཅད་དབུ་འབིའི་དོང་བུ་ན༔ དཔེར་ན་སྤོས་ཀྱི་རིང་བུས་གཏམས་པ་ལྟར་བཞུགས་སོ༔ དཔེར་ན་ 
ལྷ་ཁང་གཅིག་ཏུ༔ མར་མེ་བརྒྱའམ་སྟོང་སྤར་ན་སྙིང་པོ་མ་འདྲེས་པ་ལ་འོད་འདྲེས་པ་ལྟ་བུའོ༔ 
གསང་བ་བརྡའི་རྒྱུད་ནས༔ ནམ་མཁའ་སྟོང་པ་ལ་མར་མེ་བརྒྱའམ་སྟོང་སྤར་ན༔ སྙིང་པོ་མ་ 
འདྲེས་པ་ལ་འོད་འདྲེས་སྐད་དོ༔ ཞེས་གསུངས་སོ༔ འོ་ན་སངས་རྒྱས་དེ་རྣམས་གཅིག་གིས་ 
གཅིག་ལ་གཟིགས་ནས༔ སྒྲོ་བགྲོ་བ་དང་གླེང་བ་ལ་སོགས་པ་ཡོད་དམ་མེད་ན༔ སྒྲོ་བགྲོ་གླེང་མེད་ 
དེ ཅིའི་ཕྱིར་ཆོས་སྐུ་ལ་གཉིས་འཛིན་གྱི་རྟོག་པ་མེད༔ ལོངས་སྐུ་ལ་རེག་བྱའི་རྟོག་པ་མེད༔ 
སྤྲུལ་སྐུ་ལ་ཉོན་མོངས་པའི་རྟོག་པ་མེད གཉིས་སྣང་གི་རྟོག་པ་ལྡིབས་ཀྱིས་ནུབ་ནས༔ རང་སྣང་ 
བདེ་བ་ཆེན་པོར་ལམ་མེ་གནས་སོ༔ དེ་ཆོས་ཀྱི་དབྱིངས་ན་སངས་རྒྱས་ཐམས་ཅད་བཞུགས་པའི་ 
ཚུལ་བསྟན་པའོ༔ མཁས་པ་ཤྲཱི་སེདྷའི་དགོངས་པ་ལས༔ འཁོར་འདས་ཀྱི་ཆོས་ཐམས་ཅད་གཏན་ 
ལ་ཕབ་པའི་ལེའུ་སྟེ་དྲུག་པའོ༔
མཁས་པ་ཆེན་པོ་ཤྲཱི་སེདྷའི་ཞལ་ནས༔ ཐེག་པ་ཐམས་ཅད་ཀྱི་ནང་ནས་མཆོག་ཏུ་གྱུར་པ་ 
རྫོགས་པ་ཆེན་པོ་ཡིན༔ རྫོགས་པ་ཆེན་པོ་ཐམས་ཅད་ཀྱི་ནང་ནས་མཆོག་ཏུ་གྱུར་པ་མན་ངག་གི་ 
སྐོར་ཡིནཿ རྫོགས་པ་ཆེན་པོ་མན་ངག་གི་ཆོས་གཏན་ལ་འབེབས་པ་ལ་སྙན་བརྒྱུད་སྐོར་གསུམ་མོ 
ཀུན་བཟང་རྡོ་རྗེ་སེམས་དཔའ་ནས༔ རིག་འཛིན་མཁས་པ་ལྔ་བརྒྱ་ད་ང་༔ རྩ་ལྔ་བརྒྱུད་པའི་སྙན་ 
བརྒྱུད་སྡེ་གསུམ་པོ་འདིའི་དགོངས་པ བཻ་རོ་ཙ་ནའི་ཐུགས་ཀྱི་མཛོད་དུ་ཆོངས་ཤིག༔ ཅེས་ 
གསུངས་སོ༔ རྫོགས་པ་ཆེན་པོ་མན་ངག་གི་སྙན་བརྒྱུད་ཕྱི་མ་ཞེས་བྱ་བཿ མཁས་པ་ཤྲཱི་ཤྲཱི་སེདྷས་ 
ལོ་ཙཱ་བ་བཻ་རོ་ཙ་ན་ལ་སྙན་དུ་བརྒྱུད་པ༔ བཀའ་སྲུང་དུར་ཁྲོད་ཀྱི་མ་མོ་གསུམ་ལ་གཏད་པ༔ རྫོགས་ 
སོ ས་མ་ཡ༔ རྒྱ་རྒྱ་རྒྱ༔ ཀུན་བཟང་རྡོ་རྗེ་སེམས་དཔའ་དང་༔ རིག་འཛིན་འཕགས་པ་འཇམ་ 
དཔལ་དང༔ རིག་འཛིན་ལྷ་དབང་བརྒྱ་བྱིན་དང་༔ སྤྲུལ་སྐུ་དགའ་རབ་རྡོ་རྗེ་དང་༔ གྲུབ་ཐོབ་ལྔ་ 
བརྒྱའི་དགོངས་བརྒྱུད་ནས༔ བཻ་རོ་ཙ་ནའི་ཐུགས་ལ་བསྟིམ༔ མཁས་པ་བཻ་རོ་ཙ་ན་ང་༔ ཟབ་མོ་
211

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
རྫོགས་ཆེན་དགོངས་པ་འདི༔ དཀའ་བ་བཅུ་དྲུག་སྤྱད་སྤྱད་ནས༔ བོད་ཀྱི་མུན་པ་གསལ་སྙམ་ 
པས༔ བློན་པོ་ནག་པོས་ཁ་སྒྱུར་ནཿ རྫོགས་ཆེན་ཡང་ཏིག་ཟབ་མོ་དང་༔ མན་ངག་སྙན་བརྒྱུད་ 
རྣམ་གསུམ་འདི ཆིག་བརྒྱུད་སྦྱིན་པའི་བུ་མ་རྙེད༔ རང་གི་སྙིང་ལ་གབ་སྙམ་པས༔ བསམ་ཡས་ 
མཆིམས་ཕུའི་གེ་གོང་དུཿ རིག་འཛིན་པདྨ་འབྱུང་གནས་དང༔ བི་མ་ལ་ཡི་བཀའ་མ་ཆོག༔ 
རྒྱལ་པོ་ཞུ་ནན་ཆེས་པའི་ཕྱིར༔ ནམ་མཁའ་ལྟ་བུའི་རྣལ་འབྱོར་ངས༔ གཞན་ལ་ངོ་སྲུང་མི་བྱེད་ 
དེ སྙིང་རྗེའི་ཕྱིར་དུ་སྦྱིན་པར་བྱ༔ ཞེས་གསུངས་སོ
རྒྱལ་པོ་ཉོན་ཅིག༔ རྫོགས་པ་ཆེན་པོའི་ཆོས སེམས་སྡེའི་སྐོར་ཐམས་ཅད་ལྟ་བ་གཙོ་ཆེ་ 
ནམ་མཁའ་དང་འདྲ༔ ཀློང་སྡེའི་སྐོར་ཐམས་ཅད་སྒོམ་པ་གཙོ་ཆེ་ཉི་ཟླ་དང་འདྲ༔ མན་ངག་གི་སྡེ་ 
ཐམས་ཅད་སངས་རྒྱས་ལག་བཅངས་ཡིན་ཉམས་ལེན་གཙོ་ཆེ༔ འདི་མེད་ན་ནོར་བུ་རཏྣ་མེད་པའི་
ཚོང་པ་དང་འདྲ༔ དེ་ལྟ་བུའི་རྫོགས་པ་ཆེན་པོའི་ཆོས་ཐམས་ཅད་ཀྱི་གེགས་སེལ་ལ་ངའི་སྙན་ 
བརྒྱུད་སྐོར་གསུམ་པོ་འདི་དགོས་པས༔ རྒྱལ་པོ་ཉམས་སུ་ལོངས་ཤིག༔ རྒྱལ་པོས་འདི་སྦྱིན་པའི་ 
སྣོད་མི་རྙེདཿ བློན་པོ་ནག་པོས་རྟེན་འབྲེལ་འཆུགས་པའི་རྒྱུ་འབྲས་སོ༔ རྒྱལ་པོ་འདས་པའི་ཚེ༔ 
སྙན་བརྒྱུད་སྐོར་གསུམ་འདི༔ དཔེ་མ་བུ་གསུམ་དུ་བཀོད་ལ་གཅིག་བསམ་ཡས་དབུ་རྩེར་སྦོསཿ 
གཅིག་ལྷོ་མོན་གྱི་མཚམས་སུ་སྦོས༔ གཅིག་ཉི་མ་ནུབ་བྱང་གི་མཚམས་སུ་སྡེ་བརྒྱད་འདུས་པའི་ 
གནས་ཡོད་པས་སྦོས༔ ཞེས་གསུངས་ཏེ་གཏད་དོ༔ རྫོགས་པ་ཆེན་པོ་ཐམས་ཅད་ཀྱི་གེགས་སེལ་ 
འདི༔ རྒྱལ་པོ་ཉིད་ཀྱི་ཐུགས་ཉམས་སུ་བཞེས་པས༔ རྫོགས་པ་ཆེན་པོའི་དོན་རྟོགས་ཏེ སྒྲ་དང་ 
འོད་ཀྱི་ཚུལ་དུ་སངས་རྒྱས་སོ༔ སྐུ་འདའ་ཁར་སློབ་དཔོན་གྱི་བཀའ་བཞིན་དུཿ༔ དཔེ་མ་བུ་གསུམ་ 
དུ་བཀོད་ནས༔ གཅིག་བསམ་ཡས་དབུ་རྩེ་རིགས་གསུམ་གྱི་ལྷ་ཁང་སྟེང་མའི་ཀ་བ་ལ་སྦས་སོ༔ རྒྱལ་ 
པོའི་སྐུའི་རིག་འཛིན་གཅིག་གིས་ཐོན་པར་ཤོགཿག༔ ཅེས་སྨོན་ལམ་བཏབ་བོ༔ དེ་ན་བསམ་གཏན་ 
ཅེར་འཛིན་གྱི་ཆོས་སྐོར་ཀྱང་ཡོད་དོ གཅིག་སྤ་གྲོ་སྐྱེར་ཆུའི་ལྷ་ཁང་དུ་སྦས་སོ༔ རྒྱ་ནག་གི་རྣམ་ 
པར་སྣང་མཛད་ཀྱི་ཐུགས་ཀར་སྦས་སོ༔ རྒྱལ་པོའི་གསུང་གི་རིག་འཛིན་གཅིག་གིས་ཐོན་པར་ཤོགཿག 
ཅེས་སྨོན་ལམ་བཏབ་པོ༔ དེ་ན་རྫོགས་ཆེན་ཉི་མའི་འཁོར་ལོ་ཡང་ཡོད་དོ༔ གཅིག་ཀུན་ཏུ་བཟང་ 
པོའི་དགོངས་པ་ཟང་ཐལ་གྱི་སྐོར་དང་དྲིལ་ཏེ་རྒྱས་བཏབ་ནས་ལྷ་སྲས་མུ་ཏིག་བཙན་པོ་ལ་གཏད་
212

༄༄༅། །ཟབ་གཏེར་ཆོས་ཀྱི་མཛོད་ཁང་།
ནས་ཁྱོད་ཀྱིས་ཉི་མ་ནུབ་བྱང་གི་ཕྱོགས་མཚམས་ན་སྡེ་བརྒྱད་འགྲིམ་པའི་སྲང་༔ བྱང་ཟང་ཟང་ 
ལྷ་བྲག་ཞེས་བྱ་བ་ཡོད་པ་དེར་སྦོས་ལ་རྒྱལ་པོ་ངའི་ཐུགས་ཀྱི་རིག་འཛིན་ཞིག་གིས་ཐོན་པར་ཤོག་ 
ཅེས་སྨོན་ལམ་ཐོབ་ཅིགཿ ཅེས་བཀའ་གནང་སྟེ༔ རྒྱལ་པོ་དགུང་ལ་གཤེགས་སོ༔ ལྷ་སྲས་མུ་ཏིག་ 
བཙན་པོས་སློབ་དཔོན་པདྨ་འབྱུང་གནས་ལྷོ་ནུབ་སྲིན་པོའི་ཁ་གནོན་ལ་གཤེགས་པའི་དུས་སུ༔ 
གཤེགས་སྐྱེལ་ལ་བྱོན་པའི་ཡར་ལམ༔ བྱང་ཟང་ཟང་ལྷ་བྲག་གི་སྐེད་ལ་སྦས་སོ༔ ས་མ་ཡ༔ རྒྱ་རྒྱ་ 
རྒྱ དང་པོ་རིག་འཛིན་དགོངས་པའི་རྒྱ༔ དེ་ནས་རྒྱལ་པོ་བཀའི་རྒྱ༔ དེ་ནས་ལྷ་སྲས་སྨོན་ལམ་རྒྱ༔ 
རྗེས་སུ་སྐལ་ལྡན་གཏད་རྒྱའི་རྒྱ རྒྱ་བཞི་སྙན་བརྒྱུད་སྐོཪ་གསུམ་རྒྱ མ་འོངས་དུས་ཀྱི་ཐ་མ་ལཿ 
འོད་གསལ་བྱང་ཆུབ་སེམས་དཔའི་རྒྱུདཿ རྒྱལ་པོ་ང་ཡི་ཐུགས་རྒྱུད་འཛིན༔ བོད་ལ་ཕན་པའི་ 
དོན་བྱེད་པ༔ ལས་ཅན་ཅིག་དང་འཕྲད་པར་ཤོགཿ འཕྲད་ནས་ངའི་རྒྱལ་བརྒྱུད་དང་༔ དཔལ་ 
གྱི་བསམ་ཡས་སྐྱོབ་པར་ཤོག༔ ཅེས་གསུངས་སོ༔ ས་མ་ཡ༔ རྒྱ་རྒྱརྒྱ༔ བྲག་རི་དུག་སྦྲུལ་སྤུངས་ 
འདྲའི་སྐེད་བསེ་སྒྲོམ་སྨུག་པོའི་དབུས་ནས རིག་འཛིན་རྒོད་ཀྱི་ལྡེམ་འཕྲུ་ཅན་གྱིས་བཏོན་པའོ༔
བཀྲ་ཤིས་ཤོག
213

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
༔ མཁའ་འགྲོའི་ལས་རིམ་བཞུགས་སོ༔ ༔
༄༄༅༔ཞ྅ཀྲྀཏརྐłརྦ57ཅཏཨཽཊཕཊཨཽཏབ༔དྲུང་ྟནཱཾ་ཊཊ་ཉག༔ཨོ་རྒྱན་པདྨ་འབྱུང་གནས་ཉིད་བསམ་ 
ཡས་མཆིམས་ཕུའི་ཡང་དབེན་ན་བཞུགས་པའི་དུས་སུ༔ རྒྱལ་པོ་ཁྲི་སྲོང་ལྡེ་བཙན་གྱིས་ཞུས་པཿ 
ཀྱེ་སློབ་དཔོན་ཆེན་པོ་ལགསཿ བདག་རྒྱལ་པོའི་མངའ་ཐང་རྒྱས་པས་འདུ་འཛི་གཡེང་བའི་དབང་ 
དུ་གྱུར་ཏེ དམ་པའི་ཆོས་རྩེ་གཅིག་སྒྲུབ་པའི་སྐལ་བ་དང་མི་ལྡན་པར་གདའ་བས༔ བདག་ལ་ 
བསྒྲུབ་མི་དགོས་པར་བྱང་ཆུབ་ཐོབ་པའི་གདམས་ངག་གཅིག་ཐུགས་ལ་འདོགས་པར་ཞུ་ཞེས་ཞུས་ 
པས༔ བཀའ་བསྩལ་པ༔ རྒྱལ་པོ་ཆེན་པོ་ཐུགས་མ་ཡེངས་པར་དགོངས་འཚལ་ལོ༔ སྤྱིར་དམ་པའི་ 
ཆོས་བསྒྲུབ་པ་ལ་ཐེག་པའི་འཇུག་སྒོ་སོ་སོར་ཡོད་དེ༔ དེའང་ཐེག་པ་འོག་མ་རྣམས་ནི༔ བསྐལ་ 
པར་སྦྱངས་ཏེ་བྱང་ཆུབ་ཐོབ་པར་འགྱུར མ་ཧཱ་ཡོ་ག་ཡན་ཆད་ཚེ་འདི་ཉིད་ལ་བྱང་ཆུབ་ཐོབ་ 
པར་གསུངས་ཏེ༔ ལེ་ལོ་གཡེང་བའི་དབང་དུ་གྱུར་ཅིང་༔ ཉོན་མོངས་པ་རང་རྒྱུད་དུ་སྤྱོད་པས་ 
བྱང་ཆུབ་ཐོབ་པར་འདོད་པ་ནི་ཤིན་ཏུ་ཁམ་ཆེ་སྟེ དུས་གསུམ་གྱི་སངས་རྒྱས་རྣམས་ཀྱིས་མ་གསུངས༔ 
མི་གསུང་གསུང་བར་མི་འགྱུར་རོ༔ འོན་ཀྱང་རྒྱལ་པོ་ཁྱོད་དད་པ་བརྟན་ལ་སྙིང་རྗེ་ཆེ་བས་ཐེག་ 
པ་ཆེན་པོའི་སྣོད་དུ་རུང་བར་གདའ་བསཿ ཐེག་པ་རྣམས་ཀྱི་ཡང་རྩེ་གསང་སྔགས་ཐམས་ཅད་ཀྱི་ 
བཅུད་དྲིལ་བ་རྣལ་འབྱོར་པའི་གསེང་ལམ་ཟབ་མོ་བཤད་ཀྱིས༔ འགྲོ་དྲུག་སེམས་ཅན་ཐམས་ 
ཅད་ལ་མ་རིག་པའི་རྟོག་པས་བསྒྲིབས་ནས་བདག་ཏུ་བཟུང་བས་འཁྲུལ་པ་ཡིན་ནོ རྒྱལ་པོ་ཉིད་ 
བདག་འཛིན་གྱིས་བཅིངས་པས༔ འཛིན་བྱེད་ཀྱི་མཁན་པོ་ཚོལ༔ འཚོལ་མཁན་གྱི་མཁན་པོ་ 
ལྟོས ལྟ་བྱེད་ཀྱི་མིག་གསལ་སྟོང་དུཿ ཁ་དང་བྲལ་བ༔ དེ་ལ་འདུ་འཛིས་མི་གནོད༔ གཅིག་པུར་ 
གནས་པས་ཁྱད་པར་ཅན་མི་རྙེད༔ དེ་ལྟར་གོམས་ཤིང་འདྲིས་པའི་ཚེ་བྱང་ཆུབ་ཐོབ་པར་འགྱུར་ 
རོ༔ ཞེས་གསུངས་སོ༔ མཁའ་འགྲོའི་ལས་རིམ་གསང་བའི་མན་ངག་ལས༔ གླེང་གཞིའི་ལེའུ་སྟེ་ 
དང་པོའོ༔ ཡང་ཞུས་པ ཀྱེེ༔ སློབ་དཔོན་ཆེན་པོ་ལགས༔ ལྔ་བརྒྱ་ཐ་མ་རྩོད་ལྡན་གྱི་དུས་སུ༔ 
སེམས་ཅན་བསོད་ནམས་མར་འགྲིབ༔ དུག་ལྔ་འབྱོལ་ཉོག་ཏུ་སྤྱོད་པའི་དུས་ན༔ གུ་རུ་ཉིད་དང་༔
214

༄༅། །ཟབ་གཏེར་ཆོས་ཀྱི་མཛོད་ཁང་།
བདག་ནི་གཞན་དུ་འགྲོ༔ བོད་ཀྱི་བསྟན་པའི་དར་ནུབ་ཇི་ལྟར་མཆིས་ལགས༔ ཞེས་ཞུས་པསཿ 
བཀའ་བསྩལ་པ༔ རྒྱལ་པོ་ལེགས་པར་ཉོན་ཅིག བདག་ཤཱཀྱ་ཐུབ་པའི་བསྟན་པ་གནས་ཀྱི་བར༔ 
ཨོ་རྒྱན་མཁའ་འགྲོའི་གླིང་དུ་འགྲོ་དོན་བྱེད༔ རྒྱལ་པོ་ལྔ་བརྒྱ་སྙིགས་མ་ཤར་དུས་ན༔ བདག་ 
གཞན་དོན་གྲུབ་བདེ་ཆེན་གནས་སུ་འབྱོན༔ བོད་ཀྱི་བསྟན་པ་ཉམས་པའི་རྟགས་རྣམས་འབྱུང་༔ 
ལྔ་བརྒྱ་ཐ་མ་བསྐལ་པ་རྩོད་ལྡན་དུས༔ བདུད་དང་ཤ་ཟ་དམ་སྲི་འགོང་པོ་དང་༔ ནད་བདག་ས་ 
བདག་ཀླུ་ཡིས་ས་སྟེང་གང་༔ ནད་མཚོན་མུ་གེས་སེམས་ཅན་ཕུང་བར་བྱེདཿ༔ སེམས་ཅན་ཐམས་ 
ཅད་སྲིན་པོའི་སྤྱོད་པ་དར༔ ཟས་ངན་ཤ་ཁྲག་དམར་ལ་དད་ཅིང་རྔམས༔ གསོད་ཅིང་འཇོམས་ 
པའི་ལས་ལ་ཤིན་ཏུ་བརྩོན༔ མཚམས་མེད་ལྔ་ལ་ཕལ་ཆེར་སྤྱོད་པར་འགྱུར༔ ཐེག་པ་འོག་མ་ 
ཡ་ལ་སོགས་ཀྱང་༔ གསང་སྔགས་ཆོས་དང་སྦྱར་ཏེ་བག་མེད་སྤྱོད༔ འདུལ་བའི་ཆ་འཛིན་དགེ་ 
སློང་ལ་སོགས་ཀྱང་༔ དུས་མིན་ཟས་དང་ཤ་ཁྲག་ཆང་ལ་དད༔ བུད་མེད་ལ་སོགས་སྡོམ་པའི་ 
དགྲ་རྣམས་རྟེན༔ ཐེག་ཆེན་འབྲས་བུའི་ཆོས་ལ་སྤྱོད་འདོད་རྣམས༔ འདོད་པའི་ཕྱིར་དུ་དམ་ 
མེད་མི་ནག་སྡུད༔ དབང་བསྐུར་དམ་རྫས་སྟོན་ཅིང་ཁྲོམ་ལ་འཆད༔ ཤ་ཁྲག་འདོད་པའི་ཟས་ལ་ 
བག་མེད་སྤྱོདཿ ཆོས་ཉིད་དོན་གྱི་ལྟ་བ་མ་རྟོགས་པར༔ ཁ་ལྟའི་རྦད་ཁཾ་བཅོས་མའི་བརྟུལ་ཞུགས་ 
བྱེད༔ རྒྱལ་འགོང་སྙིང་ལ་ཞུགས་པས་ཆོས་ལ་དྲེདཿ༔ ཚེ་འདིར་རྟག་སེམས་ཞེན་ཆགས་ལྷག་པར་ 
ཆེ༔ དགེ་སྡིག་འཆོལ་བར་སྤྱད་པས་འཁོར་བར་འཁྱམས༔ རྒྱལ་བའི་བཀའ་བཞིན་མ་བསྒྲུབས་ 
ངན་སོང་ལྷུང་༔ དེ་ལྟར་བསྟན་པ་ཉམས་པའི་རྟགས་རྣམས་འབྱུང་༔ ཞེས་གསུངས་སོ༔ མཁའ་ 
འགྲོ་ལས་རིམ་གསང་བའི་མན་ངག་ལས་བསྟན་པ་དུས་ཀྱི་སྐབས་ཏེ་ལེའུ་སྟེ་གཉིས་པའོ༔ 
ཡང་ཞུས་པ༔ ཀྱེེ༔ སློབ་དཔོན་ཆེན་པོ་ལགས༔ དེ་ལྟ་བུའི་དུས་ཐ་མ་ཤར་བའི་ཚེ༔ ཆོས་ཉིད་ 
ཟབ་མོའི་དབྱིངས་ལ་འགྱུར་བ་མེད་ལགས་ཀྱང་༔ སེམས་ཅན་ལས་ཀྱི་དབང་གིས་དམ་པའི་ཆོས་
སྤོང་བར་གདའ་བས་ལས་འཕྲོ་སྐལ་བ་དང་ལྡན་པའི་སྐྱེས་བུ་འགའ་ཞིག་ལ་ཕན་པའི་ཕྱིར༔ ཕྱི་
ནང་གསང་བའི་བཀའ་ལུང་དང་མཐུན་པས༔ ལས་ཅན་བྱང་ཆུབ་ཀྱི་ལམ་ལ་འཇུག་པའི་མན་ངག་ 
ཅིག་ཐུགས་ལ་འདོགས་པར་ཞུ༔ ཞེས་ཞུས་སོ༔ བཀའ་བསྩལ་པ༔ རྒྱལ་པོ་ཆེན་པོ་ལེགས་པར་ 
དགོངས་འཚལ་ལོ༔ དུས་གསུམ་སངས་རྒྱས་མ་ལུས་ཐམས་ཅད་ཀྱི༔ ཐུགས་རྗེས་མཁའ་ལ་ཉི་
215

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཤར་བཞིན་ཁྱབ་ཀྱང་༔ ལས་ངན་མུན་པ་སེལ་བར་མི་འགྱུར་ཏེ དེ་བཞིན་རྒྱལ་བའི་བཀའ་ལ་ཕྱི་ 
ནང་གི སྤང་དང་བླང་བའི་དམ་ཚིག་གསུངས་པ་རྣམས༔ རྒྱལ་པོ་རྒྱལ་སྲིད་སྤངས་པའི་བཀའ་ 
བཞིན་དུཿ བཀའ་དང་གསུང་བཞིན་བསྒྲུབ་བར་མི་འགྱུར་ཏེ གཙོ་བོ་དབང་ཆུང་གྲོས་ལ་སྤྱོད་ 
པ་བཞིནཿ ཡེངས་པར་བོར་ནས་ཉན་པར་མི་འགྱུར་རོ༔ དུས་ངན་ཁུངས་འབྱིན་རང་སྤྱོད་ངན་པ་ 
ཡིས༔ གྲོགས་ངན་མར་སྤྱོད་གྱུར་པའི་ལས་མཁན་གྱིས༔ བྱང་ཆུབ་ཐར་པའི་ས་བོན་སྐེམ་པ་རྣམསཿ 
རྒྱུ་རྐྱེན་ཅོལ་ཆུང་ཚེ་འདིའི་ཞེན་པ་ཆེ༔ ངན་སོང་གསུམ་གྱི་གནས་སུ་ངེས་པར་འཁྱམ༔ ལྔ་བརྒྱ་ 
དུས་ཀྱི་ཐ་མ་ཤར་བའི་ཚེ༔ ལས་ཅན་ཆོས་ལ་སྤྱོད་འདོད་སྐྱེས་བུ་རྣམསཿ སྔོན་གྱི་དགེ་བས་ཐེག་ 
ཆེན་ཆོས་དང་མཇལ༔ མན་ངག་ཚུལ་བཞིན་བསྒྲུབ་དུས་སྤྱོད་མི་ཤེས༔ དངོས་གྲུབ་འབྲས་བུ་ཐོབ་ 
དུས་བར་ཆད་མང་༔ རྒྱལ་བའི་བཀའ་བཞིན་སྒྲུབ་དུས་དབྱེ་བསལ་དཀའ༔ དམ་ཉམས་སྤྱོད་པ་ 
འགོས་པས་ཐར་ལམ་འགགཿ གྲོང་གསེབ་མི་ནག་སྐྱེ་བོས་སྒྲོ་སྐུར་འདེབས༔ ཕྱི་ནང་བཀའ་སྲུང་ 
འཁྲུགས་པས་ཚེ་སྲོག་བྲལ༔ ཐ་མལ་སྐྱེ་བོ་ལྟ་བུར་ཉོན་མོངས་ཧྲག༔ དེ་དུས་ཟབ་མོའི་ལམ་རིམ་ 
འདི་ཉིད་ཆོངས༔ ཚེ་འདིའི་ཞེན་ཆགས་སྤོངས་ལ་བརྩོན་འགྲུས་སྐྱེད༔ སྐྱེ་བ་ཐོག་མེད་དུས་ནས་ 
ད་ལྟའི་བར༔ ངན་སོང་དུཿཁ་མྱོང་བས་རྟག་མཆིས་སྤོངས༔ ད་ལྟའི་མི་ལུས་རིན་ཆེན་འདི་ཉིད་ 
ལ༔ ཚེ་ལ་ལོང་མེད་འཆི་བ་མྱུར་དུ་འབྱུང༔ ཚེ་འདིའི་སྣང་བ་སྒྱུ་མའི་འཁྲུལ་པ་བཞིན༔ སྔོན་གྱི་ 
རྒྱལ་པོ་དཔའ་བོ་ནོར་དང་ལྡན༔ གྲོགས་དང་གཉེན་འདུན་ཕ་དང་མ་ལ་སོགས༔ མ་ཤི་མི་འཆི་ 
རྟག་ཏུ་གནས་པ་མེད མི་འཆི་ངེས་པའི་ཐབས་ནི་བཙལ་དུ་མེད༔ འཆི་བས་འཇིགས་ན་དམ་ 
པའི་ཆོས་བཞིན་མཛོདཿ ལས་ཀྱི་རྒྱུ་འབྲས་ལེགས་ཉེས་བསམ་པར་བྱ འདུལ་བ་ལུང་ལྟར་ 
ཁྲིམས་ལ་གནས་པར་བསྲུང་༔ ཐེག་པའི་ཆེ་ཆུང་ཤེས་རབ་ཆེ་ཆུང་ཡིན༔ རང་རང་ལུང་བཞིན་ 
བབ་ཅོལ་མེད་པར་སྒྲུབས༔ བཀའ་བཞིན་མ་བསྒྲུབས་འབྲས་བུ་མི་འབྱུང་ངོ་༔ བསྲུང་མཚམས་ 
དཀའ་བ་མ་བསྒྲུབས་དངོས་གྲུབ་གཡེལ༔ བསྟན་པའི་རྩ་བ་འདུལ་ཁྲིམས་མི་བསྲུང་བར༔ ཚུལ་ 
ཆོས་ཟོག་གིས་འཆི་དུས་བསླུ་བར་ངེས༔ ལས་ཅན་ཕྱི་མའི་དོན་ལ་བརྩོན་པ་ནི༔ རི་ཁྲོད་དབེན་ 
པའི་གནས་སུ་གཅིག་པུར་སྒྲུབས༔ དཔེར་ན་མི་གཙང་འདམ་གྱི་དྲི་མ་བཞིན༔ དམ་ཉམས་སྡིག་ 
ཅན་བུད་མེད་གནས་པའི་སར༔ ཉོན་མོངས་འཕེལ་ཞིང་ལས་ངན་སྤྱོད་པ་འགོས༔ དེ་ཕྱིར་ཉེ་བར་
216

༄༅། །ཟབ་གཏེར་ཆོས་ཀྱི་མཛོད་ཁང་།
མི་བྱ་སྤང་བར་བྱསྐལ་ལྡན་གསང་སྔགས་ཉམས་སུ་ལེན་པ་རྣམས༔ ཕྱི་ལྟར་ཐེག་པ་འོག་མའི་ 
སྲུང་སྡོམ་བཞིན༔ སྟོན་པའི་འཁོར་བཞིའི་བསླབ་པ་དང་དུ་བླང་༔ སྟོན་པས་བྱིན་གྱིས་བརླབས་ 
པའི་གནས་ཡིན་པས༔ དེ་ཡིས་གོས་དང་ཆ་ལུགས་སྤྱོད་པ་བསྒྱུར༔ གསང་སྔགས་ཕྱུག་པོའི་སྡིག་ 
ལྟར་སྦ་ཞིང་བཅང་༔ གསང་སྔགས་སྤྱོད་ཀྱང་ཤ་ཆང་སྒོག་པ་དང་༔ ཉེས་པའི་ཟས་སྤང་འདུལ་ 
བའི་སྤྱོད་པ་བྱ༔ གསང་སྔགས་དམ་རྫས་བླ་མེད་རྫས་ཡིན་ཀྱང་༔ དམ་ཉམས་དམ་མེད་རྣམས་ 
ཀྱིས་མཐོང་མི་རུང་༔ ཤ་ཆང་ཁྲག་ལ་བག་མེད་སྤྱོད་པ་རྣམསཿ སྡིག་ཅན་སྐྱེ་བོའི་ཟས་ཏེ་ཆོས་ཀྱི་ 
བདུདཿ ཐིག་ལེ་དབབ་པའི་རྒྱུ་བཞི་མ་གཏོགས་པ༔ ཁྱིམ་ཐབ་ཐ་མལ་འཁོར་བའི་ཆོས་དེ་སྤོངས 
བསྒྲལ་བའི་ཞིང་བཅུ་མ་གཏོགས་བསྒྲལ་བ་རྣམསཿ རུ་ཏྲ་སྲིན་པོའི་ལས་ཡིན་སྤང་བར་བྱ༔ གསང་ 
སྔགས་སྤྱོད་པ་མ་ལེགས་དམྱལ་བའི་རྒྱུ༔ སྐལ་ལྡན་གསང་སྔགས་ཉམས་སུ་ལེན་པ་རྣམས༔ དང་ 
པོ་དམ་ཚིག་བསྲུང་བྱའི་རྒྱུད་ལ་བལྟ༔ བསྲུང་མཚམས་ཤེས་པས་འཇིགས་པའི་མཁར་ལྟར་བསྲུང༔ 
སྙིགས་མའི་དུས་ན་གསང་སྔགས་སྤྱོད་པ་ཀུན༔ ང་ཆེ་ང་མཐོ་འདོད་པའི་ཕྱིར་འབྲང་སྟེ༔ མི་ནག་ 
སྡིག་ཆེ་དབང་ཆེ་ཀུན་བསྡུས་ནས༔ ཆོས་བཤད་དབང་བསྐུར་དམ་རྫས་ངོམ་ཞིང་བཏོན༔ སྒེག་ 
འཕྱོར་རློམ་སེམས་ཤ་ཆང་བག་མེད་ཟ༔ གསང་བའི་ཆོས་བཤད་བདག་ཉིད་ཟབ་པར་འདོད༔ སྒྲ་ 
དང་རོལ་མོ་བྷན་དྷ་གིང་དང་སྐུ༔ ཐམས་ཅད་སྟོན་ཅིང་ངོམ་ནས་མོས་ལ་རེ༔ དེ་ལྟར་སྤྱད་པས་ 
གསང་བའི་དམ་ཚིག་ཉམས༔ བདུད་དང་འགོང་པོ་དམ་སྲིས་བར་དུ་གཅོདཿ༔ ཕྱི་མ་དམྱལ་བར་ 
སྐྱེ་བའི་རང་མཐོང་ཅན༔ དཔེར་ན་གསང་སྔགས་ཁོང་པའི་སྙིང་དང་འདྲ༔ སྲོག་སྙིང་ཕྱི་རུ་བཏོན་ 
ན་ལུས་སྲོག་འབྲལཿ༔ གསང་ཞིང་བསྒྲུབ་ན་དངོས་གྲུབ་མྱུར་དུ་ཐོབཿ ནགས་ཁྲོད་དབེན་པར་ 
གཅིག་པུར་ཉམས་སུ་བླང་༔ སོ་སོ་སྐྱེ་བོས་ཟུར་ཙམ་ཐོས་མི་བྱ༔ ལས་ཅན་བཀའ་བཞིན་སྒྲུབ་པའི་ 
བུ་བྱུང་ནཿ སྣོད་དང་སྦྱར་ཏེ་རིམ་པར་བསྟན་པར་བྱ༔ ང་ཡི་བཀའ་བཞིན་བསྒྲུབས་ན་དོན་ཆེར་ 
འགྱུར༔ ཞེས་གསུངས་སོ
ཡང་ཞུས་པཿ ཀྱེེ༔ སློབ་དཔོན་ཆེན་པོ་ལགས༔ ལྔ་བརྒྱ་ཐ་མ་ཤར་པའི་ཚེ ལས་ཅན་སློབ་མ་ 
སྣོད་དཀོན་ཞིང་༔ བག་མེད་འཆོལ་པར་སྤྱད་པས༔ དམྱལ་བའི་ས་བོན་བཏབཿ དུས་དེ་ལྟ་བུ་ 
ཤར་བའི་ཚེ༔ གསང་སྔགས་ཚུལ་བཞིན་སྤྱོད་པ་རེ་རེ་ཙམ་མཆིས་ལགས་སམཿ གུ་རུ་ཉིད་ཀྱི་
217

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཞལ་ཆེམས་འདི་རྣམས་ལས་ཅན་གང་གིས་སྤྱོདཿ༔ དེས་འགྲོ་བའི་དོན་ཅི་ཙམ་བྱེད་པར་འགྱུར༔ 
དུས་གསུམ་མཁྱེན་པའི་གུ་རུ་ཉིད་ཀྱིས་གསུང་དུ་གསོལ༔ ཞེས་ཞུས་པས བཀའ་བསྩལ་པ༔ ཉོན་ 
ཅིག་བོད་ཀྱི་དད་པ་ཅན༔ ལྔ་བརྒྱ་ཐ་མ་ཤར་བའི་ཚེ༔ བདུད་ཀྱི་སྤྲུལ་པས་འཛམ་གླིང་འདུལ 
ལས་སུ་དམག་དང་འཁྲུག་པ་དར༔ གོས་སུ་ལྕགས་ཀྱི་བྱང་བུ་གོནཿ ཟས་སུ་ཤ་ཁྲག་ལྕི་བ་ཟ༔ རང་ 
སྲོག་སྦས་ཏེ་གཞན་སྲོག་གཅོདཿ ཆོས་བྱེད་ཐམས་ཅད་བདུད་ཀྱིས་སླུ༔ དགེ་བཤེས་འཁྲུག་པའི་ 
ཡོ་ལང་བྱེད༔ སྟོན་པའི་དམ་ཆོས་ཟོང་དུ་འཚོང་༔ སྒོམ་ཆེན་རྫུན་གྱིས་བུ་སྨད་གསོ༔ རྣལ་འབྱོར་ 
ཐོ་ཅོས་ཉ་མ་བསྐུ༔ སྔགས་པ་སྐྱེ་བོའི་གྲོང་ཆོག་བྱེད༔ བཙུན་པ་ཚོང་དང་ཞིང་ལས་བརྩོན་ 
རྟོགས་ལྡན་ཉོན་མོངས་རང་དགར་སྤྱོད༔ དགེ་སློང་ཤ་ཁྲག་ཆང་ལ་དདཿ ཆོས་སྤྱོད་སུ་བཟང་ 
གྲོང་ཁ་འགྲིམ༔ དགེ་བཤེས་སུ་བཟང་གྲོང་ཆོག་རེམཿ ཟས་ནོར་སུ་ཆེས་གྲལ་མགོ་འཛིན༔ སྡིག་ 
རྔམས་སུ་ཆེ་སྡེ་དཔོན་བྱེདཿ ཆོས་བཞིན་བྱེད་པ་ཤིན་ཏུ་དཀོན༔ དུས་ངན་དེ་འདྲ་ཤར་བའི་ཚེ༔ 
ཆོས་བྱེད་ལུས་སྒྱུར་ནམ་མཁའི་སྐར་མ་ཙམ་འབྱུང་༔ དམ་ཆོས་ཚུལ་བཞིན་བྱེད་པའི་སྐྱེས་བུ་ནི༔ 
ཉི་ཟླ་ཙམ་ལས་མི་འབྱུང་ངོ་༔ དེའི་དུས་སུ་ཟང་ཟང་ལྷ་བྲག་གི་ཤར་ལྷོ༔ རི་བྱ་ཉི་མ་དགུག་པ་ 
འདྲ་བའི་འདབས་སུ༔ སྐྱེས་བུ་ཕག་ལོ་པ༔ བློ་གྲོས་ཆེ་བ་གསང་ཚིག་གཞན་གྱིས་བསླུ་མི་བཏུབ་ 
པ་གཅིག་འབྱུང་བས༔ དེས་གསང་སྔགས་ཆོས་རྣམས་གཞུང་བཞིན་སྤྱོད་དོ༔ ཉང་སྟོད་ཁྲོ་གངས་ 
ཤར་ལྷོའི་ས་ཕྱོགས་སུ གངས་རི་རྒྱལ་པོ་དམངས་ཀྱིས་བསྐོར་བ་འདྲ་བའི་མདུན་དུ་སྦས་ཚུལ་ 
སྙིང་རྗེ་བྱང་ཆུབ་སེམས་དཔའི་ཚུལ་ཅན་འབྱུང་༔ དེས་གསང་སྔགས་ཚུལ་བཞིན་སྤྱོད༔ ཤངས་ 
ཀྱི་རི༔ བཙུན་མོའི་སྤང་དུ་བུ་ཐོགས་པ་འདྲ་བའི་འདབས་སུ༔ ལས་ཅན་ཐེ་ཚོམ་ཆུང་བ༔ སྒྲུབ་པ་ 
ལ་བརྩོན་པ༔ བྱང་ཆུབ་ཀྱི་སེམས་དང་ལྡན་པས་གསང་སྔགས་ཚུལ་བཞིན་སྤྱོདཿ༔ ཤར་ཀོང་པོའི་ 
བུ་ཆུ་མདའི་བྱང་ཕྱོགས་སུ༔ སྦས་པའི་རྣལ་འབྱོར་ཁྲོ་གཏུམ་ཁྲོ་བོའི་རིགསཿ བོངས་ཐུང་འབྲུག་ 
གི་ལོ་པས་གསང་སྔགས་ཚུལ་བཞིན་སྤྱོད༔ ལྷོ་ཕྱོགས་མོན་ཁ་དང་བོད་ཀྱི་མཚམས་སུ༔ ལ་ཕྱི་ 
གངས་རིའི་རྒྱལ་པོའི་ལྷོ་ཕྱོགས་སུ༔ སྦས་པའི་རྣལ་འབྱོར་སྟག་ལོ་པ་གཅིག་འབྱུང་༔ དེས་ཀྱང་ 
གསང་སྔགས་ཆོས་འདི་ཚུལ་བཞིན་སྤྱོདཿ༔ གཞན་ཡང་ལས་ཅན་སྦས་པའི་རྣལ་འབྱོར་པ༔ རི་ཁྲོད་ 
དབེན་པ་འཛིན་པས་གསང་སྔགས་ཚུལ་བཞིན་སྤྱོད༔ ང་ཡི་གཏེར་དང་ཞལ་གདམས་ཟབ་མོ་འདི༔
218

༄༅། །ཟབ་གཏེར་ཆོས་ཀྱི་མཛོད་ཁང་།
བྱང་ཕྱོགས་རི་བོ་བཀྲ་བཟང་ཤར་འདབས་སུ༔ སྦས་པའི་རྣལ་འབྱོར་རྒོད་ཀྱི་ལྡེམ་འཕྲུ་ཅན༔ ང་ 
ཡི་གཏེར་དང་ཞལ་གདམས་ཟབ་མོ་འདི༔ བྱང་ཕྱོགས་རི་བོ་བཀྲ་བཟང་ཤར་ན་རྒྱས་པར་བྱེད༔ 
འགྲོ་བ་མང་པོ་སྨིན་ཅིང་གྲོལ་བར་འགྱུར༔ ཞེས་གསུངས་སོ༔
ཡང་ཞུས་པ༔ ཀྱཻ༔ སློབ་དཔོན་ཆེན་པོ་ལགས༔ རིག་འཛིན་རྒོད་ཀྱི་ལྡེམ་འཕྲུ་ཅན་འགྲོ་ 
བའི་དོན་རྒྱས་པར་མཛད་པའི་ཚེ༔ སེམས་ཅན་རྣམས་ལས་ཀྱི་དབང་གིས་དམ་པའི་ཆོས་ལ་སྤྱོད་
པའི་སྐལ་བ་མེད༔ ལས་ངན་ཤུགས་ཆེས་པས་ཆོས་ལ་བློ་མི་འཇུག༔ དྲེད་པོ་ལོངས་སྤྱོད་ཅན་གྱི་ 
ཕྱི་བཤོལ་ལ་འཆོརཿ སེམས་གྲུང་པོ་དངོས་འཛིན་ཅན་རྟོག་པ་ཁ་ལ་འཇམས༔ དམ་པའི་ཆོས་རྩེ་ 
གཅིག་ཏུ་བསྒྲུབ་ནུས་པ་ཤིན་ཏུ་དཀའ་བར་གདའ་བས༔ ལས་ཅན་འགའ་དང་འགའི་དོན་དུ༔ དམ་ 
ཆོས་ཚུལ་བཞིན་སྤྱོད་པའི་གནད་ཐེམས ཉིན་ཞག་ཕྲུགས་གཅིག་ལ་ལེ་ལོ་གཡེང་བ་སྤངས་ཏེ་ 
ལུས་ངག་ཡིད་གསུམ་ཆོས་ལ་སྦྱོར་བའི་མན་ངག་གཅིག་ཞུ་འཚལ༔ ཞེས་ཞུས་པས༔ བཀའ་ 
བསྩལ་པ༔ རྒྱལ་པོ་ཆེན་པོ་ལེགས་པར་གསོན་ཅིག ང་ཉིད་ཨོ་རྒྱན་གྱི་ཡུལ་སིན་དྷུ་རྒྱ་མཚོ་རོལ་ 
བའི་མཚོ་གླིང་དུ༔ བརྟུལ་ཞུགས་ཀྱི་སྤྱོད་པས་མཁའ་འགྲོ་ཐམས་ཅད་དབང་དུ་བསྡུས་པའི་ཚེ 
རྡོ་རྗེ་ཕག་མོའི་ཞལ་མཐོང་དངོས་གྲུབ་ཐོབ༔ ཞལ་ནས་གསང་སྔགས་ཟབ་མོའི་ལས་རིམ་འདི་ 
མཁའ་འགྲོའི་སྐད་དུ་གསུངས་སོ༔ རྒྱལ་པོ་ཉིད་ལ་བརྡ་བཀྲོལ་ཏེ་བཤད་ཀྱིས་མཆོད་པའི་རྫས་ 
ཤོམསཿ རིན་པོ་ཆེའི་མཎྜལ་ཕུལ་ཞེས་གསུངས་སོ༔ རྒྱལ་པོས་བཀའ་བཞིན་བསྒྲུབས་ཏེ མཆོད་ 
པའི་བྱེ་བྲག་མང་དུ་བཤམས༔ རིན་པོ་ཆེ་ལྔའི་མཎྜལ་ཕུལ༔ མཁའ་འགྲོ་ལས་རིམ་མན་ངག་ཞུས༔ 
ཕྱི་མའི་དོན་དུ་གཏེར་དུ་སྦསཿ མ་འོངས་ལྔ་བརྒྱ་ཐ་མ་ལ༔ ཌཱ་ཀི་གསང་བའི་མན་ངག་འདིསཿ 
འགྲོ་བ་བྱང་ཆུབ་ལམ་ལ་བཀོདཿ ལས་ཅན་འདི་དང་འཕྲད་པ་རྣམས༔ པདྨ་འབྱུང་གནས་ཐུགས་ 
ཀྱི་སྲས༔ མཆོག་དང་ཐུན་མོང་དངོས་གྲུབ་ཐོབ༔ ༔ ཏŁ872*ཎཾ བྷུབྷུབྲཱུ༔ 
གུགཔཏྐཏཏྲཿཅགླརྟེབྷཅཏཏྠཐནཏག8གཏཏཱཏཏྲཿ༔མཁའ་འགྲོ་ལས་རིམ་གསང་ 
བའི་མན་ངག་གི་རིམ་པ་ཞེས་བྱ་བ༔ རང་རིག་ལྷ་ལ་ཕྱག་འཚལ་ལོ༔ ཨེ་མ་ཧོཿ བདག་ཉིད་པདྨ་ 
འབྱུང་གནས་ལ༔ རྡོ་རྗེ་ཕག་མོས་ཟབ་པའི་རྒྱ་གསུམ་གཏདཿ རང་བྱུང་ལྷུན་གྲུབ་འགྲོ་དོན་མཛད་ 
པའི་ཚེ༔ བསྟན་པའི་བདག་པོ་ཁྱོད་ལ་སིདྡྷི་འབུལ༔ ཞོཊ་ཏའཎྜཁ་ཉད་ཅན་ཡུཏཇཉཏཁhཥངག༔༢༡ཆཨཱ་
219

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ས་མ་ཡཱ༔ ཁ་ཐཾ༔ རྒྱ་རྒྱ་རྒྱ༔ ཨོ་རྒྱན་སྐད་དུ༔ རྒཟཁྲབརཱཊཥྭ བོད་སྐད་དུཿ༔ མཁའ་ 
འགྲོ་མའི་ཟབ་རྒྱ་དང་པོ༔ ཡུམ་རྡོ་རྗེ་ཕག་མོ་ལ་ཕྱག་འཚལ་ལོ༔ ཕྱི་ནང་སྣོད་བཅུད་ཐམས་ཅད་ 
མི་རྟག་སྒྱུ་མ་བཞིན༔ ལས་ཅན་སྙིང་གི་བུ་ཁྱོད་དོན་ཆེན་བསྒྲུབ༔ མི་དགེ་བཅུ་སྤོངས་དགེ་བཅུ་ 
དང་དུ་ལོངས༔ འདོད་པའི་རྩ་བཅད་འཕགས་པའི་ནོར་བདུན་བཅང་༔ སྡིག་པའི་འཕྲོ་བཅད་ 
དགེ་བའི་ལམ་ལ་གཤེགས༔ འབྲས་བུ་མེད་པའི་ལས་དེ་རྡུལ་བཞིན་དོར༔ ཕྱི་ནང་གསང་བའི་ 
བཀའ་དང་མཐུན་པ་ནི༔ བྱིན་གྱིས་བརླབས་པའི་རྟགས་རྒྱ་རྒྱུན་ཏུ་བཅང་༔ རྒྱ་འདི་གཏོད་ལ་ 
དམ་ལ་གནས་པར་ཆོངས༔ ས་མ་ཡ༔ རྒྱ་རྒྱ་རྒྱ༔ 
8ཀྨོ552ཏུsཐཏགགོཏྲཿཏཿ 
ཨོ་རྒྱན་སྐད་དུཿ *tཞབརྟཕགཏུཇ༔ བོད་སྐད་དུ༔ མཁའ་འགྲོ་མའི་ཟབ་རྒྱ་གཉིས་པ༔ ཡུམ་ 
རྡོ་རྗེ་ཕག་མོ་ལ་ཕྱག་འཚལ་ལོ༔ ཕྱི་ཡི་དམ་ཚིག་ཐུན་མོང་བསླབ་པ་བཞི༔ གཙང་མའི་རིགས་ 
སྤྱད་མི་མཐུན་ཁ་ཟས་སྤང་༔ དམ་ཚིག་གསུམ་དང་དྲུག་ལ་གནས་ཤིང་བསླབ༔ དམ་མེད་དམ་ 
ལས་འདས་པའི་སྐྱེ་བོ་ལ གསང་སྔགས་ཐབས་ཀྱིས་གབ་ཅིང་སྦ་བར་བྱ རྒྱ་འདི་གཏད་དོ་དམ་ 
ལ་གནས་པར་ཚོངས প্রধানচনাছ বা তদ্ব পড়ল দুঃ
ཨོ་རྒྱན་སྐད་དུཿ ╚ཟ་བནབཥཇཆཏཏཱརེ༔ བོད་སྐད་དུཿ༔ མཁའ་འགྲོའི་ཟབ་རྒྱུ་གསུམ་པའོ༔ 
ཡུམ་རྡོ་རྗེ་ཕག་མོ་ལ་ཕྱག་འཚལ་ལོ༔ ནང་གི་དམ་ཚིག་རྩ་བ་གསུམ་ལ་སོགས༔ དམ་ཚིག་སྔགས་ 
དང་ཕྱག་རྒྱ་རྒྱུན་མི་གཅོདཿ དུས་བཞི་འཕྲིན་ལས་བཞི་དང་ངེས་པར་སྦྱོར༔ ལུས་ངག་ཡིད་གསུམ་ 
མི་འཆུག་གཟེར་བཞི་གདབ ལེ་ལོ་རྒོད་དང་རྨུགས་དང་ཐེ་ཚོམ་དང༔ བར་ཆད་བཟློག་ཅིང་ 
བརྩོན་པ་བྱང་ཆུབ་བསྒྲུབ༔ ཕྱི་ནང་དམ་ཚིག་ཉམས་ན་བསྐང་གསོ་བྱ༔ ཉིན་ཞག་ལོ་ཟླ་ལ་སོགས་ 
རྒྱུན་དུ་སྦྱར༔ རྒྱ་འདི་གཏོད་ལ་དམ་ལ་གནས་པར་ཆོངས༔ ས་མ་ཡཿ རྒྱ་རྒྱ་རྒྱ༔
g4tuIU6༠ཐཏ་ྭཏཿཡུམ་རྡོ་རྗེ་ཕག་མོའི་ཟབ་རྒྱ་གསུམ་ལ་ཨོ་རྒྱན་
མཁན་པོ་པདྨ་འབྱུང་གནས་ཀྱིས༔ རིན་པོ་ཆེ་གསང་འགྲེལ་འདི་མཛད་ནས༔ རྒྱལ་པོ་ཁྲི་སྲོང་ལྡེ་ 
བཙན་ལ་གདམས་སོ༔ མ་འོངས་པའི་བསྟན་པ་ཐ་མ་ལ༔ རིག་འཛིན་རྒོད་ཀྱི་ལྡེམ་ཕྲུ་ཅན་གྱི་དོན་དུ༔ 
བྲག་རི་དུག་སྤྲུལ་སྤུངས་འདྲའི་སྐེདཿ བསེ་སྒྲོམ་སྨུག་པོའི་ནང་དུ་སྦས་སོ༔ བཏགཏཤྭ⪜2རྣཊ། 
ས་མ་ཡ༔ རྒྱ་རྒྱ་རྒྱ༔ རྡོ་རྗེ་ཕག་མོས་གསུངས་པའི་དོན༔ ཕྱི་ནང་སྣོད་བཅུད་ཐམས་ཅད་མི་
220

༄༅། །ཟབ་གཏེར་ཆོས་ཀྱི་མཛོད་ཁང་།
རྟག་སྒྱུ་མ་བཞིན༔ ཞེས་གསུངས་པས༔ སྣོད་ཀྱི་འཇིག་རྟེན་རི་རབ་ལྷུན་པོ་དང་༔ གསེར་གྱི་རི་ 
བདུན་རོལ་པའི་མཚོ་ཆེན་བདུན༔ གླིང་བཞི་གླིང་ཕྲན་ལྕགས་རི་མུ་ཁྱུད་རྣམསཿ རྟག་རྟག་འདྲ་ 
ཡང་མེ་ཆུ་རླུང་གིས་འཇིག༔ དབྱར་གྱི་མེ་ཏོག་ལོ་འབྲས་ལྗོན་ཤིང་ཡང་༔ དུས་ཀྱི་དྲོད་ཡལ་རླུང་ 
གིས་ངེས་པར་འཇིག༔ བཅུད་ཀྱི་འཇིག་རྟེན་སྐྱེ་འགྲོ་སེམས་ཅན་ཀུན༔ རྒྱལ་པོ་དཔའ་བོ་ནོར་ལྡན་ 
ཐམས་ཅད་ཀྱིས༔ རྟག་ཏུ་རེ་ཞིང་བུ་ནོར་ཡུལ་ལ་ཞེན༔ འཆི་བདག་བདུད་ཀྱིས་སོ་བྱ་ཉ་བསྒུག་ 
འདྲ༔ ཚེ་འདིར་སྒྱུ་མར་འདུག་པས་རྟག་སེམས་སྤོངས རྡོ་རྗེ་ཕག་མོས་གསུངས་པའི་དོན་༔ 
རྒྱཥྞརྟཆŁཏ ལས་ཅན་སྙིང་གི་བུ་ཁྱོད་དོན་ཆེན་བསྒྲུབ༔ ཅེས་གསུངས་པས༔ སྙིགས་ 
མ་རྩོད་ལྡན་དུས་ན་ལས་ཅན་བུ༔ ཐེག་ཆེན་སྣོད་ལྡན་རང་བྱུང་པདྨའི་སྲས༔ རིག་འཛིན་རྒོད་ཀྱི་ 
ལྡེམ་ཕྲུ་ཅན་གཅིག་འབྱུང་༔ དལ་འབྱོར་ལུས་ཐོབ་ཐེག་ཆེན་ཆོས་དང་མཇལ༔ པདྨ་འབྱུང་གནས་ 
ཐུགས་རྗེའི་བྱིན་རླབས་ཡིན༔ ཁྱོད་ཀྱིས་བསྐལ་པ་གྲངས་མེད་སྔོན་རོལ་ནས༔ སྐྱེ་བ་འདི་ཡི་བར་ 
དུ་འཁོར་བར་འཁྱམས༔ མི་བཟོད་ཚ་གྲང་འཇིགས་པའི་ལས་ཀྱང་མྱོང་༔ དེ་ཕྱིར་རྟག་སེམས་ 
སྤོངས་ལ་བརྩོན་འགྲུས་སྐྱེད༔ སྣང་བ་སྒྱུ་མ་ཡིན་པས་ཆགས་ཞེན་སྐྱུངས༔ འཇིག་རྟེན་འཁྲུལ་པ་ 
ཡིན་པས་བྱ་བྱེད་སྐྱུངས༔ ང་ཡི་བཀའ་བཞིན་བསྒྲུབས་པས་དོན་ཆེན་འགྲུབ༔ རྒྱ་ལས་མ་འདའ་ 
ཞིག༔ རྡོ་རྗེ་ཕག་མོས་གསུངས་པའི་དོན༔ འདོད་པའི་རྩ་བཅད་འཕགས་པའི་ནོར་བདུན་བཅང་༔ 
ཞེས་གསུངས་པས༔ ལུས་ལ་རྒྱན་འགྱེད་འདུས་བལྟ་ལེ་ལོ་དང་༔ སྡིག་པའི་གྲོགས་རྟེན་མཚན་ 
མོའི་རྒྱུས་མཁན་བྱེད༔ དགེ་དམོད་སྡིག་བསྟོད་ཆང་ལ་དད་པ་དང༔ གང་ལ་ཞེན་ཅིང་ཆགས་ 
པའི་གྲོགས་དང་འགྲོགས༔ བདུད་དུ་ཤེས་པས་སྤངས་ལ་ཕྱིས་ནས་སྡོམས འདོད་སྲེད་རྩད་ཆོད་ 
ཆོག་ཤེས་ནོར་གྱི་མཆོགཿག༔ དད་པ་ཤེས་རབ་ཚུལ་ཁྲིམས་ཐོས་པ་དང༔ དྲི་མེད་ངོ་ཚ་ཤེས་ཤིང་ 
ཁྲེལ་ཡོད་པཿ དེ་ཕྱིར་གཏོང་ཕོད་འཕགས་པའི་ནོར་བདུན་ནི༔ སུས་འཆང་འབྱོར་པའི་སྙིང་པོ་ 
རྙེད་པ་ལགསརྒྱརྟl4 རྡོ་རྗེ་ཕག་མོས་གསུངས་པའི་དོན༔ སྡིག་པའི་འཕྲོ་ 
བཅད་དགེ་བའི་ལམ་ལ་གཤེགས༔ ཞེས་གསུངས་པས༔ མཚམས་མེད་ལྔ་དང་དེ་དང་ཉེ་བ་ལྔ༔ 
ལྕི་བཞི་ལོག་བརྒྱད་སྤྱོད་པའི་སྡིག་ཅན་ཡང༔ འགྱོད་སེམས་དྲག་པོས་སྡིག་པའི་འཕྲོ་བཅད་ནས 
ང་ཡི་བཀའ་བཞིན་བསྒྲུབས་ན་བདེ་ཆེན་ཐོབ༔ དེ་ཕྱིར་ལས་ཅན་བུ་ཡི་ཅི་བསམ་འགྲུབ༔ རྡོ་རྗེ་
221

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཕག་མོས་གསུངས་པའི་དོནཿ༔ ཟླ*ཏཿ༔ འབྲས་བུ་མེད་པའི་ལས་དེ་རྡུལ་བཞིན་དོརཿ 
ཞེས་གསུངས་པསཿ འཇིག་རྟེན་འདི་ཡི་བྱ་བྱེད་ལས་ཐབས་ཀུན༔ ཉིང་གིས་ཉིང་བཀོལ་རང་གིས་ 
རང་ཚང་ཡིན༔ སྣང་བ་རྟག་ན་འཕོ་འགྱུར་གང་ལས་བྱུང་༔ དུཿ ཁ་རྟག་ན་བདེ་བ་ཅི་ལ་རྙེདཿ༔ 
བདེ་བ་རྟག་ན་ངན་སོང་གསུམ་པོ་མེད༔ ཚེ་འདི་རྟག་ན་སྐྱེ་ཤི་གང་ལས་བྱུང་༔ དེ་ཕྱིར་རྟག་པར་ 
འཛིན་པས་བདག་བཅིངས་པསཿ གང་ལ་ཞེན་ཅིང་ཆགས་པའི་ལྕགས་སྒྲོག་ཁྲོལ༔ སྣང་སེམས་བྱ་ 
བྱེད་འཛིན་པའི་རྩ་བ་ཕུང་༔ མི་རྟག་རྒྱུན་དུ་དྲན་པས་རྟག་རྩིས་སྤོངསཿ བྱར་མེད་ལྷུག་པར་ 
གནས་པས་ལས་ཀུན་འགྲུབ༔ སྣང་བ་སྒྱུ་མར་ཤེས་པས་བྱ་བྱེད་བོར༔ སྟོང་པ་ཕྱོགས་ཆ་མེད་པས་ 
བདེ་ཆེན་ཐོབ༔ གང་ཤར་རྩོལ་སྒྲུབ་མེད་པས་བྱང་ཆུབ་ལམཿ༔ རྒྱ་རྒྱ་རྒྱ རྡོ་རྗེ་ཕག་མོས་ 
གསུངས་པའི་དོན༔ ཕྱི་ནང་གསང་བའི་བཀའ་དང་མཐུན་པ་ཡིས༔ བྱིན་གྱིས་བརླབས་པའི་རྟགས་ 
རྒྱ་རྒྱུན་དུ་བཅང་༔ ཞེས་གསུངས་པས༔ ཕྱི་རྟགས་གཙང་མའི་རྒྱུ་ལ་བཙོ་མའི་མདོག༔ འདི་ 
འཆང་དོན་ཆེན་འགྲུབ་པས་རིན་ཆེན་དབྱིབས༔ རྩ་བཞི་སྡོམ་ལ་གནས་པས་ཁྲུ་བཞི་པ༔ དགེ་ 
བཅུའི་དོན་ལ་དགོངས་པས་སོར་བཅུའི་ཞེང་༔ ཚད་མེད་བཞི་དང་ལྡན་པས་ཕྱག་རྒྱ་བཞི༔ དུས་ 
བཞི་དྲན་པས་རྒྱུན་འདེབས་རྒྱ་གྲམ་མཛད༔ ཚུལ་ཁྲིམས་གོས་འདིས་དཔུང་པ་གཡོན་ནས་བརྒྱན༔ 
རྒྱཉརྟགཏཿ རྡོ་རྗེ་ཕག་མོས་གསུངས་པའི་དོནཿ༔ རྒྱ་འདི་གཏད་དེ་དམ་ལ་གནས་ 
པས་ཆོངས༔ ཞེས་གསུངས་པསཿ དུས་དང་གཟའ་སྐར་རྟེན་འབྲེལ་ཚོགས་པའི་ཚེ དཀོན་མཆོག་ 
གསུམ་གྱི་རྟེན་ལ་མཆོད་པ་འབུལ༔ སྡིག་བཤགས་དགེ་ལ་དད་པས་སེམས་བསྐྱེད་དེ༔ འདུལ་བ་ 
ལུང་ལྟར་བསླབ་པ་མནོས་པར་བྱ༔ ཁས་བླངས་བཞིན་དུ་སྡོམ་ལ་གནས་པར་མཛོད༔ གལ་ཏེ་ 
ཉམས་ན་གནོང་འགྱོད་སེམས་ཀྱིས་བཤགས༔ བསླབ་བྱ་ཡུན་དུ་མི་དོར་མྱུར་དུ་བླངས༔ རྟགས་ཀྱི་ 
རྒྱ་འདི་བརྡ་རུ་ཤེས་པའོ༔ གཙང་མའི་རྒྱུ་འདི་སྡིག་སྒྲིབ་དག་བྱེད་རྟགས༔ རིན་ཆེན་དབྱིབས་ནི་ 
འདི་ཕྱིའི་དོན་འགྲུབ་རྟགས བཙོ་མའི་མདོག་ནི་སྟོན་པའི་འཁོར་གྱི་རྟགས༔ དཀྱུས་སུ་ཁྲུ་བཞི་ 
རྩ་བཞི་བསྲུང་བྱེད་རྟགས༔ ཞེང་དུ་སོར་བཅུ་དགེ་བཅུ་སྤྱོད་པའི་རྟགས༔ རྡོ་རྗེ་བཞིས་མཚན་ 
ཚད་མེད་བཞི་སྤྱོད་རྟགས༔ ཐུགས་ཁར་རྒྱ་གྲམ་ཐུན་བཞིའི་རྣལ་འབྱོར་རྟགས༔ གཡོན་ནས་ 
བརྒྱན་པ་ཚུལ་ཁྲིམས་གོས་ཀྱི་རྟགས༔ རྟགས་འདི་དྲན་མཐོང་བཅངས་དུས་ལོག་སྤྱོད་དོརཿ
222

བ་གཏེར་ཆོས་ཀྱི་མཛོད་ཁང་།
ཎྱཏཏརཱཛཿཧཱཏྠཾ རྡོ་རྗེ་ཕག་མོས་གསུངས་པའི་དོན༔ ཕྱིའི་དམ་ཚིག་ཐུན་མོང་ 
བསླབ་པ་བཞི༔ གཙང་མའི་རིགས་སྤྱོད་མི་མཐུན་ཁ་ཟས་སྤངས༔ ཞེས་གསུངས་པསཿ སྲོག་ 
གཅོད་མ་བྱིན་ལེན་དང་རྫུན་དུ་སྨྲ༔ འདོད་ལོག་གཡེང་བ་རྩ་བའི་སྐྱོན་བཞི་བསྲུང་༔ ཤ་ཁྲག་ 
ཆང་དང་ཉ་ཤ་སྒོག་བཙོང་དང་༔ རྒྱགས་ཕྱིར་ཁེངས་ཕྱིར་རྔམས་པའི་ཟས་རྣམས་སྤང༔ ཁྲུས་ 
དང་གཙང་སྦྲའི་སྤྱོད་པས་ལུས་སྤྱོད་གཟབ༔ རྡོ་རྗེ་ཕག་མོས་གསུངས་པའི་དོནཿ༔ དམ་ཚིག་ 
གསུམ་དང་དྲུག་ལ་གནས་ཤིང་བསྲུང་༔ ཞེས་གསུངས་པས༔ དཀོན་མཆོག་བླ་མ་གྲོགས་ལ་བཀུར་ 
སྟི་བསྐྱེད༔ རིགས་ལྔ་འདུས་དང་དྲུག་གི་དམ་ཚིག་ནི༔ གུས་པས་མཆོད་དང་དད་པས་ཡི་རང་ 
དང་བས་སྤེལ༔ སེམས་ཅན་བསྒྲལ་དང་སྒྲོལ་དང་དབུགས་དབྱུང་དང་༔ མྱ་ངན་འདས་ལ་འཁོད་ 
དང་ལྷག་བསམ་བསྐྱེད་རྒྱ་འདི་ཆོངས༔ རྡོ་རྗེ་ཕག་མོས་གསུངས་པའི་དོནཿ དམ་མེད་དམ་ལས་ 
འདས་པའི་སྐྱེ་བོ་ལ༔ གསང་སྔགས་ཐབས་ཀྱིས་གབ་ཅིང་སྦ་བར་བྱ༔ ཞེས་གསུངས་པས༔ སྙིགས་ 
མའི་དུས་ན་དམ་ལ་གནས་པ་དཀོནཿ༔ དམ་མེད་གསང་སྔགས་སྣོད་དུ་མི་རུང་ཞིང་༔ དམ་ཉམས་ 
མཚམས་མེད་ལྔ་ལ་སྤྱོད་པ་ལ༔ གསང་བ་སྒྲོག་པ་འདི་ཕྱི་ཕུང་བའི་རྒྱུ༔ རྣ་བའི་བུ་གར་ཐོས་ཚེ་ 
ཉམས་པར་འགྱུར༔ དམ་རྫས་གསང་བའི་ཡོ་བྱད་ཐམས་ཅད་ཀུན མཐོང་སར་མི་བཞག་སྤྱད་ 
པར་མི་བྱའོ༔ གལ་ཏེ་སྐྱེ་བོ་ཐུགས་རྗེས་འདྲེན་པའི་ཚེ༔ དང་པོ་རྒྱུ་འབྲས་ཆོས་ཀྱིས་ངེས་ཤེས་ 
སྐྱེད༔ གཉིས་པ་དག་བྱེད་ཁྲུས་ཀྱིས་སྒྲིབ་པ་སྦྱངས༔ གསུམ་པ་གདུང་ཤུགས་དྲག་པོས་སྨོན་ལམ་ 
ཐོང༔ བྱང་ཆུབ་སེམས་དཔའི་སྤྱོད་དབང་རིན་པོ་ཆེ༔ འདི་ཡིས་འགྲོ་བ་ཐུགས་རྗེས་དྲང་བར་རྒྱ་ 
འདི་ཆོངས༔ རྡོ་རྗེ་ཕག་མོས་གསུངས་པའི་དོན༔ རྒྱ་འདི་གཏད་དོ་དམ་ལ་གནས་པར་ཆོངས 
ཞེས་གསུངས་པསཿ༔ ནང་གི་རྟགས་རྒྱར་རྡོ་རྗེ་རྩེ་ལྔས་བརྒྱན༔ མི་འབྲལ་རང་གི་སྙིང་ཁར་སྦས་ 
ཤིང་གབཿ རྡོ་རྗེ་ཐེག་པ་ཆེན་པོའི་དོན་ལྡན་རྟགས༔ རྩེ་ལྔ་རྒྱལ་བ་རིགས་ལྔའི་རང་བཞིན་རྟགསཿ 
ཐུགས་ཁར་བརྒྱན་པས་འགྲོ་ལ་བརྩེ་བའི་རྟགས༔ སྦས་པའི་གསང་སྔགས་གབ་ཅིང་སྤྱོད་པའི་རྟགསཿ 
རྟགས་འདི་དྲན་རེག་མཐོང་ཚེ་གསང་སྔགས་གདབ༔ རྒྱ་འདི་ཆོངས༔ རྡོ་རྗེ་ཕག་མོས་གསུངས་ 
པའི་དོན༔ d*ཊོདྔོརྞརྦ52རྞ8 ནང་གི་དམ་ཚིག་རྩ་བ་གསུམ་ལ་སོགསཿ༔ ཏིང་འཛིན་ 
སྔགས་དང་ཕྱག་རྒྱ་རྒྱུན་མི་བཅད༔ ཅེས་གསུངས་པས༔ དམ་ཚིག་སྤྱི་དང་བྱེ་བྲག་བསམ་ཡས་
223

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཀྱང༔ ལུས་ངག་ཡིད་གསུམ་བསྲུང་བྱ་རྩ་བར་འདུས༔ རྡོ་རྗེ་སློབ་དཔོན་ཕ་མ་མཆེད་ལྕམ་ལ 
སྒོ་གསུམ་གུས་པས་བཀུར་བསྟི་རྒྱུན་དུ་བྱ༔ ཡི་དམ་ལྷ་ཡི་ཏིང་འཛིན་གསལ་བར་བསྒོམ༔ འཛབ་ 
དང་སྙིང་པོ་རྒྱུན་མི་ཆད་པ་བ མི་ནག་སྐྱེ་བོ་དམ་མེད་འགལ་བ་ཡི༔ མ་རིག་འཆོལ་བར་ 
གསང་སྔགས་བསྒྲག་མི་བྱ རྒྱ་འདི་ཆོངས༔ རྡོ་རྗེ་ཕག་མོས་གསུངས་པའི་དོན༔ དུས་བཞི་ 
འཕྲིན་ལས་བཞི་དང་ངེས་པར་སྦྱར ཞེས་གསུངས་པས སྐྱ་རེངས་དང་པོ་ཤར་ནས་མདངས་ 
ཆེན་བར༔ བདག་གི་ཚེ་དང་དབང་ཐང་རྒྱས་པའི་དུསཿ མགོན་པོ་ཚེ་དཔག་མེད་པའི་སྒྲུབ་པ་བྱ༔ 
དེའི་འཕྲིན་ལས་ཏིང་འཛིན་བསྙེན་པ་བཟླས༔ སྐྱེ་འཆི་མེད་པ་ཚེའི་དྭངས་མར་ལྟོས༔ གསལ་བྱེད་ 
ནམ་ལངས་ཉི་མ་དྲོས་ཀྱི་བར༔ བདག་གི་རྐྱེན་དང་བར་ཆད་ཞི་བའི་དུས༔ སྒྲིབ་སྦྱང་མན་ངག་ 
གཅེས་པས་ཉམས་སུ་བླང་༔ དེ་ཡི་ཆོ་ག་ཏིང་འཛིན་བསྙེན་པ་བྱ༔ ཡུལ་གསུམ་དབྱེར་མེད་ 
བཤགས་པའི་དོན་ལ་ལྟོས༔ ཉིན་ཕྱེད་ཡོལ་ནས་དམར་ཐག་བྱུང་གི་བར༔ བདག་གི་སྣང་བ་དབང་ 
དུ་འདུ་བའི་དུས༔ ཡིད་བཞིན་ནོར་བུ་བླ་མའི་སྒྲུབ་པ་བྱ༔ དེ་ཡི་གསོལ་འདེབས་མཆོད་འབུལ་ 
སྙིང་པོ་བཟླ༔ རང་རིག་རང་གསལ་བླ་མའི་དོན་ལ་ལྟོས༔ ས་ནག་གུང་ལ་གཟའ་སྐར་ཚོགས་ཀྱི་ 
བར བདག་གི་དགྲ་བགེགས་བར་ཆད་འདུལ་བའི་དུས༔ དམ་ཅན་བཀའ་སྲུང་རྣམས་ཀྱི་སྒྲུབ་པ་ 
བྱ༔ དེའི་འཕྲིན་ལས་ཏིང་འཛིན་སྲོག་སྙིང་བཟླ བདག་གཞན་མེད་པ་དྲག་པོའི་དོན་ལ་ལྟོསཿ 
བསྐང་གསོ་ཡན་ལག་གསུམ་གྱིས་རྒྱས་པར་བྱ༔ འབྱུང་བ་དྲོས་ཆེན་དུས་སུ་སྔོན་འགྲོ་ནི གཏོར་ 
མ་བཏང་ཞིང་ཟས་ཀྱི་རྣལ་འབྱོར་བསྒོམ༔ ཟས་ཀྱི་ལྷག་མ་བསྔོས་ལ་སྨོན་ལམ་བཏབ༔ ཉལ་དང་ 
ལངས་དུས་ཡན་ལག་བདུན་པ་བྱ དགོངས་དུས་གསང་སྔགས་ནང་གི་འཕྲིན་ལས་བཏང་༔ ཚོགས་ 
རོལ་ལྷག་མ་བཏང་ཞིང་བསྟན་མ་བསྔོ༔ ནམ་ཕྱེད་འབྱུང་བ་སྙོམས་ཕྱིར་གཉིད་ལོག་པས༔ ཉལ་ 
ཚེ་ཏིང་འཛིན་གསལ་བཏབ་དྲན་པས་ཉལ༔ སད་རྗེས་ལྷ་ཡི་ང་རྒྱལ་དྲན་པར་བྱ༔ ཞི་རྒྱས་དབང་ 
དྲག་ལས་བཞི་གང་བྱེད་ཀྱང་༔ རིང་ཐུང་རྒྱས་བསྡུས་སྔགས་ནི་འབྲུ་བཅུའི་ཚདཿ༔ རབ་ནི་དུས་ 
བཞིར་སྟོང་ཕྲག་ལྔ་ལྔ་སྟེ ཉིན་ཞག་གཅིག་ལ་ཉི་ཁྲི་འཛབ་ཏུ་བཟླས༔ འབྲིང་གིས་སུམ་སྟོང་ཐུན་ 
བཞིར་བཟླས་པར་བྱ༔ ཉིན་ཞག་གཅིག་ལ་ཁྲི་དང་ཉིས་སྟོང་བཟླས༔ ཐ་མས་ཉིས་སྟོང་ཐུན་བཞིར་ 
བཟླས་པར་བྱ༔ ཉིན་ཞག་གཅིག་ལ་འཛབ་བསྙེན་སྟོང་ཕྲག་བརྒྱད༔ ལས་བཞི་བཤགས་པ་ཡི་དམ་
224

༄༄༅། །ཟབ་གཏེར་ཆོས་ཀྱི་མཛོད་ཁང་།
བསྙེན་པ་རྣམས༔ བརྒྱ་རྩ་བཟླས་པས་དུས་བཞིའི་བསྙེན་པ་འགྲུབ༔ ཁ་སྐོང་ཡན་ལག་བསྙེན་པ་ 
བདུན་བདུན་བཟླས འཕྲིན་ལས་བསྙེན་པ་ལ་སོགས་ཅི་བྱེད་ཀྱང་༔ སྔོན་དུ་སེམས་བསྐྱེད་མཇུག་ 
ཏུ་བསྔོ་བ་བྱ༔ དུས་མིན་བྱིན་གྱིས་མ་བརླབས་ཟས་སྐོམ་སྤང་༔ གོས་རྒྱན་ཕྲེང་བ་ལ་སོགས་ཡོ་ 
བྱད་ཀུན༔ སྦྱངས་ཤིང་བྱིན་གྱིས་བརླབས་ནས་སྤྱོད་པར་བྱ༔ རྒྱ་འདི་ཆོངས༔ རྡོ་རྗེ་ཕག་མོས་ 
གསུངས་པའི་དོན༔ ལུས་ངག་ཡིད་གསུམ་མི་འཆུག་གཟེར་གྱིས་གདབ༔ ཅེས་གསུངས་པས༔ 
བསྒྲུབ་དང་མཆོད་དང་དགེ་ལ་བརྩོན་པའི་ཚེ༔ ལུས་ཀྱི་བྱ་བ་སྤང་བ་རྣམ་པ་བཞི༔ མཉེས་དང་ 
བརྐྱང་དང་ཉལ་དང་རྒྱུག་པའོ༔ ལས་ལ་ངལ་ཞིང་བདེ་ལ་ཆགས་མི་བྱ འདུལ་སྡོམ་བསྲུང་བའི་ 
ཐབས་ལ་བརྩོན་པར་གྱིས༔ སྐྱིལ་ཀྲུང་ཙོག་པུ་སྐོར་བ་ལ་སོགས་བྱ ངག་ནི་ལོ་དང་ཟླ་བ་ཞག་ 
དང་དུས༔ སྔགས་དང་འཕྲིན་ལས་གཏོར་མའི་ཐུན་མཚམས་སུ༔ ཐ་མལ་གཏམ་གྱིས་བར་མ་ཆོད་ 
པར་བྱ༔ ཐ་མལ་གཏམ་ལ་སྙིང་པོ་ཡོད་གྱུར་ན༔ བསྐལ་པ་གྲངས་མེད་དུས་ནས་ཚེ་འདིའི་བར༔ 
ལུས་སྐོལ་ངག་སྨྲས་སེམས་ཀྱི་རྣམ་རྟོག་སྤེལ༔ དོན་མེད་འཁོར་བའི་ས་བོན་ཡིན་གྱིས་སྤོངས༔ དཔེར་ 
ན་ཉི་མ་ངག་ཏུ་བརྗོད་པའི་ཚེ ཡིད་ཀྱི་ཡུལ་དུ་གསལ་བ་བྱུང་བ་བཞིན༔ འཕྲིན་ལས་གཏོར་མ་ 
བསྙེན་པ་གང་བྱེད་ཀྱང་༔ མ་ཡེངས་དེ་ཡི་ཏིང་འཛིན་བརྟན་པར་གྱིས༔ གསང་སྔགས་བོན་གྱེར་ 
མི་བྱ་ཚིག་དོན་སྡེབ༔ ཏིང་འཛིན་མེད་པའི་བསྙེན་སྒྲུབ་ཁྱི་སྐད་དུ༔ འཕྲལ་དུ་འཇུག་ཀྱང་དོན་ 
མེད་ཡུན་གྱིས་སྐྱུངས༔ ལུས་གཅུན་ངག་བཅད་སེམས་ཀྱི་རྟོག་པ་སྤང་༔ རྡོ་རྗེ་ཕག་མོས་གསུངས་ 
པའི་དོནཿ ལེ་ལོ་རྒོད་དང་རྨུགས་པ་ཐེ་ཚོམ་དང་༔ བར་ཆད་བཟློག་ཅིང་བརྩོན་པས་བྱང་ཆུབ་ 
སྒྲུབས༔ ཞེས་གསུངས་པས༔
ལེ་ལོའི་རྒྱུ་ནི་རེ་དོགས་བདག་འཛིན་ཡིན༔ རྒྱལ་པོས་ཡུལ་འཁོར་གཉེན་འདུན་ནོར་ལ་སོགས༔ 
བདག་ཉིད་ཞེན་ཅིང་ཐབས་ཀྱིས་གཡེང་བ་རྣམསཿ རང་ཉིད་འཆི་ཚེ་གང་གིས་ཕན་མི་འགྱུར༔ 
སྡར་མའི་པང་དུ་སྦྲུལ་ཕྱུང་ཇི་བཞིན་དུཿ རེ་དོགས་འཁྲི་བ་ཞེན་ཆགས་རྦད་ཀྱིས་ཆོདཿ རྒོད་པ་ 
ཕྱིའི་ཡུལ་ལ་ཤོར་བ་སྟེ༔ སྣང་སྲིད་འཁོར་འདས་ཐམས་ཅད་རང་སེམས་ཡིན༔ གང་ལ་འཕྲོ་བའི་ 
ཡུལ་དེ་རང་སེམས་ཡིན༔ སྣོད་བཅུད་ཐམས་ཅད་རང་གི་སེམས་ལ་བསྡུ སེམས་ཉིད་གཞི་རྩ་ 
མེད་པའི་དོན་ལ་ལྟོས༔ ལྟ་མཁན་གཞན་ན་མེད་པས་གཟུང་འཛིན་བྲལ༔ རྨུགས་པའི་རྒྱུ་ནི་མ་
225

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
རིག་གཏི་མུག་སྟེ རྐྱེན་ནི་ཤ་ཁྲག་ཆང་སོགས་སྡིག་པའི་ཟས དམ་ཉམས་སྡིག་ཅན་གྲིབ་ཕོག་ཁ་ 
རླངས་འདྲེས༔ མེ་དང་ཉི་མར་ཡུན་རིང་འདུག་པ་དང་༔ དྲག་ཤུལ་མ་སྙོམས་ཕྱོགས་མེད་གཏམ་ 
ལབ་པ༔ མདོར་ན་འབྱུང་བ་མ་སྙོམས་ནད་ཀུན་འབྱུང་༔ ལུས་དང་རིག་པ་གཟེངས་བསྟོད་ཤེས་ 
པ་བསྒྲིམ༔བདུད་དང་འགོང་པོ་དམ་སྲིས་བར་ཆད་ཀྱིས ཤིན་ཏུ་འཐིབས་ན་དྲག་སྔགས་ངར་ 
ལྡན་བཟླས༔ཟས་ཀྱང་ཚད་ལ་ཕབ་སྟེ་ཁ་ཚར་སྤང༔ གསང་སྔགས་དམ་རྫས་བླང་བྱའི་གནས་ 
ཡིན་ཀྱངཿ གཙང་རྨེ་སྤང་བླང་མེད་པར་མ་རྟོགས་པར༔ ཤ་ཁྲག་ཆང་ལ་བག་མེད་སྤྱོད་པ་སྤང༔ 
བདུད་རྩི་རྣམ་ལྔ་སྨན་གྱི་དྲི་ཙམ་བླང༔ ཐེ་ཚོམ་ཡིད་གཉིས་མེད་པར་བརྩོན་པས་བསྒྲུབ༔ རྒྱ་ 
འདི་ཆོངས༔ རྡོ་རྗེ་ཕག་མོས་གསུངས་པའི་དོནཿ ཕྱི་ནང་དམ་ཚིག་ཉམས་ན་བསྐང་གསོ་བྱ༔ 
ཞེས་གསུངས་པས༔ གལ་ཏེ་ལས་དང་བག་ཆགས་ཤུགས་ཆེ་བས འདུལ་སྡོམ་ཞིག་ན་བླངས་ཏེ་ 
ཕྱིས་ནས་སྡོམ༔ དམ་ཚིག་ཉམས་ན་བཤགས་པས་སོར་ཆུད་བྱ༔ དམ་བཅའ་ཁས་བླངས་ཆག་པ་ 
ལ་སོགས་པ༔ མྱུར་དུ་བཤགས་ནས་ཡུན་དུ་མི་བཞག་གོ༔ སྡིག་སྒྲིབ་ལས་ལ་བཤགས་པ་རྒྱུ་འབྲས་ 
དོ་ནཿ རྒྱ་འདི་ཆོངས༔ རྡོ་རྗེ་ཕག་མོས་གསུངས་པའི་དོན༔ ཉིན་ཞག་ལོ་ཟླ་ལ་སོགས་རྒྱུན་ཏུ་སྦྱར 
ཞེས་གསུངས་པས༔ དེ་ལྟར་མཁའ་འགྲོའི་ལས་རིམ་བསྒྲུབས་པ་ཡིས༔ ཞག་དང་ཟླ་བ་ལོ་རུ་འཕེལ་ 
བའི་ཚེ༔ གང་བསྒྲུབས་གཞུང་གི་རྟགས་རྣམས་ངེས་པར་མཐོང་༔ ལུས་ངག་ཡིད་གསུམ་དགེ་བའི་ 
ལས་ལ་སྤྱོད༔ ཐ་མལ་ཉོན་མོངས་བག་ཆགས་རིམ་གྱིས་བྱང་༔ བར་ཆད་ཐམས་ཅད་ཞི་བས་ས་ 
ལམ་བསྒྲོདཿ འདི་ལྟར་བརྩོན་པས་སྒྲུབ་པའི་སྐྱེས་བུ་རྣམས༔ ཨོ་རྒྱན་བདག་དང་ཞལ་མཇལ་ 
ལུང་བསྟན་ཐོབ༔ རྒྱ་འདི་ཆོངས༔ རྡོ་རྗེ་ཕག་མོས་གསུངས་པའི་དོནཿ༔ རྒྱ་འདི་གཏད་དོ་དམ་ལ་ 
གནས་པར་ཆོངས༔ ཞེས་གསུངས་པསཿ
་བའི་རྟགས་རྒྱ་རང་གི་སྤྱི་གཙུག་ཏུ རལ་པའི་ཐོར་ཅོག་ལ་རྡོ་རྗེ་རྩེ་ལྔའི་དབྱིབས༔ བླ་ 
མའི་བྱིན་རླབས་སྒྲུབ་ཆེན་སྨན་དང་རྫས རྒྱུན་དུ་བཅངས་པས་ཡོན་ཏན་བསམ་མི་ཁྱབ༔ སྤྱི་ 
གཙུག་བདེ་བ་ཆེན་པོའི་དོན་མཚན་རྟགས༔ རལ་པ་རྡོ་རྗེའི་དབྱིབས་སུ་བསྒྲེང་བ་ཡིས༔ གསང་ 
སྔགས་རྡོ་རྗེ་ཐེག་པའི་རྒྱལ་མཚན་སྒྲེང་༔ ཆོས་ཀྱི་དབྱིངས་སུ་སྐལ་ལྡན་བསྒྲོད་པའི་རྟགས༔ རང་ 
གི་བླ་མའི་བྱིན་རླབས་རྫས་བཅངས་པས༔ དངོས་གྲུབ་ཀུན་འབྱུང་རྡོ་རྗེ་སློབ་དཔོན་དང་༔ མོས་
226

༄༅། །ཟབ་གཏེར་ཆོས་ཀྱི་མཛོད་ཁང་།
གུས་དད་པས་མི་འབྲལ་རྩེ་གཅིག་འགྲོགས༔ གཉིས་མེད་དོན་རྟོགས་རོལ་པ་ཆེན་པོའི་རྟགས༔ རྟགས་ 
འདི་དྲན་རེག་མོས་གུས་གདུང་ཤུགས་བསྐྱེདཿ༔ རྒྱ་འདི་ཆོངས་ཤིག་སྐལ་ལྡན་རིགས་ཀྱི་བུ སྙིགས་ 
མའི་དུས་ན་འདི་ཉིད་གནས་པའི་སར༔ སངས་རྒྱས་བསྟན་པའི་སྙིང་པོ་གནས་པ་ཡིན༔ བཀའ་ 
བཞིན་སྤྱོད་པས་བདག་དང་སྐལ་བ་མཉམ༔ གསང་སྔགས་འཆོལ་བར་སྤྱོད་དུས་འདི་ཉིད་དང་༔ 
འཕྲད་ནས་བཀའ་བཞིན་སྒྲུབ་པའི་སྐྱེས་བུ་གཅིག༔ རི་བོ་བཀྲ་བཟང་མདུན་དུ་འབྱུང་བར་འགྱུར 
དེ་ཉིད་ལས་མཚམས་སད་དུས་བདག་དང་མཇལ༔ འགྲོ་བ་འགའ་ཞིག་སྨིན་ཅིང་གྲོལ་བར་འགྱུར༔ 
ཨོ་རྒྱན་གྱི་མཁན་པོ་པདྨ་འབྱུང་གནས་ཀྱིས༔ མ་འོངས་པའི་དོན་དུ་བྲག་རི་དུག་སྦྲུལ་སྤུངས་འདྲའི་ 
སྐེདཿ བསེ་སྒྲོམ་སྨུག་པོར་བཅུག་ནསཿ དུག་སྦྲུལ་ནག་པོའི་རྒྱས་བཏབ་སྟེ་སྦས་སོ༔ རིག་འཛིན་ 
རྒོད་ཀྱི་ལྡེམ་ཕྲུ་ཅན་གྱིས་གཏེར་ནས་སྤྱན་དྲངས་པའོ༔ >rག༤2རྒ༽རུཾ 
ཁཏྐཁགཟརྒཀ5ཊཅཝ྄ཏཿཥྛརྨཊཿ༔ ཨེ་མ་བདག་འདྲ་སངས་རྒྱས་སྙིང་པོ་ཡིས༔ བསྐལ་ 
བར་དཀའ་སྤྱད་དམ་ཆོས་རིན་ཆེན་གཏེར༔ རྒྱལ་བའི་དགོངས་བཅུད་ཌཱཀྐིའི་སྙིང་ཁྲག་གིས༔ ཚེ་ 
གཅིག་སངས་རྒྱས་མཆོག་གི་བདུད་རྩི་སྟེ སྐལ་ལྡན་འགྲོ་བའི་དཔལ་དུ་ཨེ་མ་ཧོཿ ཤུབྷཾ།
227

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
༄༅། །རྡོ་རྗེ་ཕག་མོའི་ཟབ་རྒྱ་དྲུག་གི་དང་པོ་ལུས་ངག་ཡིད་ཀྱི་དམ་ 
བཅའ་ཐུན་བཞིའི་རྣལ་འབྱོར་གྱི་ཁྲིད་བཞུགས་སོ
༈ རྡོ་རྗེ་ཕག་མོ་ཟབ་པའི་རྒྱ་དྲུག་རིམ་པར་བཞུགས་སོ༔ རྩ་བ་རིན་ཆེན་ཁང་བུའི་མན་ངག
༔ཐྭཐཱཝཇཏོགཱནཏཱརྒཌཾཤྲརྒ རྒྱ་གར་སྐད་དུ༔ ཡོ་ག་ནོ་པི་ཀ་ཀརྨ་ནཱ་མཿ 
བོད་སྐད་དུ༔ རྣལ་འབྱོར་སྒྲུབ་པའི་ལས་ཀྱི་རིམ་པ་ཞེས་བྱ་བཿ འཕྲིན་ལས་བཞིའི་ལྷ་ལ་ཕྱག་ 
འཚལ་ལོ༔ རྣལ་འབྱོར་སྒྲུབ་པ་བྱེད་པ་རྣམས༔ ཉིན་ཞག་ཕྲུགས་གཅིག་ལེའུ་དབྱེ༔ དེའང་ཕྱི་ནང་ 
གསང་བ་བརྟག༔ ལེགས་པར་རྩིས་ལ་མཁས་པས་བརྟག༔ ཕྱི་ལྟར་ཉིན་མོ་ཉི་མའི་འགྲོས༔ མཚན་ 
མོ་སྐར་མའི་འགྲོས་ཀྱིས་དབྱེ༔ ནང་ལྟར་ཆུ་ཚོད་དབྱུག་གུ་དབྱེ༔ གསང་བ་རླུང་གི་གྲངས་ཀྱིས་ 
བརྟགཿ༔ ཉིན་མོ་ཐུན་བཞི་མཚན་མོ་བཞི༔ ཕྱེ་བས་ཐུན་ཆེན་བརྒྱད་དུ་འགྱུར༔ ཐུན་ཕྲན་སུམ་ཅུ་ 
རྩ་གཉིས་འབྱུང་༔ ལུས་ངག་ཡིད་ཀྱི་དགེ་བ་རྣམས༔ ཕྱི་ནང་ཐུན་ཚད་ལེགས་པར་སྡེབ༔ ཉམས་ 
ན་ལྷའི་སྒྲུབ་ཐབས་དང་༔ རྩ་རླུང་ལས་ལ་སྦྱང་བ་དང་༔ མི་རྟོག་ཡེ་ཤེས་རྟེན་པར་བྱ༔ བར་ཆད་ 
བྱེད་བའི་བདུད་གསུམ་སྤང་༔ ལེ་ལོ་གཡེང་བ་འགོང་པོའི་བདུད༔ ཆང་གིས་མྱོས་པ་མྱོས་བྱེད་ 
བདུདཿ གཉིད་རྨུགས་བྱིང་བ་འཐིབས་པའི་བདུད༔ བདུད་གསུམ་སྤངས་ན་དགེ་བ་རྒྱས ལུས་ 
ཀྱི་སྤྱོད་པ་བཅུ་གཅིག་བྱ རྡོ་རྗེ་ལྟ་བུའི་སྐྱིལ་ཀྲུང་དང་༔ མཉམ་བཞག་པདྨའི་སྐྱིལ་ཀྲུང་དང་༔ 
སེམས་དཔའ་ཐབས་ཀྱི་སྐྱིལ་ཀྲུང་དང་༔ དྲང་སྲོང་ཙོག་པུར་འདུག་པ་དང་༔ གཏུམ་མོ་དྲོད་ཀྱི་ 
ལུས་གནད་དང་༔ སེངྒེ་ལྟ་བུའི་གཟིགས་སྟངས་དང་༔ གླང་པོ་ཆེ་ཡི་བཞུགས་སྟངས་དང་༔ གོམ་ 
པའི་སྟབས་སུ་བསྐོར་བ་དང་༔ ཆེ་བའི་ཁྲི་ལ་འདུག་པ་དང་༔ སེངྒེ་ལྟ་བུར་གཟིམས་པ་དང 
ལུས་སྦྱོང་སྣ་ཚོགས་བྱ་བའོ༔ ངག་གིས་སྨྲ་བརྗོད་རྣམ་པ་བཞི༔ སྔགས་དང་སྙིང་པོ་བཟླ་བ་དང་༔ 
ཟབ་མོའི་ཆོས་སྒྲ་སྒྲོག་པ་དང་༔ འགྱུ་བྱེད་རླུང་ལ་སྦྱང་བ་དང་༔ འཇམ་རླུང་དལ་བར་བརྟེན་
228

ཟབ་གཏེར་ཆོས་ཀྱི་མཛོད་ཁང་།
པའོ༔ ཡིད་ཀྱིས ་བསམ་པ་རྣམ་གྲངས་བཞི༔ གནས་དང་དུས་ལ་གཏད་པ་དང་༔ འཕྲོས་དང་འཕྲོ་ 
འདུ་སྦྱང་བ་དང་༔ ཡང་ཡང་གསལ་བར་བསྒོམ་པ་དང་༔ མི་རྟོག་མཉམ་བཞག་བརྟན་པར་བྱའོ༔ 
སྤང་བར་བྱ་བའི་སྤྱོད་པ་ནི༔ ལུས་ཀྱིས་ཉལ་དང་གཉེས་པ་དང་༔ རྐང་བརྐྱང་འཕྲེད་ཉལ་མི་ 
བྱའོ༔ ངག་གིས་ཅ་ཅོ་འཁྲུལ་གཏམ་དང་༔ ཧ་རྒོད་བྲེ་མོ་ཚིག་རྩུབ་སྤང་༔ ཡིད་ཀྱིས་རྣམ་རྟོག་གྱ་ 
གྱུ་སྨད་༔ བྱིང་བ་གཡེང་བ་དྲན་མེད་སྤང་༔ ཁམས་དང་མི་མཐུན་ཟས་དང་ནི༔ ཁེངས་དྲེགས་པ་ 
དང་དུས་མ་ཡིན༔ རྣམ་སྨིན་ལྕི་བའི་ཟས་མི་ཟ༔ དྲི་ཆེན་དྲི་ཆུ་ངར་སྣབས་དང་༔ ལུད་པ་འོག་ 
རླུང་དྲི་མ་བསྡམ༔ མི་ཐུབ་དུས་ན་ཕྱི་རོལ་འཕང་༔ ཐུན་ཚད་སྔགས་ཀྱི་བཟླས་པ་ནི༔ ཡི་གེ་འབྲུ་ 
ནི་བཅུ་བའི་ཚདཿ༔ ཉིན་ཞག་ཕྲུགས་གཅིག་བར་དག་ལ༔ རབ་ཀྱིས་ཉིན་ཁྲི་མཚན་ཁྲི་བཟླ འབྲིང་ 
གིས་ཁྲི་དང་སུམ་སྟོང་བཟླ༔ ཐ་མས་སྟོང་ཕྲག་བརྒྱད་ལ་བྱ༔ དམ་བཅའ་སྡོམ་པའི་དུས་ཚོད་ནི༔ 
ཕྱི་རྟགས་གཟའ་སྐར་ཚད་མ་འདས ནང་རྟགས་སྔགས་ཀྱི་གྲངས་མ་ཐེམ༔ དེའི་བར་དུ་སྨྲ་བ་ 
སྤང་༔ དམ་བཅའ་གྲོལ་བའི་དུས་ཚོད་ནི༔ ཕྱིའི་གཟའ་སྐར་ཡལ་བ་དང་༔ ནང་གིས་བཟླས་ 
བརྗོད་རྫོགས་ནས་བཏང་༔ བར་དུ་དམ་བཅའ་བཏང་དགོས་ནཿ ཚིག་ཉུང་འབྲེལ་མེད་ངོ་བོར་ 
སྨྱ༔ ལུས་ཡིད་ཅུང་ཟད་གློད་པར་བྱ དེའང་དུས་མིན་མི་སྨྲ་སྟེ རང་གི་སྲོག་ལ་བབས་ན་བཏང་༔ 
འགྲོ་དོན་ཆན་ངོ་ནུས་ན་བཏང་༔ ཉིན་ཞག་དུས་ཀྱི་དབྱེ་བ་ནི༔ ཕྱིའི་གཟའ་སྐར་སྔ་ཕྱིར་འགྱུར 
ནང་གི་ཆུ་ཚོད་དབྱུག་གུ་ནུརཿ གསང་བ་རླུང་གི་ཁུག་པ་འཕྲོ༔ དེ་ཕྱིར་དུས་བཞིའི་འཕོ་འགྱུར་ 
བརྟགཿ དམ་བཅའ་དགེ་བའི་གྲངས་བསྟན་པཿ ཡི་གེ་ཀློག་དང་འབྲི་བ་དང་༔ ཚིག་གཟུང་བ་ 
དང་ཚིག་སྦྱང་བ༔ ཚིག་བཤད་པ་དང་དོན་བསྒོམ་པ༔ འཕྲིན་ལས་གྱེར་དང་སྙིང་པོ་བཟླ རྩ་ 
རླུང་སྦྱངས་ཤིང་མཉམ་གཞག་བྱ དེ་རྣམས་ཐུན་ཚད་གྲངས་དང་སྦྱར༔ དེ་ཡི་རྟགས་སུ་ཕྱག་ 
མཚན་འཆང་༔ རང་ལ་དབང་མེད་གཏོང་དགོས་བསམ༔ དམ་བཅའ་ཉམས་ན་བཤགས་པ་བྱ༔ 
དེ་ནས་ལྷའི་སྐུ་གཟུགས་ལ༔ དམ་བཅའ་བླངས་ལ་འདའ་མི་བྱ༔ དེ་ལྟར་ཐུན་བཞིའི་རྣལ་འབྱོར་ 
ནི གོང་ལྟར་དམ་བཅའ་སྒྲུབ་པ་རྣམས༔ མཆོག་དང་ཐུན་མོང་དངོས་གྲུབ་ཐོབ༔ འདི་ལྟར་གྱིས་ 
ཤིག་སྐལ་བ་ཅན༔ ས་མ་ཡ་ནི་དམ་ཚིག་སྒྱ༔ ཐུགས་ཀྱི་རིགས་འཛིན་པདྨའི་སྲསཿ འགྲོ་བ་ལས་ 
འཕྲོ་ཅན་ལ་གཏོདཿ རྡོ་རྗེ་ཕག་མོའི་ཟབ་རྒྱའོ༔ ཐབྒཆརྟདྷུཏཇརྱཏརྒཕགཏག ཕ
229

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
རྣལ་འབྱོར་བཞིའི་རིམ་པ་རྩ་བའི་དམ་བཅའ་རིན་ཆེན་ཁང་བུ་རྫོགས་༔ ས་མ་ཡ༔ རྒྱ་རྒྱ་རྒྱ༔ 
ཨེ་མ་བདག་འདྲ་སངས་རྒྱས་སྙིང་པོ་ཡིས། །སྙིང་པོ་ལྟ་བུའི་ཆོས་འདི་རྙེད། །ལོ་གྲངས་ཉི་ཤུ་ལོན་ 
ན་ཡང༌། །ཟབ་མོའི་རྒྱ་ཡོད་དམ་བཅའ་འོ། །
230

༄༅། །ཟབ་གཏེར་ཆོས་ཀྱི་མཛོད་ཁང་
༔ མན་ངག་གསལ་བའི་སྒྲོན་མེ་བཞུགས་སོ༔ ༔
༄ རྒཥོ17Thརྒ£14+ཋདཔལ་ཀུན་ཏུ་བཟང་པོ་ལ་ཕྱག་འཚལ་ལོ༔ རྡོ་རྗེ་
སེམས་དཔའ་དགའ་རབ་རྡོ་རྗེ་དང་༔ བདེ་མཆོག་སྙིང་པོ་ཤྲཱི་སིང་ཧ་སོགསཿས༔ རིག་འཛིན་གྲུབ་ 
ཐོབ་རྣམས་ལ་ཕྱག་འཚལ་ནས༔ ཨོ་རྒྱན་པདྨ་འབྱུང་གནས་བདག་ཉིད་ཀྱིས༔ རྫོགས་པ་ཆེན་པོ་ 
རང་བྱུང་རང་ཤར་གྱི༔ རྒྱུད་ལ་བརྟེན་ནས་ངོ་སྤྲོད་མན་ངག་བྲི དེ་ཡང་ཁམས་གསུམ་དུ་འཁོར་ 
ཞིང་རྒྱུད་དྲུག་ཏུ་སྨིན་པའི་སེམས་ཅན་ཐམས་ཅད་སྡུག་བསྔལ་གྱི་བཙོན་རར་ཚུད་དེ༔ སྤྱིར་སྣང་ 
བ་བདག་ཉིད་དུ་མཐོང་ནས༔ ཉོན་མོངས་པ་ལྔ་ལ་འབྱོལ་ཉོག་ཏུ་སྤྱོད་ཅིང་འཁྲུལ་ལོ༔ དང་པོ་ 
མ་རིག་པས་བསྒྲིབས༔ འཁྲུལ་པའི་བག་ཆགས་བརྟས༔ ང་ཡི་བདག་གོ་གཞན་ནོ༔ སྙམ་པའི་ 
འཛིན་པ་ཞུགས་ཏེ༔ དབང་པོ་སྒོ་ལྔ་ཡུལ་ཕྱིར་དུ་ཤོར་ནས༔ མིག་གི་ཡུལ་དུ་ལེགས་པ་དང༔ 
མཛེས་པར་འདོད་དོ༔ མི་སྡུག་པའི་གཟུགས་དང་ཡིད་དུ་མི་འོང་བ་མཐོང་ན་ཉོན་མོངས་ཤིང་ 
སྡུག་བསྔལ་ལོ༔ དེ་བཞིན་དུ་རྣ་བའི་ཡུལ་དུ་སྒྲ་སྙན་པ༔ སྣའི་ཡུལ་དུ་དྲི་ཞིམ་པ༔ ལྕེའི་ཡུལ་དུ་རོ་ 
བདའ་བ༔ ལུས་ཀྱི་ཡུལ་དུ་རེག་བྱ་འཇམ་པ༔ ཡིད་ཀྱི་ཡུལ་དུ་དགའ་བ་བྱུང་ན༔ ཆགས་པ་དང་ 
འཛིན་པ་དྲག་པོ་སྐྱེས་ཏེ་འཁྲུལ་ལོ༔ ཡང་མིག་གི་ཡུལ་དུ་མི་སྡུག་པ་དང་རྣ་བའི་ཡུལ་དུ་ཀུ་ཅོ་ 
དང་ང་རོ༔ སྣའི་ཡུལ་དུ་བམ་དྲི་དང་རུལ་དྲི ལྕེའི་ཡུལ་དུ་ཁ་བ་དང་མངར་བ༔ ལུས་ཀྱི་ཡུལ་དུ་ 
འཁྱགས་པ་དང་ན་ཚ ཡིད་ཀྱི་ཡུལ་དུ་མི་དགའ་བ་དང་དུཿ་ཁ་དྲག་པོ་བྱུང་ནཿ སྡང་སེམས་དང་ 
སྤང་སེམས་སྐྱེས་ཏེ་འཁྲུལ་ལོ༔ ཚེ་འདི་ལ་རང་གཞན་གཉིས་སུ་འཛིན་པའི་དུཿཁ་བགྱིས༔ ལས་ 
ངན་རྒྱུན་མི་འཆད་པར་སྤྱོད་པ་རྣམས འཆི་བའི་དུས་སུ་དུཿ ཁ་དྲག་པོ་དང་བཅས་ཏེ་དབུགས་ 
ཆད་པའི་ཚེ༔ འབྱུང་བ་འཇིག་པའི་ལྟས་སྣ་ཚོགས་འབྱུང་སྟེ བར་དོའི་སྣང་བ་ཤར་བ་དང་༔ 
དང་པོ་ལ་བརྒྱལ་འགྲོ གཉིས་པ་ལ་སྒྲ་འོད་ཟེར་གསུམ་གྱི་སྣང་བ་འཆར༔ གསུམ་པ་ལ་ཡི་དམ་ 
ལྷ་ཡི་སྣང་བ་འཆར༔ བཞི་པ་ལ་ཡི་དམ་གྱི་ལྷ་ངོ་མ་ཤེས་པས༔ ལས་ཀྱི་གཤིན་རྗེའི་སྣང་བ་ 
འཆར༔ དེ་ནས་རིགས་དྲུག་གི་ལས་སྣང་འཆར༔ དེ་ནས་རྫོགས་ལྡན་མུན་པ་ནག་པོའི་སྣང་བ་
231

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
འཆར༔ དེ་ནས་འཁོར་བའི་མངལ་དུ་འཇུག་གོ༔ ལས་དེ་ལྟ་བུ་ལ་རྒྱུན་ཆད་མེད་དོ༔ ཚེ་འདིར་ 
བརྟན་པ་མ་ཐོབ་ན༔ བར་དོའི་སྣང་བ་བྱུང་བའི་ཚེ༔ སྣང་བ་ཐམས་ཅད་ཡུན་ཐུང་ལ་འཕོ་འགྱུར་ 
ཆེ་བ་སྣ་ཚོགས་འཆར་ཏེ སྔར་གྱི་བག་ཆགས་ཤུགས་ཆེ་བས༔ དགའ་སྣང་ལ་འཛིན་པ་ཞུགས༔ 
འཇིགས་སྐྲག་ལ་སྤོང་སེམས་སྐྱེས་ནས་བར་དུ་ཤེས་པ་ཚུབ་རིལ་ཚུབ་རིལ་དུ་སྡུག་བསྔལ་ལོ༔ དེ་ 
ནས་རང་གིས་བསགས་པའི་ལས་ངན་སྟོབས་ཆེ་བ་དང་༔ རྐྱེན་དྲག་པོ་ཞིག་ལ་བརྟེན་ནས༔ བག་ 
ཆགས་གདོས་པའི་ལུས་ལེན་ནོ༔ དེའི་དུས་སུ་སྐྱེ་རྒ་ན་འཆིའི་སྡུག་བསྔལ་ལ་བསྐལ་པ་གྲངས་མེད་ 
པར་འཁོར་བར་འཁྱམ་མོ ཊབིཏྭཱ╗3་ཇཥྞཎ&7h༔ ད་ནི་སེམས་ཅན་ལས་ཀྱི་སྣང་བ་ལས་བཟློག་ 
པར་འདོད་ན༔ འདི་ལྟ་སྟེ༔ དང་པོ་འཁོར་འདས་གཉིས་ཀའི་གཞི༔ ཅི་ཡང་མ་ཡིན་པའི་ཀུན་ 
གཞི་ལུང་མ་བསྟན་ཞེས་བྱ་བ༔ རིག་པ་དང་མ་རིག་པ་གཉིས་ཀ་མེད་པ༔ སེམས་ཅན་དང་སངས་ 
རྒྱས་གཉིས་མེད་པ༔ དཔེར་ན་ངོ་བོ་ཅི་ཡང་མ་ཡིན་པ༔ མདོག་གི་ཕྱོགས་བལྟས་པ་ན་ས་སྲོས་ 
ཁའི་ནམ་མཁའ་ལྟ་བུ༔ དབྱིབས་ཀྱི་ཕྱོགས་བརྩིས་ན༔ ཟླུམ་པོ་རྒྱ་ཀུན་ཏུ་ཁྱབ་པ༔ ནང་གི་ཤེས་པ་ 
ནི་སྐྱེས་བུ་ཐང་ཆད་པ་གཉིད་དུ་ཐིབས་སོང་ནས་རྨི་ལམ་མ་འགྱུས་པའི་བར་ལྟ་བུ༔ ཡུན་ནི་བསྐལ་ 
པ་གྲངས་མེད་པར་འབྱུང་༔ སྔ་ཕྱི་ནི་འཁོར་འདས་ཀུན་གྱི་ཐོག་མར་འབྱུང་ངོ་༔ དེ་ལྟ་བུའི་གཞི་ 
དེ་ཡུན་དུ་མི་སྡོད་དེ༔ དུས་ལན་ཅིག་འཁོར་འདས་རྒྱབ་གྱེས་པའི་ཚེ༔ ཕྱིའི་རྟགས་གསུམ༔ ནང་ 
གི་རྟགས་གསུམ་བྱུང་བས༔ ཀུན་གཞི་ལ་འཁོར་འདས་གཉིས་ཀ་རྒྱབ་གྱེས་ཏེ་འཁོར་འདས་གཉིས་ 
བྱུང་ངོ་༔ དང་པོ་ཕྱི་རྟགས་གསུམ་ནི གཞི་ཅི་ཡང་མ་ཡིན་པ་དེ་ལས༔ རླུང་དང་རིག་པ་ནམ་ 
མཁའ་གསུམ་དུ་གྱེས་ཏེ གཞི་ཅི་ཡང་མ་ཡིན་པ་ལ་རྩལ་འཕྲོས་པས་རླུང་དུ་འགྱུས༔ རླུང་ལ་སྒྲ་ 
བྱུང་བས་འབྱུང་བ་མེའི་རང་སྒྲར་སོང་༔ འབྲུག་སྟོང་དུས་གཅིག་ལ་ལྡིར་བ་ཙམ་མོ༔ དེ་ལས་སྙམ་ 
བྱེད་ཀྱི་རིག་པ་ལྷགས་ཏེ རིག་པ་ལ་འོད་བྱུང་བས་ཉི་ཟླ་སྟོང་དུས་གཅིག་ལ་ཤར་བ་ལྟ་བུ་ལ༔ 
ཟེར་མཚོན་ཆའི་ཕུང་པོའམ༔ མགར་གྱི་ཞུན་མེ་ལྟ་བུ་འཕྲོས་པས༔ དེའི་ཚེ་ཐོག་མའི་སངས་རྒྱས་ 
ཀུན་ཏུ་བཟང་པོ་ཞེས་བྱ་བ་ནི༔ རླུང་རིག་ནམ་མཁའ་གསུམ་དུ་ཕྱེ་བའི་དུས་ན༔ རང་བྱུང་གི་ 
རིག་པ་སལ་བྱུང་བས༔ གཞི་འདུས་མ་བྱས་སུ་རིགཿག༔ སྒྲ་ཐམས་ཅད་རང་སྒྲར་ཤེས༔ འོད་ཐམས་ 
ཅད་རང་འོད་དུ་རིག༔ ཕྱིའི་སྣང་བ་གུད་དུ་མ་ཆད༔ ནང་གི་ཤེས་པ་ལ་སྙམ་བྱེད་མ་ཞུགས༔
232

༄༅། །ཟབ་གཏེར་ཆོས་ཀྱི་མཛོད་ཁང་
རང་བྱུང་གི་རིག་པ་སལ་ལེ་སིང་ངེ་བ་ལ༔ ཡེ་ཤེས་ལྔའི་འོད་ཟེར་འཕྲོས༔ ཡེ་ཤེས་རྒྱས་པའི་ 
ལོངས་སྤྱོད་རྫོགས་པའི་སྐུ་ཤར དེ་ལྟ་བུའི་ཐུགས་རྗེ་ལ་རྒྱུན་ཆད་མེད་པསཿ ད་ལྟར་ཡང་སྤྲུལ་ 
པའི་སྐུ་རྒྱུན་ཆད་མེད་དོ༔ དེ་ཡང་ཀུན་ཏུ་བཟང་པོ་སངས་རྒྱས་པའི་དུས་ནཿ དང་པོ་གཅིག་རིག་ 
པས་ཡེ་ཤེས་ལྔ་རྒྱས༔ དེ་ལ་རྩལ་གཡོས་པས་ཡེ་ཤེས་ཆེན་པོ་མཐའ་རྒྱས་པ་ལས༔ སེམས་ཅན་གྱི་ 
གྲངས་དང་མཉམ་པའི་སངས་རྒྱས་བྱུང་ངོ་༔དེ་ལ་རིག་པའི་ཡེ་ཤེས་ཆེན་པོ་མཐའ་རྒྱས་པ་སྟེ་ནང་
རྟགས་གསུམ་མོ
འཁོར་བའི་ཐོག་མ་བྱུང་ཚུལ་ནི༔ གཞི་ཅི་ཡང་མ་ཡིན་པ་ལ་རླུང་རིག་ནམ་མཁའ་གསུམ་དུ་ 
བྱེ་བའི་ཚེ༔ རིག་པ་ལྡེགས་པས་དྲན་པ་མེད་པས་སྙམ་བྱེད་ཞུགསསཿ སྒྲ་ལ་དངངས༔ འོད་ལ་སྐྲགཿ 
ཟེར་ལ་བརྒྱལཿ མ་རིག་པར་ཐིབས་ཀྱིས་སོང་༔ དེ་ལས་སྙམ་བྱེད་ཞུགས་ནས་ཕྱིའི་ཡུལ་དང་ 
ནང་གི་སེམས་གཉིས་སུ་བཅདཿ ཕ་གི་ལས་བདག་བྱུང་ངམཿ༔ བདག་ལས་ཕ་གི་བྱུང་སྙམ་པ་ཙམ་ 
གྱིས་ལས་ཀྱི་རླུང་གཡོས༔ རླུང་གིས་ཡིད་བརྟས༔ དཔྱོད་པའི་ཡིད་ཀྱིས་ཡུལ་དཔྱདཿ སྙམ་བྱེད་ 
ཀྱི་ཤེས་པ་ཚོར་བ་བྱུང་༔ རང་སྣང་དུ་མར་ཤེས་པས༔ ཡུལ་སྣང་དང་འཛིན་སེམས་གཉིས་སུ་ 
བཟུང་༔ དེ་ལས་བག་ཆགས་བསགས་པས་གདོས་པའི་ལུས་བླངས་ཏེ་འཁྲུལ་པའི་དུཿ ཁ་རྒྱུན་ཆད་ 
མེད་དོ༔ དཔེར་ན་མུན་པའི་སྨག་རུམ་གཅིག་ན་གཏི་མུག་ལས་བྱུང་བའི་སེམས་གཅིག་ཚུད་པ་ལྟ་ 
བུའོ༔ དེའི་འཁྲུལ་པ་བསལ་བར་འདོད་ནཿ རང་གི་སེམས་ལ་ཆེར་བལྟས་པས༔ དང་པོ་འདི་ནས་ 
བྱུང་མེད་དེ སེམས་རྒྱུ་མེད་ཡིན་ནོ༔ གཞི་ལ་དངོས་པོ་མ་གྲུབ་པའི་ཕྱིར་རོ༔ བར་དུ་དུག་ལྔའི་ 
རྟ་ལ་ཞོནཿ༔ ཕྱི་ཡུལ་སྣང་ལ་རྣམ་རྟོག་འཕྲོས་ནས༔ ཛ་ལང་ལང་འགྱུས་ཏེ སེམས་རྟེན་མེད་ཡིན་ 
ནོ༔ ལས་ཀྱི་རླུང་གིས་བསྐྱོད་པའི་ཕྱིར་རོ ཐ་མ་འདིར་འགྲོ་མེད་དེ༔ རྐྱེན་གྱིས་འགྱུར་འགྲོ་བས་ 
སེམས་ལ་འབྲས་བུ་མེད་དོ༔ སེམས་མ་རིག་པ་ལས་བྱུང་བའི་ཕྱིར་རོ༔ ད་སེམས་འདི་ཕྱིའི་ཡུལ་ 
སྣང་ལ་མ་ཤོར་བར་གྱིས་ལ་ལྟོས་ཤིག༔ ངོས་གཟུང་མེད་དོ༔ གློད་ཅིག༔ དབྱར་གྱི་ན་བུན་དང་ 
འདྲ་སྟེ་ཡལ་འགྲོ༔ སེམས་ལ་སངས་རྒྱས་མ་རེ་རྣམ་རྟོག་གི་འཕྲོ་འདུ་རྒྱུན་ཆོདཿ༔ དེ་ལྟར་གློད་དེ་ 
བཞག་པས་སེམས་མ་ཡིན་པའི་རིག་པ གནས་པ་རང་གི་སྙིང་ལ་གནསཿ འགྱུ་བ་མིག་གི་རྩ་ལ་ 
འགྱུ༔ ངོ་བོ་སྟོང་པར་ཡོད༔ རང་བཞིན་གསལ་བར་ཡོད༔ ཐུགས་རྗེ་རྒྱུན་མི་ཆད་པར་ཡོདཿ
233

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
སྟོང་པའི་ཕྱོགས་ནས་བལྟས་ན་སྟོང་སང་ངེ་ཡོདཿ དངོས་པོ་ཁ་དོག་དང་དབྱིབས་ཅི་ཡང་མ་གྲུབ་
པའི་རྟགས་ཡིན༔ དེ་ཀ་སངས་རྒྱས་ཐམས་ཅད་ཀྱི་ཡུམ་ཀུན་ཏུ་བཟང་མོ་ཡིན༔ གསལ་བའི་
ཕྱོགས་ནས་བལྟས་ན་ཡེ་མེད་ཅང་མེད་དུ་མ་སོང་བ༔ རིག་པ་འགག་པ་མེད་པ་ཝལ་ལེ་གསལ་
ཞིང་ཡོད་དེ༔ དེ་རིག་པ་ལ་ཡེ་ཤེས་རྣམ་པ་ལྔ་པོ་དེ་ལ་ལོངས་སྤྱོད་རྫོགས་པའི་སྐུ་དང་༔ སྤྲུལ་ 
པའི་སྐུ་འབྱུང་བའི་རྟགས་ཡིན་ནོ༔ དེ་ཀ་སངས་རྒྱས་ཀུན་ཏུ་བཟང་པོ་ཡིན་ནོ༔ རང་གི་རིག་པ་ 
སྟོང་པ་དང་གསལ་བ་དབྱེར་མེད་པ་འདི་སངས་རྒྱས་ཆོས་ཀྱི་སྐུ་ཡིན༔ འདི་ལ་སྐྱེ་ཤི་མེད་པས་མི་ 
འགྱུར་རྡོ་རྗེའི་སྐུ་ཡིན༔ རང་གི་རིག་པ་མ་འགགས་པར་སལ་ལེ་གསལ་བ་འདི༔ སངས་རྒྱས་སུ་ངོ་ 
ཤེས་ནས་རང་གིས་རང་ལ་ལོངས་སྤྱོད་པས་ལོངས་སྤྱོད་རྫོགས་པའི་སྐུ་ཡིན༔ རང་གི་རིག་པ་སལ་ 
ལེ་བ་འདི་རང་གིས་རྟོགས་ཏེ འགྲོ་བ་གཞན་ལ་བསྟན་པས་གཞན་གྲོལ་བར་ནུས་པ་དེ་ཐུགས་ རྗེ་ 
སྤྲུལ་པའི་སྐུ་ཡིན་ཏེ༔ ངོ་ཤེས་པ་ཙམ་གྱིས་སངས་རྒྱ་བ་ཡིན་ནོ༔ རང་གི་རིག་པ་བཀྲ་སལ་ལེ་བ་ 
འདི་ལ་ཐོག་མ་དང་ཐ་མ་མེད་དེ གློ་བུར་གྱི་རྐྱེན་གང་གིས་ཀྱང་མི་འཇིག རང་གསལ་ཆོས་ཀྱི་ 
སྐུ་ཡིན༔ འདིའི་ངོ་བོ་ལ་ལས་ཀྱི་རྣམ་པར་སྨིན་པ་གང་གིས་ཀྱང་གོས་པ་མེད་དོ༔ དེའི་དོན་ཤེས་ 
ན་སེམས་ཅན་གྱི་ལུས་ལ་སངས་རྒྱས་ཀྱི་ཐུགས་གནས་པ་ཡིན་ནོ༔ རང་བཞིན་གནས་ཚུལ་བསྟན་ 
པའི་ལེའུ་སྟེ་དང་པའོ༔བྷཱུཏྟཱནཏh ཋĒགཐྲོགྂ དེ་དག་པ་ཆོས་ཀྱི་སྐུ་རྟོགས་པར་ 
འདོད་ན༔ དང་པོ་འཇིག་རྟེན་གྱི་ལས་སྔར་བྱས་པ་དང༔ ད་བྱེད་པ་དང་༔ ཅི་བྱས་ན་རུང་ངམ་ 
སྙམ་པའི་ལུང་མ་བསྟན་ཐམས་ཅད་འཕྲོ་རྦད་ཀྱིས་བཅད༔ རྡོ་བཅག་པ་བཞིན་དུ་མཚམས་རྦད་ 
བཅད༔ དུག་ཟས་ལ་འདྲེས་ཀྱིས་དོགས་པ་བཞིན་བློས་རྒྱངས་ཀྱིས་བསྐྱུར་དགོས༔ ཕྱིའི་འདུ་ 
འཛིའི་གཡེང་བ༔ ནང་འཇུར་མེད་ཀྱི་བཏང་སྙོམས་ལུང་མ་བསྟན་ཐེ་ཚོམ་གྱི་རྟོག་པ་ཐམས་ཅད་ 
སྤང་དགོས་ཏེ༔ དེ་རྣམས་ཐམས་ཅད་སེམས་ཀྱིས་བྱས་པ་ཡིན་པས༔ སེམས་ལ་སངས་རྒྱས་མི་རེ་ 
བའི་ཕྱིར་རོ༔ ད་ནི་དབེན་པའི་གནས་སུ་ལུས་ངག་ཡིད་གསུམ་བདེ་བར་གནས་ཏེ ལུས་ལ་མཉམ་ 
གཞག་བྱ༔ ངག་སྨྲ་བ་བཅད༔ ཡིད་གློད་ལ་བཞགཿ སེམས་གློ་བ་ན་གནས དབུགས་ཀྱི་རྟ་ལ་ 
ཞོན་ཏེ་འགྱུ་བས་ན༔ རླུང་གི་རོ་དབྱུང་༔ ཡ་སཱོ་མ་སྭོའི་བར་དུ་རྟ་རྔ་ཤོང་བ་ཙམ་བྱ༔ རླུང་དལ་ 
བ་བརྟེན་པས་སེམས་ཀྱི་རྣམ་རྟོག་རྒྱུན་ཆད་དོ ད་རིག་པ་ནི༔ ཙིཏྟ་རིན་པོ་ཆེ་གུར་ཕུབ་པ་འདྲ་
234

༄༅། །ཟབ་གཏེར་ཆོས་ཀྱི་མཛོད་ཁང་།
བའི་ནང་ན་ཡི་གེ་ཎིའི་རྣམ་པ་ལ་འོད་ཟེར་ལྔའི་རྒྱ་བཏབ་པ་ཡོད་དེ༔ དེའི་སྒོ་རྩ་དར་དཀར་གྱི་ 
སྐུད་པ་ཙམ་གཅིག་ལ་ཟུག་ནས༔ ཆུ་བུར་མིག་གི་དབུས་ན་སྟོང་སང་ངེ་ཡོད༔ སྒོ་མིག་གིས་ཕྱིའི་ 
ཡུལ་ལ་མ་ཡེངས་པར་སྣའི་རྩེ་ནས་སོར་བཞིའི་ཐད་ལ་གཏད་ནཿ རིག་པ་མ་འགགས་པར་སལ་ 
ལེ་བ༔ གཡོ་འགུལ་མེད་པར་སྟོང་སང་ངེ་བཿ ཕྱི་ནང་གི་འཛིན་པ་མེད་པ་ལས༔ བདེ་གསལ་སྟོང་ 
པའི་ཉམས་འཆར༔ དེ་ལ་རྣལ་འབྱོར་བཞིའི་རིམ་པ་རིམ་གྱིས་འཆར་ཏེ༔ ཡང་དག་པར་རྫོགས་ 
ཏེ་སངས་རྒྱ་བར་འགྱུར་རོ༔ ཆུ་བུར་གྱི་མིག་ནམ་མཁའ་སྟོང་པ་ལ་གཏད་དེ ཧུར་རེ་ཧྲིག་གེ་ 
བར་སྣང་ལ་བལྟས་པས་ཡེ་ཤེས་རང་གི་དཀྱིལ་འཁོར་མཐོང་སྟེ དེ་ལ་སྣང་བ་བཞི་རིམ་པར་རྫོགས་ 
ནས་མངོན་པར་རྫོགས་པར་སངས་རྒྱ་བར་འགྱུར་རོ༔ དེ་གཉིས་ཀ་སྐུ་གསུམ་གྱི་ངོ་བོ་ཡིན་ཏེ༔ 
གསལ་སྟོང་གཉིས་མེད་དུ་གནས་པའི་ཚེ༔ ཆོས་ཀྱི་སྐུ༔ གསལ་འཚེར་མདངས་དང་ལྡན་པ་ལོངས་ 
སྤྱོད་རྫོགས་པའི་སྐུ སྣ་ཚོགས་འཛིན་མེད་དུ་འཆར་བ་སྤྲུལ་པའི་སྐུ་ཡིན་ནོ༔ དེ་ལྟ་བུའི་ཉམས་ 
ལེན་ལ་འབྲལ་བ་མེད་པར་གྱིས་ཤིག༔ ཉམས་སུ་བླང་བའི་ཐབས་ཀྱི་ལེའུ་སྟེ་གཉིས་པའོ༔ 
##ཏྠཅོzརྐཧྥ༔ གོང་གི་ཏིང་ངེ་འཛིན་ལ་བརྟན་པ་མ་ཐོབ་ཀྱི་བར་དུ་འཁོར་བའི་དུཿ ཁ་ 
བསམ༔ མི་རྟག་པའི་འཕོ་འགྱུར་ལ་བལྟ དྲན་པའི་བྱ་ར་གཟུགས༔ ཐུན་ཆུང་ལ་གྲངས་མང་དུ་ 
བསྒོམཿ རྒོད་ན་སྣ་རྩེར་དབབ༔ བྱིང་ན་བར་སྣང་ལ་བལྟ ཀུན་ཏུ་བཟང་པོ་ཡངས་པའི་དཀྱིལ་ 
འཁོར་ལ་བཟང་ངན་དང་སྤང་བླང་མེད་དེ༔ རིགས་དྲུག་འཁྲུལ་པའི་བག་ཆགས་ལ་འཛིན་མེད་ 
ཀྱི་བྱ་ར་ཡང་ཡང་གཟུགས༔ དེ་ལྟར་གོམས་ཤིང་འདྲིས་པའི་ཚེ༔ ཤེས་པ་ཡུལ་ཕྱིར་མི་འཕྲོ་བཿ 
བྱིང་རྨུགས་སུ་མ་འཐིབས་པ་ཞིག་ཐོག་མར་འབྱུང་༔ དེ་རིག་པའི་རང་ས་ཟིན་པ་ཡིན༔ དེ་ལ་ 
གསལ་བའི་ཉམས་སྣ་ཚོགས་འཆར་ཏེ༔ ཡེ་ཤེས་མཐོང་བ་ཡིན༔ སྟོང་པའི་ཉམས་ལ་བརྟན་པ་ཐོབ་ 
ན་བར་མ་དོ་ལ་སངས་རྒྱས་ཐོབ་པར་འགྱུར༴ གསལ་བའི་ཉམས་ལ་བརྟན་པ་ཐོབ་ན་རབ་ལོ་གསུམ་ 
ནས་སངས་རྒྱ༔ འབྲིང་ལོ་བདུན་ནས་སངས་རྒྱ༔ ཐ་མ་ཡང་ལོ་བཅུ་གསུམ་ནས་སངས་རྒྱའོ༔ ཐ་ 
མའི་ཐ་མ་ཡང་འཆི་བའི་དུས་སུ་གང་ལ་ཡང་མི་ཆགས་པའི་བློ་ཡོད་པསཿ དང་པོ་དབུགས་སྣ་ 
སྒོར་ཆད་པས་སེམས་འཁྲུལ་པའི་ཡུལ་སྟོང་༔ རིག་པ་གསང་ལམ་ནས་གཤེགས་པའི་ཚེ༔ སྒྲ་འོད་ 
ཟེར་གསུམ་གྱི་སྣང་བ་འཆར་ཏེ༔ སྒྲ་ཆོས་ཉིད་མའི་རང་སྒྲར་ཤེས༔ འོད་ཡེ་ཤེས་ལྔའི་སྣང་བར་
235

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཤེས ཟེར་ཐུགས་རྗེ་སྤྲུལ་པའི་སྐུར་ཤེས་ནས་སངས་རྒྱ་བར་འགྱུར་རོ དེ་ལྟ་བུའི་གདམས་པ་ལ་ 
གོམས་འདྲིས་གྱིས་ཤིག༔ཞལ་གད་མས་དང་འབྲས་བུའི་ལེའུ་སྟེ་གསུམ་པའོ༔ 
རྫོགས་པ་ཆེན་པོ་རང་བྱུང་རང་ཤར་གྱི་རྒྱུད་ལས་བྱུང་བའི་མན་ངག་གསལ་བའི་སྒྲོན་མ་ཞེས་
བྱ་བཿ ཨོ་རྒྱན་གྱི་སློབ་དཔོན་པདྨའབྱུང་གནས་ཀྱིས་མཛད་པ་རྫོགས་སོ༔ ས་མ་ཡཱ༔ རྒྱ་རྒྱ་རྒྱ༔ 
བྲག་རི་དུག་སྦྲུལ་སྤུངས་འདྲའི་སྐེད་ནས་རིག་འཛིན་རྒོད་ཀྱི་ལྡེམ་ཕྲུ་ཅན་གྱིས་བཏོན་པའོ
236

༄༅། །ཟབ་གཏེར་ཆོས་ཀྱི་མཛོད་ཁང་
༄༅༔ ༔གསང་སྔགས་བསྟན་པ་རྣམ་གསུམ་གྱི་ཆོས་འབྱུང་བཞུགས་སོ༔
ཨོ་ རྒྱན་པདྨ་འབྱུང་གནས་ངས༔ ཤཱཀྱ་ཐུབ་པའི་སྨོན་ལམ་དང་༔ རིགས་གསུམ་མགོན་པོའི་ཞལ་ 
གདམས་གྱི༔ ཕྲིན་ལས་མཐའ་རུ་རྒྱས་བྱའི་ཕྱིར༔ ཁ་བ་ཅན་གྱི་རྒྱལ་ཁམས་སུ༔ ལོག་པའི་སྡེ་ 
བརྒྱད་དམ་སྲི་བཏུལ༔ མུ་སྟེགས་རྒྱང་འཕེན་བསྟན་པ་བསྣུབས༔ བསམ་ཡས་ས་བཏུལ་མངའ་ 
གསོལ་བྱས༔ གསང་སྔགས་བསྟན་པའི་རྒྱལ་མཚན་བཙུགས༔ བཀའ་བརྒྱུད་ལུང་གི་མན་ངག་ 
གིས༔ རྒྱུད་དང་ཆོས་སྡེ་སུམ་ཁྲི་བསྒྱུར༔ བོད་ཡུལ་ལན་གཅིག་དཀར་པོར་སྦྱར༔ ལན་གཅིག་ 
བསྟན་པ་བོད་དུ་བཙུགསཿ རྒྱལ་རྒྱུད་ཆོས་རྒྱུད་མཐའ་རྒྱས་ནས༔ དེང་ནས་མི་ལོ་བཞི་བརྒྱའི་ 
བར བདེ་སྐྱིད་ཕུན་སུམ་ཚོགས་པར་མཆིས༔ དུས་དེ་ཡན་ཆད་ཟབ་མོའི་ཆོས༔ སངས་རྒྱས་ཀུན་ 
གྱི་ཐུགས་ཀྱི་མཛོད༔ ཡོངས་སུ་གྲགས་པའི་གསང་སྔགས་དང་༔ སངས་རྒྱས་ཐུགས་ཀྱི་གདུལ་བྱ་ 
རྒྱས༔ འཛམ་བུའི་གླིང་དུ་བདེ་སྐྱིད་ལྡན༔ སངས་རྒྱས་ཤཱཀྱ་ཐུབ་པ་ཡི༔ ཐུགས་རྗེ་གདུལ་བྱ་རྒྱས་ 
དུས་སོ པདྨའི་འཕྲིན་ལས་དང་པོ༔ ས་མ་ཡ་ཙིཏྟ་ཨ་ཨཱཿ༔ ༔ དེ་ནས་ཐུགས་ཀྱི་གདུལ་བྱ་རྫོགས༔ 
རྒྱ་གར་དབུས་ན་ཡོད་པ་ཡི གསང་སྔགས་ཟབ་མོའི་ཆོས་རྣམས་ཀུན༔ ཕྱི་མའི་རིག་འཛིན་ཀུན་ 
ཚོགས་ནསཿ རྡོ་རྗེ་གདན་དུ་སྦ་བར་འགྱུར དེ་ནས་གསང་སྔགས་སྤྱོད་དབང་མེད༔ རྒྱ་གར་ 
ཤར་ཕྱོགས་ཐམས་ཅད་ཀྱི༔ ཆོས་རྣམས་མུ་སྟེགས་ལོག་པར་བསྒྱུར དེ་ནས་གསང་སྔགས་སྤྱོད་ 
མཁན་མེད༔ རྒྱ་གར་ནུབ་ཕྱོགས་ཐམས་ཅད་ཀྱི༔ ཆོས་རྣམས་རིམ་གྱིས་ནུབ་པར་འགྱུར ཨོ་རྒྱན་ 
ཡུལ་གྱི་གསང་སྔགས་ཀུན༔ རེ་ཞིག་མི་ནུབ་དར་རྒྱས་འགྱུར༔ ཁ་བ་ཅན་གྱི་གསང་སྔགས་ཀུན༔ 
བོད་ལ་དུད་འགྲོའི་རིགས་ཡོད་པས༔ འབྱོལ་ཉོག་ཕ་བུ་བསྲེས་ནས་སྤྱོདཿ༔ བྱིན་རླབས་རིམ་གྱིས་ 
ཡལ་བར་འགྱུར༔ བསྟན་པའི་སྙིང་པོ་དེ་ཙམ་མོ༔ ཨོ་རྒྱན་པདྨ་འབྱུང་གནས་ང༔ མི་སྡོད་ 
སྲིན་པོ་འདུལ་དུ་འགྲོ ང་སོང་སུམ་བརྒྱ་ཉི་ཤུ་ནས༔ བསྟན་པའི་སྙིང་པོ་རིམ་གྱིས་ནུབ༔ ཁ་བ་ 
ཅན་གྱི་རྒྱལ་ཁམས་སུ༔ རྒྱལ་བའི་བཀའ་དང་སྒྲིན་པོའི་ཚིག༔ འདྲེས་མར་སྤྱོད་པའི་དུས་ཤིག་ 
འོང་༔ རྒྱ་གར་མཁས་པའི་བཀའ་བརྒྱུད་ལ༔ དྲུག་པ་རྡོ་རྗེ་འཆང་ཆེན་གྱིས དམན་པའི་སེམས་
237

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཅན་འདུལ་ཕྱིར་དུཿ༔ ཟབ་མོའི་ཆོས་ཉིད་གབ་སྦས་ནས༔ སྤྱོད་པ་གཙོ་བོར་སྟོན་པ་གཅིག༔ བྱིན་ 
གྱིས་བརླབས་ཏེ་འབྱུང་བར་འགྱུར༔ གསང་སྔགས་བསྟན་པ་བར་མ་ཡིན༔ བྱིན་གྱིས་བརླབས་ 
པའི་གང་ཟག་འགས༔ བོད་ཀྱི་ཡུལ་དུ་དར་བར་བྱེད༔ དེ་ཡང་མི་རབས་གསུམ་ཙམ་ནས༔ སྒྲིན་ 
པོའི་ཚིག་གིས་བསྲེ་སླད་བྱེདཿ བོད་འདི་བློས་བྱས་ཚིག་ལ་དགའ དེ་ཡང་དུད་འགྲོའི་བག་ཤས་ 
ཀྱིས༔ བསྟན་པ་རང་གིས་བསྣུབ་པར་འགྱུར༔ ཆོས་སྐུ་ལོངས་སྐུ་སྤྲུལ་པའི་སྐུ༔ རིག་འཛིན་གྲུབ་ 
ཐོབ་བཀའ་བརྒྱུད་ནས༔ རིག་འཛིན་ང་དང་བྷི་མ་ལ༔ ཀླུ་སྒྲུབ་སྙིང་པོ་ལ་སོགས་པའི༔ ལུང་བསྟན་ 
ཐོབ་པ་བཅུ་གཅིག་གིས༔ འཛམ་བུའི་གླིང་གི་སྙིང་པོའི་གནས༔ སུམ་སྟོང་ཙམ་ཞིག་ཡོད་པ་ལ 
གདུལ་བྱའི་གཏེར་ཁ་ཚང་བར་སྦས༔ དེ་རྣམས་རིམ་གྱིས་བརྡོལ་ནས་ཀྱང་༔ འཛམ་བུ་གླིང་གི་ 
དོན་བྱེད་འགྱུར༔ ཁྱད་པར་བོད་ཀྱི་ཡུལ་ཁམས་སུ༔ ཨོ་རྒྱན་པདྨའི་གདུང་འཛིན་པ༔ ཁྱད་པར་ 
འཕགས་པའི་གང་ཟག་རེས༔ ཟབ་མོའི་གཏེར་རྣམས་རིམ་གྱིས་འདོན༔ དེ་ཡང་བླུན་པོའི་ཚིག་ 
གིས་སྣུབ༔ སྔ་མ་གཏེར་རེ་བསླད་པ་དང་༔ ཕྱི་མའི་གཏེར་སྟོན་རེ་རེ་འབྱུང་༔ དེ་རྣམས་ང་ཡི་ 
རྒྱལ་ཚབ་ཡིན༔ གཏེར་གྱི་ཆོས་རྣམས་ཐམས་ཅད་ཀུན༔ གསང་སྔགས་བསྟན་པ་ཕྱི་མ་ཡིན༔ 
ཐུགས་རྗེ་ཆེན་པོའི་བྱིན་རླབས་ཀྱིས ཁ་བ་ཅན་གྱི་རྒྱལ་ཁམས་སུ ས་འོག་ས་སྟེང་ཆོས་ཀྱིས་ 
གང་༔ ཐུགས་རྗེའི་ལས་འཕྲོ་དཔག་མེད་ཡོདཿ ང་ཡི་ཐུགས་རྗེ་རྒྱུན་ཆད་མེད༔ དེ་ཕྱིར་སྤྲུལ་པ་ 
རྒྱུན་མི་ཆདཿ ཚེ་ཚད་ལྔ་བཅུ་ཁ་རལ་ལ༔ བསྟན་པ་མཐའ་ལ་ཐུག་གྱུར་ཏེ༔ ཟབ་མོའི་ཆོས་རྣམས་ 
ཐམས་ཅད་ཀྱི༔ བྱིན་རླབས་ནུས་པའི་བཀའ་བརྒྱུད་་ཡལ༔ ཆོས་མིན་ཆོས་ལྟར་བཅོས་པ་ཡི༔ 
འགོང་པོས་བསྒྱུར་བ་མང་དུ་བྱུང་༔ ལྟ་བ་གདེང་མེད་ཁ་ལ་འབྱམསཿ སྒོམ་པའི་དོན་བོར་དུག་ 
ལྔས་གཡེངས༔ སྤྱོད་པ་དོན་མེད་བབ་ཅོལ་བྱེདཿ འབྲས་བུ་རྒྱུ་ལོག་འཁོར་བར་འཁྱམས༔ ཆོས་ 
མིན་ཆོས་ལྟར་བཅོས་པའི་གཟུགས༔ གདེང་མེད་དྲེགས་པའི་ཆོས་སྤྱད་ནས༔ བཀའ་ལ་ཕྱོགས་ 
རིས་བྱེད་ཅིང་རྩོདཿ ང་མིན་ང་འདྲས་བསྟན་པ་བཤིག༔ དེ་དུས་འབྲས་བུའི་བསྟན་པ་ནུབ༔ དེ་ 
དུས་བོད་ཀྱི་སྐྱིད་པ་ཟད༔ དེ་དུས་འགྲོ་བ་ཕྱི་མའི་རིགས༔ དཔྱང་ཐག་ཆད་པའི་སྐལ་མེད་རྣམས 
ལན་ཅིག་འཕགས་པའི་ཐུགས་རྗེ་བསྐྱེད༔ སྤྱན་རས་གཟིགས་ཀྱི་ཐུགས་རྗེ་ཡིས༔ འོད་དཔག་མེད་ 
ཀྱི་ཐུགས་རྒྱུད་བསྐུལ༔ འོད་དཔག་མེད་ཀྱི་ཐུགས་ཀ་ནས༔ པདྨ་འབྱུང་གནས་ང་བསྐུལ་ཏེ
238

ཟབ་གཏེར་ཆོས་ཀྱི་མཛོད་ཁང་།
འཛམ་བུ་གླིང་པའི་དོན་དུ་བསྐུལ༔ དེ་དུས་དཔྱང་ཐག་ཆད་པ་རྣམས༔ ང་ཡི་ཐུགས་རྗེས་དྲང་ 
བའི་ཕྱིར༔ སྙན་བརྒྱུད་ཟབ་མོའི་གཏེར་རྒྱུད་ཡོད༔ ང་དང་འཕྲད་དང་ཁྱད་པར་མེད༔ ཟང་ཟང་ 
ལྷ་བྲག་སྐེད་པ་ནཿ༔ སྙིང་དང་འདྲ་བའི་སྙན་བརྒྱུད་ཡོད༔ ཡང་ལེ་ཤོད་ཀྱི་བྲག་ཕུག་ན༔ སྙིང་དང་ 
འདྲ་བའི་སྙན་བརྒྱུད་ཡོད༔ གངས་དཀར་ཏེ་སེའི་རྩ་བ་ན༔ སྙིང་དང་འདྲ་བའི་སྙན་བརྒྱུད་ཡོད 
སྟག་ཚང་སེང་གེ་བསམ་གྲུབ་ན༔ སྙིང་དང་འདྲ་བའི་སྙན་བརྒྱུད་ཡོད༔ ལྷོ་བྲག་དཔལ་གྱི་ཕུག་ 
རིང་ནཿ སྙིང་དང་འདྲ་བའི་སྙན་བརྒྱུད་ཡོད༔ བུམ་ཐང་མོན་གྱི་ལུང་བཟང་ན༔ སྙིང་དང་འདྲ་ 
བའི་སྙན་བརྒྱུད་ཡོད༔ བསམ་ཡས་མཆིམས་ཕུའི་བྲག་ཕུག་ན༔ སྙིང་དང་འདྲ་བའི་སྙན་བརྒྱུད་ 
ཡོད༔ ཀོང་པོ་བུ་ཆུའི་བྲག་དཀར་ན༔ སྙིང་དང་འདྲ་བའི་སྙན་བརྒྱུད་ཡོད༔ བོད་ན་གཏེར་ཁ་ 
བསམ་ཡས་ཀྱང་༔ སྙན་བརྒྱུད་སྦས་པ་དེ་བརྒྱུད་ཡིན༔ དེ་བརྒྱད་རྙེད་པས་བོད་ཡུལ་གྱི༔ བསྟན་ 
པ་ལན་གཅིག་ཚུགས་པར་འགྱུར སྙན་བརྒྱུད་རྣམ་པ་བརྒྱད་ཡོད་པ༔ འདྲ་དང་འདྲ་མིན་རྣམ་ 
བརྒྱད་ཡོད༔ གང་ཟག་བློ་ཡི་ཁྱད་པར་ཡིན༔ རྣམ་པར་ཤེས་པའི་ཚོགས་བརྒྱད་ལས༔ ཤེས་བྱ་ 
ཐམས་ཅད་འབྱུང་བ་བཞིནཿ༴ སྙན་བརྒྱུད་བརྒྱད་ཀྱང་དེ་བཞིན་ནོ༔ བརྒྱད་པོ་གཅིག་ལ་གཅིག་ 
དགོས་ཡིནཿ འདི་བརྒྱད་དུས་གཅིག་ཚོགས་པ་ན༔ འཇིག་རྟེན་མི་རྣམས་ཐམས་ཅད་ལ༔ སངས་ 
མི་རྒྱ་བའི་དབང་མེད་དོ༔ ཐུགས་རྗེའི་གདུལ་བྱ་རྣམ་བརྒྱད་ཡོད༔ བསམ་པས་གྲོལ་བའི་སྙན་ 
བརྒྱུད་ཡོད༔ བཏགས་པས་གྲོལ་བའི་སྙན་བརྒྱུད་ཡོད༔ བལྟས་པས་གྲོལ་བའི་སྙན་བརྒྱུད་ཡོད༔ 
བཅངས་པས་གྲོལ་བའི་སྙན་བརྒྱུད་ཡོད༔ སྦྱར་བས་གྲོལ་བའི་སྙན་བརྒྱུད་ཡོདཿ རེག་པས་གྲོལ་ 
བའི་སྙན་བརྒྱུད་ཡོད༔ ཐོས་པས་གྲོལ་བའི་སྙན་བརྒྱུད་ཡོད མཐོང་བས་གྲོལ་བའི་སྙན་བརྒྱུད་ 
ཡོད༔ དེ་རྣམས་མ་ལུས་ཐམས་ཅད་ཀྱི༔ རྩ་བ་ལྷ་བྲག་སྐེད་ན་ཡོདདཿ ཨོ་རྒྱན་པདྨ་འབྱུང་གནས་ 
ཀྱི༔ རྣམ་ཤེས་ཚོགས་བརྒྱད་འཕྲོས་པ་ལས༔ སྤྲུལ་པ་རྣམ་བརྒྱད་བྱུང་ནས་འདོན༔ དེ་རྣམས་ 
ཐུགས་ཀྱི་བསྟན་པའོ༔ སྙན་བརྒྱུད་བསྟན་པ་རྫོགས་པ་དང་༔ བོད་ལ་སྲིན་པོའི་ཁྲག་མཛོད་དབྱེ༔ 
དེ་དུས་ཆོས་ཀྱི་གདུལ་བྱ་མེད༔ རྫུ་འཕྲུལ་དྲག་པོའི་གཏེར་དགུ་ཡོད༔ མཚོན་ཆ་སྦས་པའི་ 
གཏེར་དགུ་ཡོད༔ འཁྲུལ་འཁོར་སྦས་པའི་གནས་གསུམ་ཡོད༔ རེག་དུག་སྦས་པའི་གནས་ལྔ་ཡོད༔ 
རྫི་དུག་སྦས་པའི་གནས་བདུན་ཡོད༔ སྤུ་གྲི་སྦས་པའི་གཏེར་གཉིས་ཡོད༔ ནང་འཁྲུག་སྦྱོར་བའི་
239

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
གཏེར་དྲུག་ཡོད༔ ཡུལ་ཁམས་སྲེག་པའི་གཏེར་གཅིག་ཡོད༔ ཐན་ངན་འགྱེད་པའི་གཏེར་དགུ་ 
ཡོད༔ མཐའ་ལ་སྐྲོད་པའི་གཏེར་གསུམ་ཡོདཿ དེ་ཡིས་བདུད་དམག་ཐམས་ཅད་དང་༔ ལས་ངན་ 
བདུད་ཀྱི་དཔུང་བཟློག་འགྱུར༔ དེ་རྣམས་ཐུགས་རྗེའི་ལས་མཐའ་འོ༔ དེ་ནས་བྱང་ཆུབ་སེམས་ 
དཔའ་ཡི གདུལ་བྱའི་མཐའ་ཡང་དེ་ཙམ་མོ༔ དེ་ནས་ཐུགས་རྗེའི་དཔྱང་ཐག་ཆད༔ རེ་ཞིག་ 
ཐུགས་རྗེའི་རྒྱུན་ཆད་ནས༔ ལྷག་མའི་སེམས་ཅན་ཐམས་ཅད་ཀྱང༔ དུཿཁ་ཉིད་ལ་སྤྱོད་པར་ 
འགྱུར༔ ང་ཡིས་སྦས་པའི་གཏེར་ཆེན་རྣམས དུས་ལ་བབ་དུས་རྙེད་གྱུར་ན༔ བཅོས་སླད་མེད་ 
པར་ཉམས་སུ་ལོངས ཐུགས་རྗེའི་གདུལ་བྱ་མཐར་ཕྱིན་འགྱུར༔ མ་མོ་བསྟན་མ་བཅུ་གཉིས་ཀྱིསཿ 
འཕུང་བྱེད་ཉམས་པའི་མི་དགུ་སྒྲོལ༔ བཀའ་རྐུ་བ་དང་བཀའ་སྨོད་པ༔ བཀའ་ལ་སྨོད་ཅིང་བཀའ་ 
ལས་འདའ༔ ཆོས་མིན་ཆོས་ལྟར་བཅོས་པ་དང་༔ གཏེར་མིན་གཏེར་འདྲ་རྫུ་བ་དང་༔ འཕུང་ 
བྱེད་ལོག་པ་བདུད་ཀྱི་རིགས༔ དམ་ལས་ལོག་པ་དམ་སྲིའི་རིགསཿས༔ ཆོས་ལ་ཉམས་པའི་གང་ཟག་ 
དགུ༔ བསྟན་པ་སྙིགས་དུས་འབྱུང་འགྱུར་གྱི༔ དེ་ཡི་སྙིང་ཁྲག་དྲོན་མོ་རྣམས༔ བསྟན་མ་བཅུ་ 
གཉིས་འཐུངས་བར་གྱིས༔ རི་རབ་ཆེན་པོའི་འགྲམ་འོག་ཏུ༔ ལས་ངན་མ་ཟད་བར་དུ་ནོན༔ ཞེས་ 
གསུངས་སོ ཟང་ཟང་ལྷ་བྲག་གི་སྐེད༔ བསེ་སྒྲོམ་སྨུག་པོའི་ནང་དུ་རྒྱ་མཛད་པསཿ དེའི་ཚེ་བོད་ 
ཀྱི་ལྷ་སྲིན་ཐམས་ཅད་གནས་དེར་དམ་ལ་འདུས་ཏེ༔ དེའི་ནང་ནས་བོད་ཀྱི་མཐུ་བོ་ཆེ་སྡེ་བཞིའི་ 
སྲོག་སྙིང་དུས་གཅིག་ཏུ་བསྡུས་ཏེ༔ གཏེར་གྱི་སྲུང་མར་བསྐོས་སོ ས་མ་ཡཿ ཛཿཧཱུྃ་བཾ་ཧོཿ རཀྟ་ 
ཙིཏྟ་ཁཱ་ཧི་ཁཱ་ཧི རྒྱ་རྒྱ་རྒྱ
དེ་ནས་མཁའ་འགྲོ་ཡེ་ཤེས་མཚོ་རྒྱལ༔ སྣ་ནམ་རྡོ་རྗེ་བདུད་འཇོམས༔ ལྷ་སྲས་མུ་ཏིག་བཙན་ 
པོ་གསུམ་གྱིས་འདི་སྐད་ཅེས་ཞུས་སོ ཀྱེེ་སློབ་དཔོན་ཆེན་པོ་སྤྲུལ་པའི་སྐུ༔ སངས་རྒྱས་ཀུན་གྱི་ 
གདུང་འཛིན་པ༔ དུས་གསུམ་མ་འགགས་ས་ལེར་གཟིགས༔ ཐུགས་རྗེའི་སྤྲུལ་པ་ཁྱེད་ལ་བསྟོདཿ 
ཅེས་གདུང་བའི་སེམས་ཀྱིས་གསོལ་བ་བཏབ་སྟེ་ཞུས་པ༔ ཀྱཻ་རིག་འཛིན་ཆེན་པོ༔ ཤཱཀྱ་ཐུབ་པའི་ 
ཐུགས་ཀྱི་གདུལ་བྱ གསང་སྔགས་ཀྱི་བསྟན་པ་རིན་པོ་ཆེ་འདི༔ བསྟན་པ་དང་པོ་བྱོན་པ་འདི 
བཀའ་དྲང་པོར་ལོ་དུ་གནས༔ བཀའ་ཉམས་པར་བྱེད་པའི་གང་ཟག་ཇི་ལྟ་བུ་ཞིག་འབྱུང་༔ ཐོག་ 
མའི་གསང་སྔགས་ལམ་ཉེ་རིང་ཇི་ལྟ་བུ་ལགས༔ གསང་སྔགས་ཀྱི་བཀའ་སྨོད་པར་བྱེད་པའི་སེམས་
240

༄༅། །ཟབ་གཏེར་ཆོས་ཀྱི་མཛོད་ཁང་།
ཅན་དེ་མཐར་ཅིར་འགྱུར་ལགསཿ ཞེས་ཞུས་སོ༔ བཀའ་བསྩལ་པ༔ གསང་སྔགས་ཀྱི་བསྟན་པ་ 
དང་པོ་འདི༔ བོད་ཁ་བ་ཅན་གྱི་ཡུལ་དུ༔ བཀའ་དྲང་པོ་མི་ལོ་ལྔ་བརྒྱ་དང་བདུན་གནས་སོ དེ་ 
ནས་བདུད་ཀྱིས་དམོད་པ་དོར་བའི་ལས་དབང་གིས༔ རྒྱུའི་ཆོས་སྤྱོད་པའི་དགེ་སློང་དང་༔ དགེ་ 
ཚུལ་གྱི་ཆས་སུ་ཞུགས་ཏེ གསང་སྔགས་ཀྱི་བསྟན་པ་ལ་སྨོད་པར་འགྱུར་ཏེ༔ གཞོགས་འཕྱས་ 
དང་༔ ལྐོག་འཕྱས་དང་༔ དངོས་སུ་རྩོད་པར་འགྱུར་ཏེ༔ དེ་རིམ་གྱིས་འཕེལ་ནས༔ བོད་ཁམས་ 
ཀུན་ཁྱབ་པ་དང་༔ བོད་སྤྲེའུ་གདོང་དམར་གྱི་བུ་ཡིན་པས༔ ཁོང་ཅོལ་ཆུང་བས༔ བཀའ་རྒྱུད་ 
ལུང་གསུམ་དཀྲུགས་ཏེ༔ གོང་མ་འོག་ཏུ་བཅུགཿག༔ འོག་མ་གོང་དུ་བཏོན༔ ཐེག་པ་གོང་འོག་བསྲེས༔ 
བཀའ་བབ་ཅོལ་དུ་སྤྱད་པས༔ གསང་སྔགས་ཀྱི་བཀའི་བྱིན་རླབས་ཉམས་ཏེ༔ བསྟན་པ་ཉམ་ 
དམའ་བར་འགྱུར་རོ༔ གསང་སྔགས་ཀྱི་བསྟན་པ་དང་པོ་འདིའི་མཚན་ནི༔ ཀུན་ཏུ་བཟང་པོའི་ 
དགོངས་པ་ཡོངས་སུ་ཀློང་བརྡོལ་བ་རྒྱུད་ལུང་མན་ངག་རྣམ་གསུམ་ཞེས་བྱའོ འདིའི་རྒྱུད་ཀྱི་ 
ཆོས་ཐམས་ཅད་ཀྱི་བཀའ་དྲང་པོ་ཉམས་སུ་བླངས་ནཿ ཚེ་གཅིག་གིས་སངས་རྒྱ་བར་འགྱུར་རོ 
ལུང་གི་ཆོས་དྲང་པོ་ཉམས་སུ་བླངས་ན༔ ཟླ་བ་དྲུག་གིས་སངས་རྒྱ་བར་འགྱུར་རོ མན་ངག་གི་ 
ཆོས་དྲང་པོ་ཉམས་སུ་བླངས་ན༔ ནང་རྟོགས་ན་ནང་སངས་རྒྱ ནུབ་རྟོགས་ན་ནུབ་སངས་རྒྱ༔ 
གསང་སྔགས་ཀྱི་བཀའ་སྨོད་པའི་སེམས་ཅན་རྣམས་ནི རྒྱུད་མ་ཧཱ་ཡོ་གའི་ཆོས་ལ་སྨོད་ན༔ བསྐལ་ 
པ་གསུམ་ལྕེ་ལ་ཞིང་རྨོད་པའི་དམྱལ་བར་སྐྱེའོ༔ ལུང་ཨ་ནུ་ཡོ་གའི་ཆོས་ལ་སྨོད་ན༔ བསྐལ་པ་ 
ཆེན་པོ་བདུན་ཁོག་པ་ཁྲོ་ཆུ་ཁོལ་མས་སྲེག་པའི་དམྱལ་བར་སྐྱེའོ༔ མན་ངག་རྫོགས་པ་ཆེན་པོ་ལ་ 
སྨོད་ན༔ ཚ་བའི་དམྱལ་བར་བསྐལ་པ་དྲུག་ཅུར་དུཿཁ་མྱོང་ནས༔ དེ་ནས་འཁོར་བ་ཁ་བརྒྱུད་པ་ 
ལས༔ འབྲས་བུ་ཐར་པ་ཐོབ་པའི་སྐལ་བ་གཏན་ནས་བརླགས་ཏེ་མེད་དོ༔ ཞེས་གསུངས་སོ༔ ཡང་ 
ཞུས་པ༔ ཀྱེེ་རིག་འཛིན་ཆེན་པོ་སྤྲུལ་པའི་སྐུ གསང་སྔགས་ཀྱི་བསྟན་པ་བར་མ་དེ༔ བོད་ཁ་བ་ 
ཅན་གྱི་ཡུལ་དུ་བཀའ་དྲང་པོ་ཇི་ཙམ་གནས༔ དེ་ནས་གང་ཟག་ཇི་ལྟ་བུས་སྨན་པར་འགྱུར༔ གསང་ 
སྔགས་དེའི་མཚན་གང་ལྟར་ལགས༔ དེའི་ཡོན་ཏན་ཅི་ཙམ་མཆིས༔ སྨོད་པའི་སེམས་ཅན་མཐར་ 
ཇི་ལྟར་འགྱུར་ལགསཿ ཞེས་ཞུས་པསཿ
བཀའ་བསྩལ་པ༔ ཉོན་ཅིག༔ གསང་སྔགས་ཀྱི་བསྟན་པ་བར་མ་དེ༔ བོད་ཁ་བ་ཅན་གྱི་ཡུལ་
241

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
དུཿ༔ བཀའ་དྲང་པོར་ལོ་བརྒྱ་དང་དྲུག་ཅུར་གནས་པར་འགྱུར་རོ༔ དེ་ནས་ཐེག་པ་འོག་མའི་སྒོར་ 
ཞུགས་པའི་སེམས་ཅན་ནམཿ༔ རྒྱལ་པོ་པེ་དཀར་སྙིང་ལ་ཞུགས་པའི་རིགས༔ བློ་རྣོ་ལ་ཅོལ་ཆུང་བ་ 
འགའ་ཞིག་གིས༔ གསང་སྔགས་སྤྱོད་དེ ལྟ་བའི་ལ་ཤན་མ་ཕྱེདཿ སྤྱོད་པའི་བླང་དོར་མ་ཕྱེད༔ 
གོང་འོག་འཁྲུལ་པར་སྤྱད་པས༔ གསང་སྔགས་ཀྱི་བཀའ་ལས་འདས་ཏེ༔ ཉམས་པར་འགྱུར་རོ༔ 
གསང་སྔགས་ཀྱི་བསྟན་པ་བར་མ་དེ་ཉིད༔ རྡོ་རྗེ་འཆང་གིས་ལུང་བསྟན༔ གསང་སྔགས་རྒྱུད་སྡེ་ 
བཞིའི་དགོངས་པ་ཞེས་བྱའོ༔ འདི་ཉམས་སུ་བླངས་པའི་འབྲས་བུ་ནི བསྐྱེད་པ་ལྷ་བསྒོམས་པས་ 
མི་ཚེ་གསུམ་ན་སངས་རྒྱའོ༔ འབྲས་བུ་ཕྱག་རྒྱ་ཆེན་པོ་བསྒོམས་པས་ཚེ་གཅིག་གིས་སངས་རྒྱ༔ གསང་ 
སྔགས་ཀྱི་བསྟན་པ་དེ་ལ༔ བཀའ་ལ་ལྷད་འཇུག་པ་དང་༔ སྨོད་པའི་སེམས་ཅན་དེ་ནི༔ བྱོལ་སོང་ 
གི་གནས་སུ་བསྐལ་པ་གཅིག་ཏུ་སྐྱེ དེ་ནས་ཚ་བའི་དམྱལ་བར་བསྐལ་པ་གཅིག་ཏུ་ལས་མྱོང་ 
བར་འགྱུར་རོ༔ ཞེས་གསུངས་སོ༔ ཡང་ཞུས་པཿ ཀྱཻ་རིག་འཛིན་ཆེན་པོ་སྤྲུལ་པའི་སྐུ༔ གསང་ 
སྔགས་ཀྱི་བསྟན་པ་ཕྱི་མ་ཟབ་མོ་གཏེར་དུ་སྦས་པ་འདི་རྣམས༔ བཀའ་དྲང་པོར་ཡུན་ཇི་ཙམ་གནས༔ 
མཐར་དེའི་བསྟན་པ་ཇི་ལྟ་བུས་བསྣུབ་པར་འགྱུར༔ དེའི་མཚན་ཇི་ལྟར་དུ་གྲགས་པ་ལགས༔ དེ་ 
ལ་ཡིད་ཆེས་པའི་ཡོན་ཏན་དང་འབྲས་བུ་ཇི་ཙམ་ཞིག་ཐོབ་པ་ལགས༔ དེ་ལ་སྨོད་པའི་སེམས་ཅན་ 
རྣམས་མཐའ་མར་ཅིར་འགྱུར་བ་ལགས༔ ཞེས་ཞུས་པས༔ བཀའ་བསྩལ་པ༔ ཉོན་ཅིག་བོད་ཀྱི་ 
དད་ཅན་རྣམས༔ རིན་པོ་ཆེ་ཟབ་མོ་གཏེར་དུ་སྦས་པ་འདི་རྣམས༔ སྤྱིར་མི་ལོ་ལྔ་བརྒྱ་དང་བཅུ་ 
གསུམ་འབྱུང་༔ དེ་ཡང་གཏེར་ཆེན་རེ་ལ༔ མི་ལོ་ལྔ་བརྒྱ་དང་དྲུག་ཅུ་འབྱུང་བ་ཡང་ཡོད༔ ཉིས་ 
བརྒྱ་དང་རྩ་གཅིག་འབྱུང་བ་ཡང་ཡོད༔ བརྒྱ་དངཉི་ཤུ་འབྱུང་བ་ཡང་ཡོད༔ ངེས་པ་མེད་དོ༔ 
ཐུན་མོང་གི་གཏེར་ཕྲན་རྣམས་ལ་གདུལ་བྱ་ལོ་ལྔ་བཅུ་འབྱུང་བ་ཡང་ཡོད༔ ཉེར་གཅིག་དང་བཅུ་ 
གསུམ་དང་སྣ་ཚོགས་འབྱུང་བ་ཡོད་དོ༔ དེ་ཡང་བོད་ཁ་བ་ཅན་གྱི་རྒྱལ་ཁམས་སུ༔ ཁྱད་པར་ 
འཕགས་པའི་གཏེར་ལྔ གཏེར་ཆེན་པོ་བརྒྱ་དང་རྩ་གཅིག་སྦས་སོ༔ གདུལ་བྱ་ལོ་ལྔ་བརྒྱ་དང་ 
བཅུ་གསུམ་ཡོད་དོ༔ དེ་རྣམས་སྨོད་བའི་བདུད་བགེགས་ནི༔ འགོང་པོ་སྤུན་དགུ༔ དམ་སྲི་སྤུན་ 
དགུ ཐེ་རང་སྤུན་དགུ༔ སྙིང་དུ་ཞུགས་པའི་བན་བཙུན་དམ་ཉམས་པ་མང་པོསཿ གཏེར་གྱི་ཆོས་ 
ཟབ་མོ་ལ་ཡ་ག་དང་སྐུར་པ་གདབ་སྟེ༔ བཀའི་བྱིན་རླབས་མ་ཉམས་པར་སྤྱོད་པའི་གང་ཟག་
242

༄༅། །ཟབ་གཏེར་ཆོས་ཀྱི་མཛོད་ཁང་།
རྣམས་ལ༔ རུ་ང་དང་ཕྲག་དོག་མང་པོ་བྱེད༔ ཆོས་ལ་ང་བདག་གི་འགོང་པོ་འབྱུང་བས༔ གཏེར་ 
ཆོས་སྤྱོད་པ་རྣམས་ཀྱང་ཡིད་གཉིས་སུ་འགྱུར་ཏེ༔ ཕ་རོལ་དང་རྩོད་པའི་ཕྱིར༔ ཆོས་སྣ་ཚོགས་ 
ཀྱི་སྒོར་ཞུགས་ཏེ༔ ཉམས་སུ་མི་ལོངས་པའི་ཤེས་བྱ་མཐའ་ཡས་སུ་སྤྱད་པས༔ བྱིན་རླབས་དང་ 
ནུས་པ་ཡལ་ཏེ༔ ཟབ་མོའི་བསྟན་པ་ཉམས་པར་འགྱུར་རོ༔ འདིའི་མཚན་ནི གསང་སྔགས་ཀྱི་ 
བསྟན་པ་ཕྱི་མ་སྙིང་པོ་ཐུགས་ཀྱི་བསྟན་པ་ཞེས་བྱའོ༔ འདི་ཉམས་སུ་བླངས་པའི་ཡོན་ཏན་ནི༔ སྨོན་ 
ལམ་དང་ཐུགས་རྗེའི་ཁྱད་པར་གྱིས༔ བསྐྱེད་པའི་རིམ་པ་ལྷ་བསྒྲུབ་པ་རྣམས༔ གསང་སྔགས་ཀྱི་ 
བསྟན་པ་གོང་མ་རྣམས་ལས་བདུན་འགྱུར་གྱིས་བྱིན་རླབས་དང་མཐུ་རྩལ་ཆེའོ༔ འབྲས་བུ་རྫོགས་ 
པ་ཆེན་པོའི་ཆོས་འདི་ནི ཚེ་འདི་ལ་ངེས་པའི་དོན་མངོན་དུ་གྱུར་ཏེ༔ གང་ཟག་རབ་རྣམས་མན་ 
ངག་མཐོང་བ་ཙམ་གྱིས་སངས་རྒྱ་བ་ཡང་འབྱུང་ངོ་༔ འབྲས་བུ་གཏེར་གྱི་བསྟན་པ་རིན་པོ་ཆེ་ལ་
སྨོད་པའི༔ བདུད་དང་འགོང་པོས་ཁ་བསྒྱུར་བའི་འབོག་ཆོལ་བདུད་ཀྱི་རིགས་རྣམས་ནི༔ ཚེ་འདི་ 
འཕོས་མ་ཐག་ཏུ་ལྕགས་ཀྱི་རི་བོ་ཆེན་པོ་དཔག་ཚད་སྟོང་ཕྲག་ལྔ་བཅུ་ཡོད་པའི་འོག་ཏུ༔ བསྐལ་ 
པ་ཆེན་པོ་དྲུག་ཅུར་བརྫིས་ནས༔ དེ་ནས་འཁོར་བའི་གཡང་ས་ཆེན་པོ་འགྲིམ་ཞིང་༔ བྱང་ཆུབ་ 
ཀྱི་ས་བོན་རྩ་བ་ནས་བསྐམ་པར་འགྱུར་རོ༔ ཞེས་གསུངས་སོ༔ ཡང་ཞུས་པ༔ ཀྱཻ་རིག་འཛིན་ཆེན་ 
པོ་སྤྲུལ་པའི་སྐུ༔ གསང་སྔགས་ཀྱི་བསྟན་པ་དང་པོ་འདིའི་བསྟན་པའི་བདག་པོ་གང་ལགས༔ བར་ 
མ་དེའི་བསྟན་པའི་བདག་པོ་གང་ལགསཿ ཕྱི་མ་དེའི་བསྟན་པའི་བདག་པོ་གང་ལགས༔ ཡང་ 
དག་པར་རྫོགས་པའི་སངས་རྒྱས་ཤཱཀྱ་ཐུབ་པ་དང་དོན་གྱི་འབྲེལ་བ་ཅི་མཆིསཿ ཞེས་ཞུས་སོ 
བཀའ་བསྩལ་པ༔ ཉོན་ཅིག་བོད་ཀྱི་དད་པ་ཅན༔ གསང་སྔགས་ཀྱི་བསྟན་པ་དང་པོའི་བདག་པོ་ 
ནི དཔལ་རྡོ་རྗེ་སེམས་དཔའ་འོ༔ དེ་དང་པོ་སངས་རྒྱས་ཤཱཀྱ་ཐུབ་པས་བྱང་ཆུབ་མཆོག་ཏུ་ 
སེམས་བསྐྱེད་པའི་སློབ་དཔོན་ཡིན་ནོ༔ བསྟན་པ་བར་པ་དེའི་བདག་པོ་ནི༔ དྲུག་པ་རྡོ་རྗེ་འཆང་ 
ཆེན་པོ༔ དེ་ནི་སངས་རྒྱས་ཤཱཀྱ་ཐུབ་པའི་བར་དུ་དབང་ཐོབ་པའི་སློབ་དཔོན་ནོ༔ བསྟན་པ་ཐ་མ་ 
དེའི་བདག་པོ་ནི༔ པདྨ་འབྱུང་གནས་ང་ཉིད་དོ༔ ང་ནི་སངས་རྒྱས་ཤཱཀྱ་ཐུབ་པའི་སྐུ་སྐྱེ་བ་སྔ་མ་ 
དེའི་ཡབ་ཡིན་ནོ༔ ཞེས་གསུངས་སོ
ཡང་ཞུས་པ༔ སངས་རྒྱས་ཤཱཀྱ་ཐུབ་པའི་བསྟན་པ་ལྔ་བརྒྱ་ཕྲག་བཅུར་གནས་པ་ལས༔ གསང་
243

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
སྔགས་ཀྱི་བསྟན་པ་གང་གི་དུས་སུ་འབྱུང༔ མཐར་དར་གུད་ཇི་ལྟར་མཆིས༔ ཞེས་ཞུས་སོ༔ བཀའ་ 
བསྩལ་པ༔ ཉོན་ཅིག་བོད་ཀྱི་དད་པ་ཅན༔ སངས་རྒྱས་ཀྱི་བསྟན་པ་ལྔ་བརྒྱ་ཕྲག་བཅུར་གནས་པ་
ལ༔ སྐྱེ་དགུའི་བདག་མོས་ལྔ་བརྒྱ་ཕྲག་གཅིག་བསྣུབས༔ གསང་སྔགས་བྱོན་པའི་བྱིན་རླབས་ཀྱིས༔ 
ལྔ་བརྒྱ་ཕྲག་ཅིག་བསྲིང་བར་ནུས་སོ༔ གསང་སྔགས་འབྱུང་བ་ནི ལྔ་བརྒྱ་ཕྲག་བཅུའི་དབུས་སུ་ 
འབྱུང་ངོ་༔ ཐུབ་པའི་བསྟན་པ་ནི༔ ལྔ་བརྒྱ་ཕྲག་ལྔ་སྡེ་སྣོད་རིན་པོ་ཆེ་གསུམ་གྱིས་འཛིན་ནོ༔ ལྔ་ 
བརྒྱ་ཕྲག་བཞི་སྡེ་སྣོད་གསུམ་དང་༔ གསང་སྔགས་ཀྱི་བསྟན་པ་དར་ཞིང་རྒྱས་སོ ལྔ་བརྒྱ་མཐའ་ 
མའི་དུས་སུ༔ རྒྱུད་ཀྱིས་ལུང་བསྣུབཿ ལུང་གིས་མདོ་བསྣུབ༔ རྒྱུའི་ཆོས་ཀྱིས་འབྲས་བུ་བསྣུང 
འབྲས་བུའི་ཆོས་གཅིག་གིས་གཅིག་བསྣུབ༔ འཕེལ་འགྲིབ་སྣ་ཚོགས་འབྱུང་༔ ཐུབ་པའི་བསྟན་པ་ 
ལ༔ གསང་སྔགས་ཀྱི་བསྟན་པ་དང་པོ་ནི༔ རྒྱ་གར་གྱི་ཡུལ་དུ་ལྔ་བརྒྱ་ཕྲག་དྲུག་པ་ལ་འབྱུང 
སྔགས་ཀྱི་བསྟན་པ་བར་མ་ནི༔ ལྔ་བརྒྱ་ཕྲག་བརྒྱད་པ་ལ༔ རྒྱ་གར་གྱི་ཡུལ་དུ་འབྱུང་ངོ་༔ གསང་ 
སྔགས་ཀྱི་བསྟན་པ་ཕྱི་མ་ནི ལྔ་བརྒྱ་ཕྲག་བཅུ་པ་ལ་བོད་དང་༔ ཨོ་རྒྱན་གྱི་ཡུལ་དུ་འབྱུང་ངོ་༔ 
གསང་སྔགས་ཀྱི་བསྟན་པ་དང་པོ་ནི༔ གསང་སྔགས་འཆོལ་བའི་རྟགས་འབྱུང་བ་དང་༔ གསང་ 
སྔགས་བྱོན་པའི་གནས་ཆེན་བརྒྱད་དུ༔ རིན་པོ་ཆེའི་གཏེར་དུ་སྦས་སོ གསང་སྔགས་བར་པ་ནི༔ 
རིམ་གྱིས་ནུབ་འགྲོ་བར་འགྱུར་རོ༔ གསང་སྔགས་ཕྱི་མའི་སྙིང་པོ་ཐམས་ཅད་གཏེར་དུ་སྦ་བར་ 
འགྱུར་རོ༔ རྒྱུད་དང་མན་ངག་གཙོ་ཆེ་བ་རྣམས༔ འགོང་པོ་གློ་བུར་དུ་ཞུགས་པའི་བན་བཙུན་ 
དམ་ཉམས་ཀྱིས༔ ཚོང་འདུས་ཀྱི་འོ་མ་བཞིན་དུ་སླད༔ བཀའ་འཆོལ་ནས་ནུབ་པར་འགྱུར་རོ 
འཕེལ་འགྲིབ་ནི་དེ་ལྟར་འབྱུང་ངོ་༔ ཡང་ཞུས་པ༔ རིག་འཛིན་ཆེན་པོ་སྤྲུལ་པའི་སྐུ ཐེག་པ་ཆེན་ 
པོ་སྙན་བརྒྱུད་ཀྱི་ཆོས་འདི་ནི༔ སངས་རྒྱས་ཀྱི་བསྟན་པ་ལྔ་བརྒྱ་ཕྲག་བཅུའི་གང་ལ་འབྱོན༔ ཡུན་ 
ཅི་ཙམ་གནས༔ མཐར་གང་དུ་གནས་པར་འགྱུར་ཞེས་ཞུས་པས༔ བཀའ་བསྩལ་པ༔ ཉོན་ཅིག་ 
བོད་ཀྱི་དད་པ་ཅན༔ སངས་རྒྱས་ཀྱི་བསྟན་པ་ལྔ་བརྒྱ་ཕྲག་བཅུ་གནས་པའི༔ བསྟན་པའི་སྙིང་པོ་ 
རྫོགས་པ་ལ་ཉེ་བ་དང༔ གཏེ་ར་ནས་རྡོལ་བར་འགྱུར་རོ༔ སྙན་བརྒྱུད་མ་ནོར་བའི་བསྟན་པ་ལོ་ 
བརྒྱ་དང་བཅུ་གསུམ་འབྱུང་༔ དེ་ཡང་བོད་ཀྱི་རི་བྲག་དབེན་པའི་གནས་སུ་འབྱུང་༔ མཐར་སྙན་ 
བརྒྱུད་ཀྱི་ཆོས་འདི་རྣམས་རིན་པོ་ཆེའི་གཏེར་དུ་ཐིམ་པར་འགྱུར་རོ༔ ཞེས་གསུངས་སོ༔ ཡང་
244

༄༅། །ཟབ་གཏེར་ཆོས་ཀྱི་མཛོད་ཁང་།
ཞུས་པ༔ སྙན་བརྒྱུད་ཀྱི་གཏེར་འདི་རྣམས༔ གཏེར་ནས་འདོན་རན་པའི་དུས་ཚོད་གང་ལགསཿ 
སྙན་བརྒྱུད་སྤེལ་བའི་རྟགས་ཇི་ལྟར་མཆིསཿ སྙན་བརྒྱུད་འཆོལ་བའི་རྟགས་ཇི་ལྟར་མཆིས༔ སྙན་ 
བརྒྱུད་སྦ་དགོས་པའི་རྟགས་ཇི་ལྟར་མཆིས ཞེས་ཞུས་པསཿ
བཀའ་བསྩལ་པ༔ ཉོན་ཅིག་བོད་ཀྱི་དད་པ་ཅན༔ གསང་སྔགས་ཀྱི་བསྟན་པ་རྣམ་གསུམ་ནི༔ 
བསྟན་པ་རྫོགས་ཁར་སྙན་བརྒྱུད་ཐུགས་ཀྱི་གཏེར་རྣམས་འབྱུང་སྟེ དེ་ཡང་གཏེར་འདི་འདོན་ 
རན་པའི་དུས་ཚོད་ནི༔ གསང་སྔགས་ཀྱི་བསྟན་པ་ཉམ་སྨད་ནས སློབ་དཔོན་མཚན་དང་མི་ལྡན་ 
པ༔ སྒྲུབ་ལ་མི་བརྩོན་དབང་བསྐུར་བྱེདཿ སློབ་བུ་མཚན་དང་མི་ལྡན་པ༔ དད་པའི་སྟོབས་མེད་ 
པ་ཚོ་འཇུག༔ དམ་ཚིག་གཅིག་ཀྱང་མི་བསྲུང་བར༔ གསང་སྔགས་ཟབ་མོའི་ཆོས་ཚོ་སྤྱོད༔ གསང་ 
སྔགས་མིང་གིས་རྒྱལ་ཁམས་གང་༔ གསང་སྔགས་འགྲུབ་པའི་གང་ཟག་མེད༔ རྟོགས་ལྡན་ཉིན་ 
སྐར་བས་ཀྱང་དཀོནཿ གྲུབ་ཐོབ་ནམ་ལངས་སྐར་མ་འདྲ༔ ཕྱི་ལྟར་རབ་བྱུང་ཆ་བྱད་ལ༔ ནང་ལྟར་ 
དུག་ལྔའི་རླུངས་ཚུབ་ལངས༔ དོན་གྱི་སྙིང་པོ་ནུབ་ཁ་རུ༔ སྙན་བརྒྱུད་འདོན་པའི་དུས་ལ་བབཿ༔ 
སྔོན་ནས་བསགས་པའི་སྐལ་བ་ཅན༔ སྐལ་ལྡན་འགའ་རེ་འབྱུང་སྲིད་ཀྱང་༔ གླང་སྨྱོན་བཙུན་ 
པའི་ཅ་ཅོ་ཡིས༔ ལམ་ལོག་འཁོར་བར་ཁྲིད་པ་མང༔ དེ་ཚེ་ང་ཡི་སྙན་བརྒྱུད་འདི༔ བོད་ལ་ 
བསྟན་པའི་དུས་ལ་བབ༔ སྤེལ་བའི་སྣོད་ནི་འདི་ལྟ་སྟེ ཚད་མེད་བཞི་ཡི་གོས་གྱོན་པ༔ རྟོག་པའི་ 
ཆོས་ཀྱིས་བློ་མི་ཁེངས༔ རྟོག་མེད་མུན་པའི་སྐྲན་མ་ཞུགས༔ སྙན་བརྒྱུད་ཟབ་མོའི་ཚིག་ཐོས་ནས༔ 
འགྱུར་མེད་མོས་པའི་དད་པ་ཅནཿ༔ འཁོར་བ་བློ་ཡིས་གཏོང་ནུས་ན༔ འགའ་དང་འགའ་ལ་སྦྱིན་ 
པར་བྱ༔ དེ་ཡང་སྦྱིན་པའི་དུས་ཚོད་ནི༔ རི་མཐོ་ས་གཙང་དབེན་པའི་གནས༔ ཡང་ངོའི་གཟའ་ 
སྐར་བཟང་པོ་ལ༔ གསང་བའི་དཀྱིལ་འཁོར་ཞལ་ཕྱེ་སྟེ ཕུད་དང་གཏོར་མ་ཚོགས་ཀྱིས་སྐོང་ 
དུས་གསུམ་བདེ་གཤེགས་དཔང་དུ་བཙུགསཿ མཁའ་འགྲོ་དམ་ཅན་རྒྱུད་བསྐུལ་ནས༔ སྙིང་དང་ 
འདྲ་བ་གཅིག་གམ་གཉིས༔ དེ་བས་མང་ལ་མི་སྤེལ་བའི༔ རྒྱུ་ཡིས་བོར་ཏེ་བསྟན་པར་བྱ༔ དེ་ཡང་ 
གུས་པས་མཎྜལ་དབུལ༔ སྙན་བརྒྱུད་རྩ་བའི་གདམས་པ་ལ ཅི་འབྱོར་ལོངས་སྤྱོད་ཕངས་མེད་ 
འབུལ༔ སྙན་བརྒྱུད་ཁ་འཐོར་གདམས་པ་ལཿ རིན་ཆེན་བདུན་གྱི་མཎྜལ་འབུལ༔ སྙན་བརྒྱུད་ 
གེ་མེད་པ་ལ༔ རིན་ཆེན་གསེར་གྱི་མཎྜལ་འབུལ༔ དེ་ཡང་དུས་གཅིག་སྤེལ་མི་བྱ རྟགས་དང་
245

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
སྦྱར་ཏེ་རིམ་གྱིས་བསྟན༔ སྙན་རྒྱུད་དེ་གསུམ་སྤྱོད་པའི་མི༔ ཕྱིན་ཆད་འཁོར་བར་མི་འཁྱམ་མོ་ 
གཏེར་འདི་ནུབ་པའི་དུས་ཚོད་ནི༔ ཉམས་སུ་མི་ལེན་ཡི་གེར་བཀོད༔ རྟགས་ལ་མི་ལྟ་ནོར་ལ་ལྟ 
ཚོང་འདུས་གྲོང་སྲང་རྐུན་པོ་དང་༔ བན་བཙུན་དམ་ཉམས་བུད་མེད་ཀྱི༔ ལག་ཏུ་སྙན་བརྒྱུད་ཡི་ 
གེ་འཁྱམ༔ ཉམས་ལེན་མེད་པར་གྲོང་ཁ་ཉུལ༔ དེ་ལྟར་དུས་ཀྱི་ཐ་མ་ལ༔ གླང་སྨྱོན་བཙུན་པས་ 
འཐུང་བར་བྱེད༔ གསེར་དང་འདྲ་བ་ཐལ་བར་གཏོང་༔ འགོང་པོས་བློ་བསྒྱུར་མི་དྲུག་གིསཿ 
ང་ཡིས་སྙན་བརྒྱུད་འཆོལ་བར་གཏོང་༔ དེ་ཚེ་དམ་ཚིག་ལྡན་པ་ཡིས༔ ལས་ཅན་སྐྱེས་བུ་འགའ་ 
ཚོགས་ལ༔ ང་ཡི་སྙན་བརྒྱུད་ཟབ་མོ་རྣམས༔ ཞུ་དག་གྱིས་ལ་གཏེར་དུ་སྦོས༔ དེ་ནི་ང་ཡི་གདུང་ 
འཚོབ་ཡིན༔ རྩ་བའི་དམ་ཚིག་སྐོང་བར་འགྱུར༔ ཞེས་གསུངས་སོ
ཡང་ཞུས་པ༔ ཀྱཻ་རིག་འཛིན་ཆེན་པོ་སྤྲུལ་པའི་སྐུ༔ སངས་རྒྱས་བསྟན་པ་དེ་ལྟར་རྫོགས་ 
ལགས་ནཿ རྫུ་འཕྲུལ་གྱིས་གཏེར་རྣམས་འབྱུང་བའི་དུས་ནམ་ལགསཿ དེ་ནས་བོད་ཀྱི་སེམས་ 
ཅན་མཐར་ཇི་ལྟར་འགྱུར་ལགས༔ ཞེས་ཞུས་པས༔ བཀའ་བསྩལ་པ༔ ཉོན་ཅིག་བོད་ཀྱི་དད་པ་ 
ཅནཿ གསང་སྔགས་ཀྱི་བསྟན་པ་དང་པོ་དེ༔ རྒྱ་གར་གྱི་ཡུལ་དུ་བསྟན་པའི་སྙིང་པོ་ལ་འབྱུང་༔ 
བོད་ཀྱི་ཡུལ་དུ་བདེ་སྐྱིད་ལྡན་པའི་དུས་སུ་འབྱུང་༔ གསང་སྔགས་བར་མ་དེཿ རྒྱ་གར་གྱི་ཡུལ་དུ་ 
བསྟན་པའི་མཐའ་ལ་འབྱུང་༔ བོད་ཀྱི་ཡུལ་དུ་ལྔ་བརྒྱ་ཕྲག་བཅུའི་བརྒྱད་པ་ལ་འབྱུང་༔ གསང་ 
སྔགས་ཀྱི་བསྟན་པ་ཕྱི་མ་དེ བོད་དུ་ལྔ་བརྒྱ་ཕྲག་དགུའི་སྐེད་པ་ལ་འབྱུང་༔ དེ་ནུབ་ཁར ཤཱཀྱ་ 
ཐུབ་པའི་བསྟན་པའི་གུང་རྫོགས་སོ རྒྱ་གར་མཐའ་དབུས་ཀྱི་དྷརྨ་ཐམས་ཅད་རིན་པོ་ཆེའི་སྦུབས་སུ་ 
ཐིམ་མོ དེའི་དུས་སུ་བོད་ཀྱི་ཡུལ་ན་སྡེ་སྣོད་གསུམ་གྱི་ཆོས་རྟགས་ཙམ་འཛིན་པ་ཡིན་ནོ༔ གསང་ 
སྔགས་ཀྱི་ཆོས་འཆོལ་པར་སྤྱོད་དོ༔ ངའི་འཕྲིན་ལས་ཀྱི་ལྷག་མ་ལོ་བརྒྱ་རྩ་གཅིག་ཡོད་དོ༔ དེ་ 
ནས་རྫུ་འཕྲུལ་གྱི་གཏེར་བོད་ཁམས་སུ་བྱུང་ནས༔ བོད་ཁོལ་བུར་ཕན་པར་འགྱུར་རོ༔ དེ་ཕན་ 
ཆད་ལས་ལ་སྤྱོད་པའི་སེམས་ཅན་རྣམས་ལ༔ སངས་རྒྱས་དང་བྱང་ཆུབ་སེམས་དཔའི་འཕྲིན་ 
ལས་ཀྱི་ཡུལ་མ་རྙེད་དོ༔ མཐའ་ལ་ཐུག་པའི་སེམས་ཅན་རྣམས་དུཿ ཁའི་རྒྱ་མཚོ་ལ་ལོངས་སྤྱོད་ 
དོ ཞེས་གསུངས་སོ༔ དེའི་ཚེ༔ སྤྲུལ་པའི་གང་ཟག་གསུམ་གྱིས་སློབ་དཔོན་ཆེན་པོ་པདྨ་འབྱུང་ 
གནས་ལ༔ རིན་པོ་ཆེའི་མཎྜལ་ལ་གཡུའི་ཕྲ་བཀོད་པ་བདུན་ཕུལ་ནས༔ སྙན་བརྒྱུད་སྡེ་དྲུག་གི་
246

༄༅། །ཟབ་གཏེར་ཆོས་ཀྱི་མཛོད་ཁང་།
གསེང་དུ་གཏེར་དུ་སྦས་སོ༔ ཨོ་རྒྱན་པདྨ་འབྱུང་གནས་ལ༔ སྤྲུལ་པའི་གང་ཟག་གསུམ་གྱིསཿ 
གསང་སྔགས་ཀྱི་བསྟན་པ་རྣམ་གསུམ་གྱི་ཆོས་འབྱུང་ཞུས་པའི་ལན་དུ་གསུངས་སོ༔ སྙན་བརྒྱུད་ 
རཏྣའི་འཕྱོང་༔ གསང་བ་ཟབ་མོའི་རྒྱ་གསུམ་པ༔ ས་མ་ཡ༔ རྒྱ་རྒྱ་རྒྱ༔ བྲག་རི་དུག་སྦྲུལ་སྤུངས་ 
འདྲའི་སྐེད༔ བསེ་སྒྲོམ་སྨུག་པོའི་དབུས་ནས༔ རིག་འཛིན་རྒོད་ཀྱི་ལྡེམ་འཕྲུ་ཅན་གྱིས་གཏེར་ནས་ 
བཏོན་པའོ༔ སརྦ་མངྒ་ལཾ།
247

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
༄༅༔ ༔གཏན་ཁྲིམས་བསྲུང་བྱ་གཉེན་པོའི་ཐབས་བཞུགས་སོ ༔
དད་པའི་ལྷ་ལ་ཕྱག་འཚལ་ལོ༔ བདག་འདྲ་པདྨ་འབྱུང་གནས་ཀྱིས༔ བོད་ཀྱི་རྒྱལ་ཁམས་ཆོས་ 
ཀྱིས་བཀང ཐུགས་རྗེས་གདུལ་བྱ་མཐའ་རྒྱས་ཕྱིར༔ ཟབ་མོའི་གཏེར་ཁ་མང་དུ་སྦས ད་ནི་ཨོ་ 
རྒྱན་ཡུལ་དུ་འགྲོ༔ ཕྱི་རབས་ང་ཡི་གདུང་འཛིན་རྣམས༔ ཟབ་མོའི་གཏེར་དང་འཕྲད་པའི་ཚེ 
ཕྱི་ནང་གསང་བའི་སྤྱོད་པ་ཡིས༔ བདག་གཞན་དགེ་བའི་ལམ་ལ་གཟུད༔ དང་པོ་སྤྱིའི་སྤྱོད་པ་ནི༔ 
ཤཱཀྱའི་གདུལ་བྱ་འཛམ་གླིང་འདིར༔ ཞི་བ་བྱམས་བརྩེ་གདུལ་བྱ་རྒྱས༔ སྟོན་པའི་འཁོར་བཞི་ 
བསླབ་པ་གསུམ༔ ཁྲུས་དང་གཙང་སྦྲའི་སྤྱོད་པ་བྱ༔ བཙོ་མ་ལ་སོགས་མཛེས་པའི་གོས ཡིད་ལ་ 
བྱམས་དང་སྙིང་རྗེའི་སེམས༔ ངག་ཏུ་འགྲོ་ལ་ཕན་པའི་ཚིག༔ གཙང་ཞིང་མཛེས་པའི་སྤྱོད་པ་ 
ཡིས༔ འགྲོ་བ་ཡོངས་ཀྱི་དེད་དཔོན་མཛོད༔ ཕ་རོལ་རྐྱེན་གྱི་སྣང་བ་ཡིས༔ ཞེ་ལ་དབབ་པའི་ 
ཚིག་འཁྲུངས་ཀྱང་༔ བསམ་མནོ་བཏང་ཞིང་སྙིང་རྗེ་བསྒོམ༔ རྩུབ་ངག་མི་སྨྲ་སྙན་པར་སྨྲ༔ ཅི་ 
སྤྱིར་ཐུབ་པས་བདུད་བཏུལ་བས༔ རྣམ་པར་ལྟ་ཞིང་དེ་རྗེས་ཀྱང་༔ གཞན་གྱི་ཡིད་ལ་གང་ཕན་ 
པའི ཚིག་དང་ཐབས་ཀྱིས་དགེ་བར་བསྒྱུར སྐྱེ་བོ་རྣམས་ལ་འདུལ་ཁྲིམས་བསྟན༔ དུས་ཆེན་ 
དགུ་ཡི་རབ་བྱུང་ཡིན༔ ཤཱཀྱའི་སྲས་ལ་གཏན་ཁྲིམས་བསྟན༔ སངས་རྒྱས་བསྟན་འཛིན་སྐྱེས་བུ་ 
ཡིན དད་པ་ཅན་ལ་དམ་ཚིག་བསྟནཿ རིགས་ཀྱི་རྡོ་རྗེ་འཛིན་པ་ཡིན༔ ཐུགས་ཀྱི་སྲས་ལ་གསང་ 
མཛོད་དབྱེ༔ ཡང་དག་དོན་གྱི་རྣལ་འབྱོར་ཡིན༔ སྣོད་ཀྱི་ཁྱད་པར་དབྱེ་བར་བྱ དེ་ཡང་དུས་ 
ཁྲིམས་རྩ་བ་བཞི་དང་ཡན་ལག་དྲུག་བསྲུང་བ་དགེ་བསྙེན་ཞེས་བྱའོ༔ རྩ་བ་བཞི་དང་མི་དགེ་ 
བཅུ་བསྲུང་བའི་སྡོམ་པ་ནི་ཐེག་པ་ཆེན་པོའི་དགེ་འདུན་ཞེས་བྱའོ༔ བྱང་ཆུབ་སེམས་དཔའི་སྡོམ་ 
པའོ༔ སྐུ་གསུང་ཐུགས་ཀྱི་དམ་ཚིག་བསྲུང་བའི་ཕྱིར༔ ནང་གསང་སྔགས་ཀྱི་དམ་ཚིག་དང ་མི་ 
འགལ་བར་བསྲུང་བ་ནི༔ རིགས་ནི་ཞེས་བྱ་སྟེ སྔགས་འཆང་གི་རྣལ་འབྱོར་ཆེན་པོ་ཞེས་བྱའོ༔ 
སྒྲོན་མ་རྣམ་གསུམ་གསང་མཛོད་ཕྱེ་ནས་ཡང་དག་པའི་དོན་ལས་མི་འདའ་བ་ནི་རྣལ་འབྱོར་ཆེན་པོ་
ཞེས་བྱའོ ཨོ་རྒྱན་མཁས་པ་པདྨ་འབྱུང་གནས་ཀྱིས༔ ལྔ་བརྒྱ་ཐ་མ་རྩོད་ལྡན་ཤར་བའི་ཚེ༔ ཉན་
248

༄༅། །ཟབ་གཏེར་ཆོས་ཀྱི་མཛོད་ཁང་།
ཐོས་སྡོམ་པ་སྔགས་ཀྱི་དམ་ཚིག་རྣམས འཆོལ་བུ་རང་གར་སྤྱད་པས་དམ་ཚིག་ཉམས༔ དེ་དུས་ 
ཤཱཀྱའི་བསྟན་པ་མཐའ་རྒྱས་ཕྱིར༔ རིམ་གསུམ་ཕྱི་ནང་གསང་བའི་སྡོམ་པ་རྣམས༔ ལེགས་པར་ 
བསྡུས་ལ་བསེ་སྒྲོམ་སྨུག་པོར་སྦསཿ རྒྱལ་བའི་གདུང་འཛིན་གཅིག་དང་འཕྲད་པར་ཤོག༔ དང༌
པོར་དུས་སྔ་དྲོ་གཟའ་སྐར་བཟང་པོ་ལ་གནས་ཁང་ཕྱགས་དར་ལེགས་པར་བྱས་ཏེ༔ དཀོན་མཆོག་ 
གསུམ་གྱི་རྟེན་དང་མཆོད་པ་རྣམ་པར་དག་པ་བཤམས༔ གཏོར་མ་འབུལ་དང་ཆོས་གོས་གཙང་ 
མ་བགོས་ལ༔ བར་ཆད་ཅན་ཕྱིར་དབྱུང་བ་ནི ༼ཀི༽ ཉོན་ཅིག་སྐྱེ་བོ་ཁྲིམས་ལ་འཇུག་འདོད་ 
རྣམསཿ མི་ཡི་རིགས་སུ་སྐྱེས་ཀྱང་རིགས་རུས་དགོས༔ ཕ་མ་རིགས་ངན་ཅན་གྱི་བུ་ཚ་དང་༔ 
སེམས་ཅན་རྔམས་སེམས་འཆང་བ་མ་ཡིན་ནམཿ༔ གལ་ཏེ་ཡིན་ན་ཁྲིམས་ལ་འཇུག་མི་རུང་༔ བྲན་ 
ཁོལ་རང་ལ་རང་དབང་མེད་པའི་རིགས ཆོས་ལ་སྤྱོད་དབང་མེད་པར་མ་ཡིན་ནམ༔ གལ་ཏེ་ 
དུད་འགྲོ་ལྟ་བུའི་གང་ཟག་ལེ་ལོ་ཅན༔ བསམ་པ་མེད་པར་ཉལ་བ་མ་ཡིན་ནམཿ གལ་ཏེ་གཅན་ 
གཟན་ལྟ་བུའི་གང་ཟག་གསོད་སེམས་ཅན༔ རྐུ་འཕྲོག་སྲོག་ལ་རྒོལ་བ་མ་ཡིན་ནམ༔ གལ་ཏེ་ 
འགོང་པོ་ལྟ་བུའི་གང་ཟག་ཐོ་ཅོ་ཅན༔ འདོད་སྲེད་ཞེན་པས་བཅིངས་པ་མ་ཡིན་ནམཿ༔ གལ་ཏེ་ 
དུས་འདིར་ཆེ་དྲན་ཆགས་སྡང་གཟུགས་འཆོལ་བ༔ རློམ་སེམས་བྲལ་དང་ལྟ་ཕྱིར་མ་ཡིན་ནམཿ༔ 
གལ་ཏེ་དབང་མེད་རྩབ་རྩུབ་འགྱུར་ལྡོག་བློ་མི་བརྟན༔ བློན་པོ་སྙིང་རླུང་ཞུགས་པ་ལྟ་བུ་མ་ཡིན་ 
ནམ༔ གལ་ཏེ་ཡིན་ན་ཁྲིམས་ལ་འཇུག་མི་རུང་༔ དེ་ཕྱིར་མ་དད་མི་གུས་མི་མོས་པའི༔ བདུད་ 
དང་ལོག་པའི་རིགས་སུ་རྒོལ་བ་རྣམས€ སངས་རྒྱས་དངོས་སུ་བཞུགས་ཀྱང་ཆོས་སྤོང་པས༔ བདག་ 
གི་ གདུལ་བྱར་མི་འོང་ནམ་ཞིག་བསླུ༔ ལོག་ནས་ཤཱཀྱའི་བསྟན་པ་ཐབས་ཀྱིས་སྨོདཿ༔ བར་ཆད་ 
ཅན་གྱི་གང་ཟག་ཕྱིར་དེངས་ཤིག དེ་ལྟར་སྐལ་མེད་བར་ཆད་ཕྱིར་དེངས་ན༔ ངེས་པར་བསྟན་ 
པའི་བློ་ཡོད་པ་དད་པ་གསུམ་དང་ལྡན་པ་ཞིག་དགོས་ཏེ ལེགས་པར་བརྟགས་ཤིང་གནད་དྲི་བར་
བྱའོ ༼ཁི༽ ཉོན་ཅིག་ཐེག་པ་ཆེན་པོའི་ཆོས་འཕགས་པའི་སྐྱེས་བུ་ཁྱོད་ནི་འདིར་འཇུག་པའི་
དད་པ་དེ་དང་པོ་གང་ནས་བྱུང་ལེགས་པར་བརྟག་གོ༔ འཕགས་པའི་བདེན་པ་བཞི་རྟོགས་པའི་ 
དད་པ་ཆེན་པོ་སྐྱེ་དགོས་སོ༔ དེའང་ངན་སོང་གསུམ་གྱི་དུཿ་ཁ་བཟོད་བླག་མེད་པར་ཡིད་ཆེས་པའི༔ 
དུཿ ཁ་དང་བདེ་བ་གང་འདོད་པ་མི་ལུས་འདི་ཡིས་ཤན་འབྱེད་ནུས་པས༔ ཕ་རོལ་ཏུ་ཕྱིན་པ་དྲུག་
249

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ལ་འཇུག་པའི་དད་པ་དགོས་ཏེ་སྐྱེས་སམ༔ ཉོན་མོངས་པ་འགོག་ཅིང་ཁྲིལ་མདོར་ཐར་པ་འདོད་ 
པས༔ རང་སྐྱོན་ཉོན་མོངས་པའི་དབང་དུ་མི་གཏོང་བར༔ གཞན་གྱི་རྐྱེན་དགྲ་གཉེན་གཉིས་ཀྱི་ 
ཕྱོགས་སུ་དད་པ་མི་གཏོང་བར་གང་ཟག་བརྟན་པོ་ཞིག་དགོས་ཏེ་ཁྱོད་ཀྱིས་ནུས་སམ༔ཞེས་
བསྒོ་བས་ཁོས་ངེས་པར་ལེན་ནུས་ན་འཇུག་ཏུ་རུང་ངོ་༔
དོན་གསུམ་པ་ངན་སོང་གསུམ་གྱི་དུཿ ཁ་དང་ཉེས་དམིགས་བསྟན་པ་ནི དུས་ཁྲིམས་དང་གཏན་ 
ཁྲིམས་བསྲུང་བ་ནི་དད་པ་མ་སྐྱེས་པར་ཉོན་མོངས་པ་རང་དགར་སྤྱད་པའི་བླུན་པོ་རྣམས་ནི་ངན་ 
སོང་གསུམ་གྱི་གནས་སུ་ཐར་བ་མེད་པར་དུཿ ཁ་ཉིད་ལ་འཁོར་རོ༔ མཐོ་རིས་ལྷ་དང་མིའི་གནས་ 
སུ་ནམ་ཡང་སྐྱེ་བར་མི་འགྱུར་རོ༔ ཅིའི་ཕྱིར་ན་སྡོམ་པ་ནི་མཐོ་རིས་སུ་སྐྱེ་བར་བྱེད་པའི་ས་བོན་ 
ཡིན་ཏེ ས་བོན་མེད་པའི་འབྲས་བུ་མི་སྲིད་པ་བཞིན་ནོ༔ སྲུང་སྡོམ་ལན་ཅིག་བླངས་ནས་གཉེན་ 
པོ་ཞན་པས་དེའི་ཚེ་མོད་ལ་ཤོར་ནཿ ཐོས་པའི་ཡོན་ཏན་མེད་པའི་ལྟུང་བའི་སྡིག་པ་མི་འབྱུང་ངོ་༔
དུས་ཁྲིམས་དང་གཏན་ཁྲིམས་བླངས་ནས་དུས་སུ་ཤོར་ན་མའི་མངལ་དུ་འཇུག་ནས་ཟླ་བ་དྲུག་ 
བདུན་ནས་ཟླ་སྡིབས་སུ་འགྲོ་བས་བླངས་ལ་མ་ཐོབ་པའི་མི་ལུས་ཞེས་བྱའོ༔ དེ་ནས་དུད་འགྲོའི་
གནས་སུ་བརྒྱུད་དེ་འཁོར་བར་གནས་སོ༔ སྡོམ་པ་བླངས་བ་ཕྱིར་ཤོར་ནས་ཉོན་མོངས་པ་བག་མེད་ 
དུ་སྤྱད་པས་དམྱལ་བ་ཐར་མེད་དུ་འགྲོ་སྟེ༔ བཀའ་ལུང་ཁྱད་དུ་བསད་པའི་རྣམ་སྨིན་ནོ༔ སྡོམ་ 
པ་ཉམས་པས་འགྱོད་སེམས་སྐྱེས་ནསཿ ཕྱིས་ནས་བླངས་ཏེ་བསྡོམ་ན་བཅོས་པ་དང་བཤགས་པས་
དག་པར་བྱས་པས་དགེ་བའི་འཕྲོ་མཐུད་ནས་མའི་མངལ་དུ་གཙང་མར་འཇུག་ནས་ཀྱང་ལུས་གནས་ 
པར་འགྱུར་རོ༔ སྡོམ་པ་ནི༔ རྩ་བ་བཞི་དང་ཡན་ལག་དྲུག་ཡིན་ཏེ དེ་ལ་ཉམས་པའི་ཉེས་དམིགས་ 
སོ་སོ་ལྕི་བ་ནི༔ སྲོག་གཅོད་ཀྱི་སྡོམ་པ་མི་སྲུང་བ་ནི་རྟག་པར་དམྱལ་བར་ལྟུང་ངོ་༔ དང་པོ་སྡོམ་ 
པ་བླངས་ནས་ནུར་ནཿ ཉིན་གཅིག་པོ་དེར་བསྲུངས་པའི་དབང་གིས་མི་ལུས་ཐོབ་ཀྱང་༔ ཐོབ་ལ་ 
མ་རྫོགས་མ་སྨིན་པས་མི་ལུས་སྐྱེས་མ་ཐག་ཏུ་འཆི་བར་འགྱུར་རོ དཔེར་ན་མ་ལས་སྐྱེས་མ་ཐག་ 
ཤི་བ་དེ་མི་ཡིན་སྙམ་ན་དབང་པོ་ཚང་བའི་མི་ཡིན་ཏེ མ་རྫོགས་པའི་མི་ཡིན་པས་འདུ་ཤེས་མེད 
ཕ་མའི་འདུ་ཤེས་ཀྱང་མེད་བྱོལ་སོང་སྨྱོན་པའོ༔ ཆ་ཡོད་བཞིན་དུ་ནུར་ན་མི་ལུས་ཐོབ་ཀྱང་རང་ 
དབང་མེད་པར་གསོད་དོ༔ ཕ་མ་འཆོལ་བའི་ནལ་བུ་སྐྱེས་མ་ཐག་ཕ་མས་གསོད་པ་དང་༔ ཕ་
250

།ཟབ་གཏེར་ཆོས་ཀྱི་མཛོད་ཁང་།
མས་མ་བསད་ཀྱང་མི་གཞན་གྱི་རྐྱེན་གྱིས་འདུ་ཤེས་མ་རྫོགས་པར་གསོད་པར་འགྱུར་རོ༔ མཐར་
ཚ་བའི་དམྱལ་བར་སྐྱེའོ༔ འདོད་ལོག་གི་སྡོམ་པ་མི་སྲུང་བ་ནི་རྟག་པར་འདོད་ལོག་གི་འདམ་དུ་ 
སྐྱེས་སོ༔ དང་པོ་སྡོམ་པ་བླངས་དུས་ནུར་ན་ཉིན་གཅིག་པོ་བསྲུངས་པས་མི་ལུས་ཐོབ་ཀྱང་༔ མོ་ 
ལུས་བླངས་དགོས་ཏེ་སྐྱོན་ལྔ་ཡོད་དོ༔ མངལ་དུ་གནས་དུས་ཚ་གྲང་ཆེ༔ སྐྱེས་དུས་སྙིང་མི་དགའ༔ 
ཆེར་སྐྱེས་ནས་ལྕི་བ་ཡིན་ཏེ༔ ཐ་སྙད་མང་པོའི་གཞི་ཡིན༔ ཉེས་པ་མང་པོ་འབྱུང་༔ ཡུན་དུ་ཁ་ 
མཁུར་ལྕིའོ༔ འདོད་ལོག་གི་རྣམ་སྨིན་ཆ་ཡོད་བཞིན་དུ་ནུར་ན་བྲན་མོའི་ཁོལ་མོ་སྦྲུམ་མར་སྐྱེས༔ 
མདོ་ལས་ཀྱང༔ བྲན་མོའི་སྦྲུམ་མོའི་ཇོ་མོའི་ཁྱིམ་མི་མཐོང་ངོ་༔ ཕག་ཏུ་སོང་ན་སྲོག་ལ་དབབ༔ 
དེ་ཡི་ཐ་སྐྱོན་དཔག་གིས་མི་ལངས་ཏེ༔ ཕག་མོའི་མངལ་རྒྱུད་དེ་ནས་དམྱལ་བར་སྐྱེ༔ ཞེས་སོ༔ 
ཇོ་མོ་སྦྲུམ་མར་འདུག་ཀྱང་དབང་ཡོད༔ ཡང་ན་རང་འཆི་ཡང་ན་བུ་འཆི་སྟེ༔ གྲོགས་དང་ལེན་ 
པ་མེད་པས་ཐབས་གཞན་མེད༔ ཉེས་སྐྱོན་ཁོང་སྙིང་འདྲ་བས་བུ་བསད་པས༔ བུ་ཡི་ཕྱི་མ་མ་ 
ཡིས་བསྒོམཿ ཕག་མོ་བུ་ཅན་བ་བླ་བུ་འཁུར་དུཿ༔ སྐྱེ་བ་བརྒྱུད་ནས་རོ་མྱགས་འདམ་དུ་སྐྱེ༔ མ་ 
བྱིན་ལེན་གྱི་སྡོམ་པ་མི་བསྲུང་བ་ནི༔ རྟག་ཏུ་ཡི་དྭགས་སུ་སྐྱེ་སྟེ དད་པས་སྡོམ་པ་བླངས་ཏེ་ནུར་ 
ནཿ ཉིན་གཅིག་བསྲུངས་པས་ཕྱུག་པོའི་བུ་རུ་སྐྱེས་ཀྱང་དགྲས་ཁྱེར་ནས་རང་གི་དབུལ་འགྲོའོ༔ 
ཕྲག་དོག་པས་བགེགས་ཀྱི་གནོད་འཚེ་མོདཿ༔ སློང་བས་དུཿཁས་རང་གི་དོན་མི་འགྲུབ་སྟེ༔ གཞན་ 
ལྟ་ཅི་སྨོསཿ ཉིང་ཤ་ཉིང་གིས་ཟོས་པའི་བྱོལ་སོང་གི་སྐྱེ་བ་བརྒྱུད་ནས་ངན་སོང་དུ་འཁོར༔ ཆ་
ཡོད་བཞིན་ནུར་ན་སྐྱེས་མ་ཐག་ཞོ་སྐམ་པ་དང་༔ རྨ་ཤུ་ཕོལ་མིག་གིས་རྨས་ན་ཞོ་བསྲུང་བ་དང་ 
བུ་རང་ལ་འཐེས་པ་དང་༔ སྐྱུག་པ་དང༔ མཐར་ལྟོགས་གྲིར་འཆི་བར་འགྱུར༔ དེ་ལས་ངན་སོང་ 
རྔམ་ཇེ་ཆེར་སྤྱད་ནསཿ ལྟོ་བ་ཡུལ་ལྗོངས་ཙམ༔ མགྲིན་པ་གཞུ་རྒྱུད་ཙམ༔ རྐང་ལག་འཇག་ཐུར་ 
ཙམ་ཡོད་པའི་ཡི་དྭགས་སུ་སྐྱེ་བར་འགྱུར་རོ རྫུན་གྱི་སྡོམ་པ་གཏན་མི་བསྲུང་བ་ནི༔ ལྕེ་ལ་ཞིང་ 
རྨོས་པའི་དམྱལ་བར་སྐྱེའོ༔ དང་པོ་བླངས་ནས་ནུར་ན༔ ཉིན་གཅིག་པོ་བསྲུངས་པས་མིར་སྐྱེ་སྟེ 
གདོན་ཆེན་པོ་བརྟས་སྨྱོ་འབོག་ཅན་དུ་སྐྱེའོ༔ ཆ་ཡོད་བཞིན་ནུར་ན༔ མོ་ལུས་བླངས་ཏེ་མྱུར་དུ་ 
འཆི གལ་ཏེ་སོས་ཀྱང་སྨྱོ་ནས་འཆི ལས་ཀྱི་སྐྱེ་བ་བརྒྱུད་ནས ལྕེ་ལ་ཞིང་ཁལ་གཅིག་ཙམ་ 
ཡོད་པ༔ མ་ཧེ་ནག་པོ་ལ་ཐོང་གཤོལ་བཏགས་ཏེ་ལྕེ་ལ་རྣག་ཁྲག་འཛག་ཅིང་གཤོག་པའི་གནས་སུ་
251

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
སྐྱེའོ༔ དེ་རྣམས་ནི་རྩ་བའི་ཁྲིམས་བཞི་ཉམས་པའི་སྐྱོན་ནོ༔ 
ཡན་ལག་གི་སྡོམ་པ་དྲུག་ལས་ཆང་བག་མེད་དུ་སྤྱོད་པའི་སྐྱེ་བོ་རྣམས༔ ཁ་རུ་ཁྲོ་ཆུ་ཁོལ་མ་
ལྡུག་པའི་གནས་སུ་རྟག་པར་སྐྱེའོ༔ དང་པོ་སྡོམ་པ་བླངས་ནས་ནུར་ན་མི་སྙིང་རླུང་ཅན་དུ་སྐྱེའོ༔ 
ཆ་ཡོད་བཞིན་ནུར་ན༔ ཐང་སྐམ་གྱི་དམིགས་པ་ཁའམ་གཟན་ཁ་སྐམ་སྟེ་རིད་པ་བཟའ་བཏུང་ 
མེད་པར་སྐྱེས་ཏེ༔ སྲད་མ་ཟ་བའི་དུད་འགྲོ་ཚེ་མ་ཟད་པར་ལུས་ཟད་པའི་སྐྱེ་བ་བརྒྱུད་ནས་མཐར་ 
ངུ་འབོད་དམྱལ་བར་སྐྱེའོ༔ ཤ་ལ་བག་མེད་པར་སྤྱོད་པའི་སྐྱེ་བོ་ནི ཁ་ལ་ཐོ་ལུམ་འབར་བ་ 
འཛུད་པའི་གནས་སུ་རྟག་པར་སྐྱེའོ༔ དང་པོ་སྡོམ་པ་བླངས་ནས་ནུར་ན་མིར་སྐྱེ་སྟེ་གཟེར་ནད་ 
ཅན་གྱིས་ཐབས་སུ་འཆིའོ༔ ཆ་ཡོད་བཞིན་ནུར་ན༔ གཅན་གཟན་གདུག་པ་ཅན་གྱི་ཟས་སུ་ 
དབུགས་དང་མ་བྲལ་བར་སྐྱེའོ༔ མཐར་ལྟོ་བར་གཟེར་འདེབས་པའི་དམྱལ་བར་སྐྱེའོ༔ སྒོག་པ་ལ་ 
བག་མེད་དུ་སྤྱོད་པའི་སྐྱེ་བོ་ནི༔ བྱོལ་སོང་གནས་སུ་རྟག་པར་སྐྱེའོ༔ དང་པོ་སྡོམ་པ་བླངས་ནས་ 
ནུར་ན་མཐའ་འཁོབ་ཀྱི་ཡུལ་དུ་སྐྱེའོ༔ ཆ་ཡོད་ནུར་ནཿ བསེ་དྲི་ཅན་གྱི་གནས་སུ་སེམས་ཅན་དུ་ 
སྐྱེ་བ་བརྒྱུད་ནས་བྱོལ་སོང་གི་གནས་སུ་རྒྱུན་དུ་འཁོར་རོ༔ དུས་མ་ཡིན་པའི་ཟས་ལ་སྤྱོད་པའི་སྐྱེ་ 
བོ་ནི༔ རྟག་ཏུ་ཡི་དྭགས་ཀྱི་གྲོང་རྒྱུན་དུ་སྐྱེའོ༔ དང་པོ་སྡོམ་པ་བླངས་ཏེ་ཉམས་ན༔ བྲན་མོ་ 
འཁོར་བྲན་དུ་སྐྱེའོ༔ དེ་ལ་སྨན་བཏང་དུ་མེད་ཟས་ངན་བཞག་དུ་མེད་པས་དུཿ ཁ་ཆེའོ༔ ཆ་ཡོད་ 
བཞིན་ནུར་ན་གཅོང་ནད་ཅན་ཟས་མི་རྙེད་པར་ཡུན་དུ་སྦྱོང་༔ མཐར་ཁྲོ་བས་རྐྱེན་བྱས་ངན་སོང་
དུ་ལྟུང་ངོ༔ ཤ་ཆང་སྒོག་པ་དུས་མ་ཡིན་པའི་ཟས་ནད་པ་ལ་སྨན་གྱི་ཚུལ་དུ་ཟ་ཁམས་མས་བསྟན་གྱི་ 
དབང་དུ་གནས་རེ་ཉེས་པ་མེད་དོ༔ དབང་པོ་གཏན་ནས་མ་བསྡམས་ན་ཉེས་པ་ཤིན་ཏུ་ཆེའོ༔ ཐ་ 
མལ་སྤྱོད་པ་བག་མེད་སྐྱེ་བ་ནི སྐྱེ་བ་གཏན་གྱི་བདེ་བ་འཚིག་པར་བྱེད་དོ༔ དང་པོ་སྨྲ་བཅད་ 
དང་བཟླས་བརྗོད་ཀྱི་སྡོམ་པ་བླངས་ཏེ་ནུར་ན༔ བགེགས་ལ་སྐྱོབ་མཁན་མེད༔ བགེགས་ལ་བདེན་ 
པར་མི་འཇུག་ན་ཚེའི་དུཿ་ཁ་མང་པོ་འབྱུང་ངོ་༔ ཆ་ཡོད་པར་ནུར་ན༔ མགོན་སྐྱབས་བྲལ་ནས་ 
སྲོག་བགེགས་ཀྱིས་བཅད་དོ༔ ཁྱིའི་སྐྱེ་བ་ལྔ་བརྒྱ་བླངས་ནས་མཐར་ངན་སོང་དུ་ལྟུང་ངོ་༔ རྒྱན་ 
དང་བྱུག་པ་གླུ་གར་རྩེད་འཇོ་ཁྲི་སྟན་ཆེན་པོར་རྟག་པར་སྤྱོད་པ་རྣམས༔ ཉོན་མོངས་པའི་གྲོགས་
རྒྱས་ནས་འཁོར་བར་ལྟུང་ངོ་༔ དང་པོ་སྡོམ་པ་བླངས་ཏེ་ནུར་ན་འདོད་ཆགས་ཀྱི་ཉོན་མོངས་རྒྱས་
252

༄༅། །ཟབ་གཏེར་ཆོས་ཀྱི་མཛོད་ཁང་།
སོ༔ ཆ་ཡོད་བཞིན་ནུར་ནཿ༔ མཐར་ཆོས་དང་བྲལ་ནས་བདེ་བ་གཏན་བྲལ་བྱེད་དོ༔ དེ་རྣམས་ 
ཡན་ལག་གི་ཉེས་དམིགས་སོ༔ དོན་བཞི་པ་སྡོམ་པ་ལ་གནས་པའི་ཕན་ཡོན་ནི༔ དད་ལྡན་རྒྱུ་ 
འབྲས་ལ་ཡིད་ཆེས་པའི་གང་ཟག་གིས༔ དུས་ཁྲིམས་ཆུང་ངུ་ཞེས་བྱ་སྟེ ཟླ་བ་བྱུང་ངོ་ཅོག་གི་ 
ཚེས་བཟང་པོ་གང་རུང་གི་ཉིན་ཞག་ཕྲུགས་གཅིག་ལ་རྩ་བ་བཞི་ཡན་ལག་དྲུག་མ་ཉམས་པར་ 
བསྲུང་ན༔ དུས་འདིར་སྐྱོབ་བྱེད་ལྷ་གང་ཡིན་པས་སྐྱོབ་ཅིང་༔ བསྐལ་པ་མང་པོའི་སྡིག་པ་བྱང་ 
ནས༔ ཕྱི་མ་མཐོ་རིས་གནས་སུ་སྐྱེ་བར་འགྱུར་རོ དུས་ཁྲིམས་ཆེན་པོ་ཞེས་བྱ་སྟེ༔ ཟླ་བ་བྱུང་ངོ་
ཅོག་གི་དུས་ཆེན་པ་དགུ་ལ་སྡོམ་པ་བླངས་ནས་མ་ཉམས་ན་སྐྱོབ་ཀྱི་ལྷ་ཐུགས་རྗེ་ཆེན་པོ་ལྷ་དགུའི་ 
ཐུགས་རྗེས་གཟིགས་ནས ངན་སོང་གི་འཇིགས་པ་དང་ལས་ངན་ཐམས་ཅད་སྦྱངས༔ ཕྱི་མ་
གནས་གཙང་མར་སྐྱེས་ཆོས་སྤྱོད་པའི་སྐལ་བ་དང་ལྡན་པར་འགྱུར་རོ༔ 
གཏན་ཁྲིམས་ཞེས་པ་དེང་ནས་ཇི་སྲིད་འཚོའི་བར་སྡོམ་པ་ལ་གནས་ན༔ ཡང་དག་པར་རྫོགས་ 
པའི་སངས་རྒྱས་ཀྱི་ཕྱིའི་གདུང་གསོབ་སྟེ་བསྟན་པའི་སྙིང་པོ་དེ་ཉིད་ཡིན་ནོ༔ ཚེས་གྲངས་དང་དུས་
ངེས་པར་བཟུང་བ་མ་ཡིན་ཏེ༔ དུས་རྒྱུན་པར་སྡོམ་པ་ལ་གནས་པས་ལྟུང་བའི་འཇིགས་པ་མཐའ་ 
དག་ལས་གྲོལ་ཏེ༔ ཤཱཀྱའི་བསྟན་པ་འཛིན་པའི་སྐྱེས་བུར་འགྱུར་རོ༔ ཁྱད་པར་ཚེས་བཅོ་བརྒྱད་ 
ཉེར་བརྒྱད་ལ་རང་གི་ལྷ་ལ་ཕྱག་འཚལ་ནས་སྡོམ་པ་ལ་གནས་ན༔ སྟོབས་ཡོངས་སུ་རྫོགས་པ་ཕོའི་
ལུས་ཐོབ་པར་འགྱུར་རོ༔ ཚེས་གཅིག་བཅུ་དྲུག་ལ་གོང་ལྟར་གནས་ན་ཆོས་དང་མཐུན་པར་སྤྱོད་ 
པའི་རྒྱལ་པོ་གཞན་རྐྱེན་ཟིལ་གྱིས་གནོན་ཞིང་༔ རང་རྐྱེན་མཐུན་པའི་ཆོས་སྐྱོང་རྒྱལ་པོར་སྐྱེའོ༔
ཉེར་གསུམ་བཞི་ལྔ་ལ་གོང་ལྟར་གནས་ན་རང་དབང་ཐོབ་པར་གཞན་གྱིས་བདག་ལ་སྨོད་པ་དང་༔ 
བརྙས་པ་དང་༔ འགྲན་ཟླ་མེད་པའི་སྐྱེས་བུར་འགྱུར༔ ཉེར་དགུ་དང་གནམ་སྟོང་ཚེས་གཅིག་ལ་ 
གནས་ནཿ འགྲོ་བ་ཀུན་གྱི་འཇིགས་པ་སྐྱོབ་ཅིང་མཐུ་སྟོབས་དང་ལྡན་པར་འགྱུར་རོ༔ སྡོམ་པ་ལ་ 
གནས་ནས་མ་ཉམས་ན༔ མི་དང་ལྷའི་གོ་འཕང་ཐོབ་ནས་ཆོས་ལ་སྤྱོད་ཅིང་༔ མཐར་སངས་རྒྱས་ 
པར་འགྱུར་རོ ཞེས་གསུངས་སོ གཏན་ཁྲིམས་བསྲུང་བའི་སྐྱེས་བུ་ནི ལུས་ཀྱི་དྲི་མ་ལེགས་པར་ 
བཀྲུས་ལ༔ སྐྱེ་བོའི་གོས་དང་རྒྱན་ཆ་དང༔ སྐྲ་དང་ཁ་སྤུ་བྲེགས་པ་རྣམས༔ གཏོར་མ་བྱིན་ 
བརླབས་བྱས་པས་བསྡེབས༔ ལུས་ལ་ཕྱི་སྐོར་ལན་གསུམ་བྱ༔ ཕྱི་ལ་གཏོར་ལ་འདི་སྐད་བརྗོདཿ༔
253

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
༼གི༽ ཧོ སྲིད་གསུམ་མངའ་ལ་དབང་བསྒྱུར་བའི༔ བདུད་རྒྱལ་དགའ་རབ་དབང་ཕྱུག་དང་ 
བཙུན་མོ་པདྨའི་ཕྲེང་བ་ཅན༔ བློན་པོ་འཇིག་རྟེན་སྐྱོང་བ་བཞི བདུད་ཕྲན་ཡི་དྭགས་མང་པོས་ 
བསྐོ༔ ནག་པོ་བདུད་ཀྱི་སྡེ་ཚོགས་ལ གཏོར་མའི་ཟས་དང་ཉོན་མོངས་དྲི༔ སྲིད་པའི་གོས་རྒྱན་ 
ཡོ་བྱད་རྣམས༔ ཆགས་པ་མེད་པར་དགེ་བར་གསུངས༔ ལོག་པའི་མདའ་ལྔ་མ་འཕེན་པར༔ སྲིད་ 
པའི་ཕྱག་རྒྱ་དབྱུང་བར་བགྱིས༔ འཛིན་པའི་ཞགས་པ་ད་བཤོལ་ཅིག༔ སྔོན་གྱི་ལན་ཆགས་འཁོར་ 
གྱུར་ཅིགཿ གལ་ཏེ་བདེན་པའི་བཀའ་གཅོག་ན༔ ཕྱག་ན་རྡོ་རྗེས་བདུད་དཔུང་ཐུལ༔ ཨེ་དུར་ཙ་ 
ཏྲིག་ན་མ་ར་ཡ་བྷྱོཿ་ཟློག༔ ཅེས་བརྗོད་རོལ་མོའི་སྒྲ་དང་བཅས༔ འཇིག་རྟེན་གང་བའི་མཆོད་རྫས་ 
སྤྲོ༔ ༼ངི༽ མཐོ་བ་རི་རབ་ཟོམ་སྟེང་ནས༔ བདུད་ཀྱི་རྒྱལ་པོ་བཞུགས་པར་བསྔོ༔ བར་བ་རི་རབ་ 
ཕྱོགས་བཞི་ན༔ ལོག་པའི་བློན་པོ་བཞུགས་པར་བསྔོ༔ དམའ་བ་འཛམ་གླིང་འཇིག་རྟེན་ནཿ༔ 
བདུད་རིགས་ལོག་བྱེད་གནས་པར་བསྔོ༔ བདུད་རིགས་ཚིམ་ནས་རང་སར་བསྔོ༔ བུ་ལོན་ལན་ 
ཆགས་དག་པར་བསམ༔ ཆག་ཆེ་ཉམ་ངའི་གནས་སུ་བསྐྱལ༔ དེ་ནས་གཏོར་མ་བྱིན་བརླབས་ཏེ 
༼ཅི༽ རང་རང་འགོ་བའི་ལྷ་ལྔ་དང་༔ ཆགས་ཆེ་ཞེན་པ་འཛིན་པ་ཡི འགོ་བའི་ལྷ་ལ་རྒྱས་པར་ 
འབུལ༔ ཀོ་ལོང་མེད་ཅིང་ཞེན་ཆགས་ཆོད༔ ཅེས་བརྗོད་ཡུལ་གྱི་ཕྱོགས་སུ་བསྐྱལ༔ དེ་ནས་ཀུ་ཤ་ 
གདན་དུ་བཏིང་༔ རྐང་པའི་མཐིལ་ཕབ་ལོང་བུ་སྤྲད༔ ཙོག་པུར་འདུག་ལ་ཐལ་མོ་སྦྱར༔ གཙང་ 
མའི་གོས་ལ་དྲི་ཡིས་བྱུགསཿ སྔགས་འདི་བརྗོད་ལ་ལུས་ལ་བགོ༔ སརྦ་དྷརྨ་སིདྡྷི་ཧྰུྃ ཞེས་པ་ཁ་ 
སྟིམཿ ན་མོ་རཏྣ་ཏྲ་ཡཱ་ཡ ཨོཾ་ཡེ་དྷརྨ་ཧེ་དུ་པྲ་བྷ་ཝ༴ ཞེས་པའི་རྟེན་འབྲེལ་སྙིང་པོ་ལན་བདུན་ 
གྱིས་མེ་ཏོག་དོར༔ གོས་དང་རྒྱན་གྱི་རྟགས་རྣམས་ཀུན༔ གཞན་གྱི་ལོངས་སྤྱོད་འགོམ་ཡུག་སྤང༔ 
རྒྱབ་ཡན་འབོག་ཆོལ་བྱར་མི་རུང༔ གལ་ཏེ་གོས་རྟགས་ཉམས་པའམ༔ གསར་པ་འཚེམ་དང་སྤོ་ 
བ་རྣམས༔ ལྷ་དང་སློབ་དཔོན་སྤྱན་སྔ་རུ༔ བྱིན་བརླབ་རབ་ཏུ་གནས་པ་གསོལ༔ དེ་ནས་རྟགས་ 
ཀྱི་རྒྱ་གཏད་པའམ༔ སློབ་དཔོན་ཕྱག་ན་རྩ་བ་བཟུང་༔ རྩེ་མོ་ཤཱཀྱའི་སྲས་ལ་གཏད༔ འདི་སྐད་ 
བརྗོད་ལ་གདབ་བསྟན་ནོ༔ ༼
ཨེ་མ་ཧོཿ ཤཱཀྱའི་བསྟན་པ་སྙིགས་མའི་ཐ་མ་ལ༔ ཉོན་མོངས་འཆོལ་ཉོག་རང་གར་སྤྱོད་དུས་ 
འདིར༔ དག་པའི་དད་པས་ཆོས་ཀྱི་ཁྲིམས་སྲུངས་ཤིག༔ ངོ་མཚར་ཡོན་ཏན་དཔག་གིས་མི་ལང་
254

༄༅། །ཟབ་གཏེར་ཆོས་ཀྱི་མཛོད་ཁང་།
སྟེ གཉེན་པོ་དོན་དམ་རྟགས་འདི་མ་བཅིངས་ན༔ གྲོགས་ཀྱི་རྐྱེན་གྱིས་ཐ་མ་འཕུང་བར་བྱེདཿ༔ 
དེ་ཕྱིར་རྟགས་ཀྱི་རྒྱ་འདི་མི་འབྲལ་ཆོངས༔ ན་མཿས་མནྟ་བུདྡྷ་ནཾ་ཨ་པྲ་ཏི་ཧ་ཏ་ཤ་ས་ནི༔ ཨོཾ་ཁ་ 
ཁ་ཁཱ་ཧི་ཁཱ་ཧི་ཧཱུྃ་ཧཱུྃ་ཛྭ་ལ་ཛྭ་ལཿ པྲ་ཛྭ་ལ་པྲ་ཛྭ་ལ༔ ཏིཥྛ་ཏིཥྛཿ ཕཊ་ཕཊ་སྭཧཱ གཟུངས་འདི་ 
བཟླས་ནས་རྟགས་རྒྱ་གཏད་པ་ནི ༼ཇི༽ ཨོཾ་ཨཱཿཧཱུྃཿ གཙང་མའི་རྒྱུ་ལ་བཙོ་མའི་མདོག་དང་ 
ལྡན སྡིག་སྒྲིབ་དག་ནས་ཤཱཀྱའི་གདུང་གསོབ་རྟགསཿ རིན་ཆེན་འབར་བའི་དབྱིབས་སུ་འདུག་ 
པ་འདི༔ ལས་ཅན་འདི་དང་ཕྱི་མའི་དོན་གྲུབ་རྟགས༔ དཀྱུས་སུ་ཁྲུ་བཞི་སོ་སོར་ཐར་བ་བཞི རྩ་ 
བ་བཞི་པོ་མ་ཉམས་བསྲུངས་པའི་རྟགས༔ ཞེང་དུ་སོར་བཅུ་ཐེག་པ་ཆེན་པོ་ཡི༔ དགེ་བ་བཅུ་ལ་ 
སྐལ་ལྡན་སྤྱོད་པའི་རྟགས༔ དབུས་སུ་རྡོ་རྗེ་བཞི་རྒྱས་བརྒྱན་པ་ནི ཚད་མེད་བཞི་ལ་རྟག་ཏུ་ 
སྤྱོད་པའི་རྟགས༔ ཐུགས་ཀར་རྡོ་རྗེའི་རྒྱ་གྲམ་མཚན་པ་ནི ཐུན་བཞིའི་རྣལ་འབྱོར་རྒྱུན་དུ་སྤྱོད་ 
པའི་རྟགས༔ སོར་བཞི་ཞེང་ལ་དཀྱུས་སུ་རང་གི་མཐོ༔ ཉེར་གཅིག་ཡོད་པས་ལྕགས་རིའི་མཐའ་ 
ནས་བསྐོརཿ སྐུ་གསུང་ཐུགས་ལ་སྤྲུལ་པའི་ཁྲོ་བོའི་ཚོགས༔ ཉི་ཤུ་རྩ་གཅིག་བར་ཆད་སྲུང་བའི་ 
རྟགས༔ རང་གི་ལུས་ལ་རྒྱ་ནན་ཚུལ་དུ་བཏབ༔ དཔུང་པ་གཡོན་ནས་ལེགས་པར་བརྒྱན་པ་ནི༔ 
ཚུལ་ཁྲིམས་རྣམ་དག་དགེ་བའི་ཆོས་སྤྱོད་ཅིང་༔ སྲུང་བྱེད་རྡོ་རྗེ་རྒྱ་ཡི་གོས་དང་ལྡན་པའི་རྟགསཿ 
རྟགས་ཀྱི་རྒྱ་འདི་ཆོངས་ལ་བཀའ་འདི་སྤྱོདཿ འདི་ཉིད་མཐོང་ཐོས་དྲན་དང་རེག་པའམ༔ ཉོན་ 
མོངས་དུག་ལྔའི་ལས་ངན་ལོག་བྱེད་ཀུན༔ གཉེན་པོ་དྲན་པས་གཟུངས་ལ་དགའ་བར་སྤྱོདཿ༔ ཤཱཀྱ་ 
སེང་གེ་རྒྱལ་བའི་བསྟན་པ་ཚུགས༔ ཞེས་གཏདཿ༔ རྟེན་འབྲེལ་སྙིང་པོ་མེ་ཏོག་གཏོར༔ དེ་ནས་ 
འཇིག་རྟེན་པའི་མིང་དོན་ལ༔ སློབ་དཔོན་མཚན་གྱི་དབུས་བཟུང་ནས༔ མཐའ་བརྟེན་འདི་ 
བརྒྱད་བཏགས་པར་བྱ༔ བཟང་པོ་དཔལ་དང་ལེགས་པ་དང་༔ རྒྱལ་སྲས་བཤེས་གཉེན་དོན་ཀུན་ 
གྲུབ༔ མགོན་པོ་བཀྲ་ཤིས་འདི་བརྒྱད་བཏགས༔ བཟང་མོ་རབ་ཏུ་འབྱུང་འདོད་ན༔ སྒྲོན་མ་ 
གསལ་མ་འདྲེན་པ་དང༔ སྐྱོང་མ་རྒྱན་རྒྱལ་བཀྲ་ཤིས་མ༔ ལྷ་མོ་མཁའ་འགྲོའི་མིང་བརྒྱད་བཏགསཿ༔ 
དེ་ནས་སྡོམ་པ་འབོག་པ་ནི དད་ལྡན་དགེ་ལ་བརྩོན་པ་ཡིས༔ མེ་ཏོག་ཐོགས་ལ་ཕྱག་འཚལ་ཏེ༔ 
༼ཉི༽ རྐང་གཉིས་རྣམས་ཀྱི་མཆོག་གྱུར་པཿ སངས་རྒྱས་རྣམས་ལ་ཕྱག་འཚལ་ལོ༔ འདོད་ 
ཆགས་བྲལ་བ་རྣམས་ཀྱི་མཆོགཿ དམ་པའི་ཆོས་ལ་ཕྱག་འཚལ་ལོ དོན་སྟོན་ཚོགས་གཉིས་
255

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
བསགས་པའི་མཆོག༔ དགེ་འདུན་རྣམས་ལ་ཕྱག་འཚལ་ལོ༔ མེ་ཏོག་གཏོར་ལ་སྡིག་པ་བཤགསཿ 
གུས་པས་ཐལ་མོ་སྦྱར་བར་གྱིས༔ ན་མོ་སློབ་དཔོན་དགོངས་སུ་གསོལ༔ བདག་གིས་ཇི་སྲིད་འཚོ་ 
ཡི་བར༔ དཀར་པོའི་ཕྱོགས་ལ་མོས་པར་བགྱིདཿ༔ སངས་རྒྱས་བྱང་ཆུབ་སེམས་དཔའ་དང་༔ 
འཕགས་པ་ཉན་ཐོས་ཐམས་ཅད་ལ༔ བདག་ཅག་གུས་པས་སྐྱབས་སུ་མཆི༔ འཕགས་པ་དགྲ་ 
བཅོམ་མ་ལུས་ཀྱི༔ རྗེས་སུ་བདག་ཅག་བསླབ་པར་བགྱི༔ བདག་ལ་ཐུགས་རྗེས་བཟུང་དུ་གསོལ༔ 
ལན་གསུམ་ངག་ཏུ་ཞུ་བ་ཕུལཿ༔ སློབ་དཔོན་ཉིད་ཀྱིས་འདི་སྐད་བརྗོདཿ མ་ནོར་ལམ་ལ་འཇུག་པ་ 
ལེགས༔ དད་ལྡན་གཏན་ཁྲིམས་བསྲུང་འདོད་ན༔ ལུས་ངག་བསླབ་པ་ལེགས་པར་མནོས༔ དེ་ནས་ 
བསླབ་པ་བླང་བ་ནི༔ ན་མོ་སློབ་དཔོན་དགོངས་སུ་གསོལ༔ ཇི་ལྟར་འཕགས་པ་དགྲ་བཅོམ་རྣམས༔ 
༼ཁ༽ སྲོག་གཅོད་མ་བྱིན་ལེན་པ་དང་༔ རྫུན་དང་འདོད་ལོག་གཡེམ་པ་དང་༔ ཤ་ཆང་སྒོག་པ་ 
དུས་མིན་ཟས༔ རྒྱན་དང་བྱུག་པ་གླུ་གར་དང ཁྲི་སྟན་མཐོན་པོ་ཀུན་སྤངས་ཏེ༔ སྡིག་པ་སླར་ 
ལོག་བགྱིས་པ་དང་༔ བདག་གིས་ཇི་སྲིད་འཚོ་ཡི་བར༔ ༼ཀ༽ སྲོག་གཅོད་མ་བྱིན་ལེན་པ་ནསཿ 
ཁྲི་སྟན་ཞེས་པའི་བར་བརྗོདཿ༔ མི་དགེ་སྡིག་ལས་སླར་ལོག་བགྱིད༔ ༼ཏི༽ ན་མོ་སློབ་དཔོན་ 
དགོངས་སུ་གསོལཿལ༔ ཇི་ལྟར་འཕགས་པ་དགྲ་བཅོམ་རྣམས༔ ཐེག་པ་ཆེན་པོའི་སྒོར་ཞུགས་ནས༔ 
རྩ་བ་བཞི་དང་ཡན་ལག་དྲུག ལེགས་པར་སྡོམ་ལ་གནས་པ་བཞིནཿ བདག་གིས་ཇི་སྲིད་འཚོ་ཡི་ 
བར༔ ཚུལ་ཁྲིམས་རྣམ་པར་དག་པར་བགྱི༔ སྲོག་གཅོད་ལས་ལ་བཅུ་བདུན་ཏེ༔ མ་བྱིན་པ་ལ་ 
རྣམ་གྲངས་བཞི རྫུན་ལ་རྣམ་གྲངས་བཅུ་གསུམ་སྟེ༔ འདོད་ལོག་གཡེམ་པ་རྣམ་གྲངས་བདུནཿ 
རྩ་བ་བཞི་ཡི་སྡོམ་པ་འདིའོ༔ སྲོག་གཅོད་ལས་ལ་ཉེ་བ་གསུམ༔ མ་བྱིན་ལེན་ལ་ཉེ་བ་གསུམ༔ 
རྫུན་ལ་ཉེ་བ་རྣམ་པ་གཉིས༔ མི་ཚངས་སྤྱོད་ལ་ཉེ་བ་དྲུག༔ ཚངས་པར་སྤྱོད་ལ་དྲི་མ་ཅན༔ 
བདག་གིས་ཡོངས་སུ་སྤང་བར་བགྱི༔ ཆང་གི་ལས་ལ་རྣམ་པ་གསུམ ཤ་ཁྲག་ཟས་ལ་རྣམ་པ་ 
དྲུག སྒོག་པའི་ཟས་ལ་རྣམ་པ་གཉིས༔ ཉེས་པའི་ཟས་རྣམས་སྤང་བར་བགྱི ལུས་ཀྱི་སྡོམ་པ་ 
འདི་ལྟ་སྟེ འཕགས་རྒྱུག་འཁྲབ་དང་རྐང་བརྐྱང་དང་༔ གཞོགས་བསྙེས་དུས་མིན་ཉལ་བ་དང་༔ 
གར་བསྒྱུར་ལག་བརྡ་སྟབས་ལ་སོགས༔ ལུས་ལ་རྒྱན་འདོགས་བྱུག་པས་བྱུགཿ༔ འཁོར་བའི་རྒྱུ་རུ་ 
འགྱུར་བ་ལས༔ ཐམས་ཅད་མ་ལུས་སྤང་བར་བགྱི༔ ངག་གི་སྡོམ་པ་འདི་ལྟ་སྟེ ཅ་ཅོ་རང་བསྟོད་
256

།ཟབ་གཏེར་ཆོས་ཀྱི་མཛོད་ཁང་
གཞན་སྨོད་དང་༔ དོན་མེད་འཁྱལ་བ་ངག་རྩུབ་དང་༔ ཕྲ་མ་ངག་འཁྱལ་རྫུན་མ་དང་༔ གླུ་དང་ 
བླུན་པོའི་གཏམ་གྱུར་པ༔ སྐྱེ་བ་གཏན་ཕུང་ཚིག་གི་སྐྱོནཿ ཐམས་ཅད་མ་ལུས་སྤང་བར་བགྱི༔ 
ཡིད་ཀྱི་སྡོམ་པ་འདི་ལྟ་སྟེ ཉོན་མོངས་འདོད་པ་དྲག་པོ་དང་༔ ལོག་ལྟ་གནོད་སེམས་བརྣབ་ 
སེམས་དང་༔ བྲན་མོད་རྐུན་བུ་ལོག་པའི་ལས༔ གང་ཤར་དགེ་བར་བསྒྱུར་བར་བགྱི༔ སེམས་ཅན་ 
མ་ལུས་ཐམས་ཅད་ལ༔ བྱམས་པས་ཕན་པའི་སེམས་བསྐྱེད་དེ སྙིང་རྗེས་གདུལ་བྱ་དགེ་ 
བཀོད༔ དགའ་བས་ཐམས་ཅད་ཚིམ་པར་བགྱི༔ བཏང་སྙོམས་ཆེན་པོས་ཕྱོགས་རིས་སྤང་༔ 
བདག་ནི་ཆེ་གེ་ཞེས་བྱ་ཡིས ཐུན་བཞིའི་རྣལ་འབྱོར་རྒྱུན་དུ་བགྱི༔ སྲོད་དང་ཐོ་རངས་མི་ 
ཉལ་ཞིང༔ དགོངས་དང་སྔ་དྲོ་བྲེལ་བ་སྤང༔ ཐོ་རངས་སྐྱ་རེངས་དང་པོ་ནས༔ སྐྱབས་འགྲོ་ 
སེམས་བསྐྱེད་སྡོམ་པ་གཟུང་༔ དཀོན་མཆོག་གསུམ་ལ་གསོལ་བ་འདེབས༔ ཚེ་ཡི་སྒྲུབ་ཐབས་ 
ཚར་གཅིག་བྱ༔ སྔ་དྲོ་ནམ་མཁའ་དྭངས་པ་ལ༔ སྡིག་སྒྲིབ་ཐམས་ཅད་བཤག་པར་བྱ༔ ཉི་ཤར་ 
གཏོར་མ་རྒྱས་པར་བཏང༔ དགོང་དུས་ཉི་མྱུར་བསྟན་སྲུང་གི དམ་ཅན་རྒྱལ་ཆེན་སྡེ་བཞི་ 
མཆོད༔ ས་སྲོས་བདུད་འདུལ་མདོ་སྒྲུབ་བྱ༔ དཀོན་མཆོག་གསུམ་ལ་གསོལ་བ་གདབ༔ དམིགས་ 
མེད་ངང་ལ་ཉལ་བར་བྱ༔ ཉལ་དང་ལྡང་བའི་སྐུལ་འདེབས་སུ༔ ཡན་ལག་བདུན་དབུལ་ཕྱག་ 
འཚལ་བྱ༔ སྔ་དྲོ་དང་པོ་གདུགས་ཚོད་ལ༔ རྩ་བའི་ཟས་ཀྱིས་འཕགས་པ་མཆོད༔ རང་ཉིད་ཚིམ་ 
ནས་ལྷག་མ་བསྔོ དགེ་བའི་བྱ་བ་ཐམས་ཅད་ལ༔ སྔོན་ལ་སེམས་བསྐྱེད་མཐའ་རུ་བསྔོ༔ གཙང་ 
མའི་སྤྱོད་ལམ་རྒྱུན་དུ་བྱ རྣལ་འབྱོར་འདི་ལས་འདའ་མི་བྱ༔ བདག་གིས་སྡོམ་པ་བཟུང་བ་ 
རྣམས ཐ་མལ་སྤྱོད་པ་མི་བཏང་བར སྲོག་ལ་བབས་ཀྱང་བསྲུང་བར་བགྱི༔ སངས་རྒྱས་བྱང་ 
ཆུབ་སེམས་དཔའ་ཡི༔ རྗེས་སུ་བདག་ཉིད་སློབ་པར་བགྱི༔ དེ་ནས་སྡོམ་པ་ཉེ་བར་གཟུང་བ་ལ 
༼ཐ༽ གནད་ཉེ་བར་བསྡུས་པ་འདི་ལྟ་སྟེ དུས་གཏན་དུ་ཁྲིམས་ལ་གནས་པ་གལ་ཆེ༔ ཁྱད་པར་ 
དུ་དུས་ཆེན་དགུ་ལ་ཁྲིམས་གཙང་མར་བསྲུང་དགོས༔ སྲོག་གཅོད་ལས་ལ་བཅུ་བདུན་ཞེས་པ་ནི 
ཕ་མ་རྡོ་རྗེ་སློབ་དཔོན་དང་༔ དགྲ་བཅོམ་བཀྲོངས་པ་མཚམས་མེད་ལྔ༔ ཤིན་ཏུ་ཐར་མེད་གནས་ 
སུ་ལྟུང་༔ སྤུན་དང་གྲོགས་དང་བུ་ཚ་གསོད༔ བསྐལ་པ་བདུན་བརྒྱར་དམྱལ་བར་ལྟུང་ སྦྱོར་ 
དངོས་རྗེས་གསུམ་ཚང་བ་ལ༔ མི་ལུས་ཐོབ་པ་གཅིག་བསད་ནཿ བསྐལ་ཆེན་གཅིག་ཏུ་དམྱལ་
257

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
བར་སྐྱེ༔ བྱ་ཡི་རྒྱལ་པོ་གསུམ་བསད་ན༔ མི་ལུས་གཙང་མ་གཅིག་དང་མཉམ༔ འདབ་ཆགས་ 
གཤོག་ཐོགས་བཅུ་བསད་ནཿ༔ བྱ་ཆེན་རྒོད་པོ་གཅིག་དང་མཉམ༔ རི་དྭགས་བཅུ་བསད་མི་དང་ 
མཉམ༔ ཉེའུ་བརྒྱ་དང་མི་ལུས་མཉམ༴ གཅན་གཟན་སུམ་བརྒྱ་བསད་པ་དང་༔ མི་ལུས་གཙང་ 
མ་གཅིག་དང་མཉམ༔ རི་དྭགས་དུད་འགྲོ་ཞོ་འཐུང་བཅུ༔ དགྲ་བཅོམ་གཅིག་དང་མཉམ་པར་ 
འགྱུར༔ དུད་འགྲོ་ཕྱུགས་དང་སེམས་ཆགས་ཀུན༔ བརྒྱ་དང་མི་ལུས་རེ་རེ་མཉམ༔ ལུས་ཀྱི་ 
ཤིག་གཏོར་ལྔ་བརྒྱ་དང་༔ སེམས་ཅན་ཞོ་འཐུང་རེ་རེ་མཉམཿ༔ གོང་གསུམ་དགྲ་བོ་ཐུག་ཕྲད་ 
བསདཿ དགྲ་བོ་གསུམ་དང་མི་གཅིག་མཉམ༔ མ་བྱིན་ལེན་ལ་རྣམ་གྲངས་བཞི་ཞེས་པཿ༔ མཐུ་ 
ཡིས་རྐུ་དང་དབང་མེད་འཕྲོག འབྲིད་པའི་རྐུ་བ་ཁེ་སྤོག་བྱེད༔ བསམ་པས་རྐུ་བ་མིག་འདོགས་ 
བྱེད༔ རྐུ་བ་ཆེན་པོ་མ་ཚོར་བསྡེབས༔ མ་གཿདྷ་ཡི་ཁལ་ཚད་གཅིག༔ བླངས་པས་རྩ་བཞིའི་སྡོམ་ 
པ་མཉམ༔ དེ་བས་ལྷག་པ་ཆེར་བརྐུས་ན༔ སྐྱེ་བ་བདུན་ཅུར་ཡི་དྭགས་མྱོང་༔ བྲེ་བརྒྱད་བརྐུས་ན་ 
སྡོམ་པ་མཉམ༔ འདོད་ལོག་གཡེམ་ལ་རྣམ་གྲངས་བདུན༔ ཞེས་པ་ནི བུད་མེད་དུས་ཁྲིམས་ 
གཏན་ཁྲིམས་སྲུང༔ དེ་ལ་འདོད་ལོག་སྤྱད་པ་ན༔ བསྐལ་པ་བདུན་ཅུར་དམྱལ་བར་སྐྱེ སྐྱེ་བ་ལྔ་ 
བརྒྱར་དུ་ད་འགྲོར་སྐྱེ༔ རྟགས་ཙམ་འཛིན་པའི་བཙུན་མ་ལ༔ འདོད་ལོག་སྤྱོད་ན་བསྐལ་པ་ 
གསུམ༔ མི་ལུས་ཐོབ་པར་མི་འགྱུར་རོ༔ ལྷ་ཁང་འགྲམ་གྱི་སྲིན་བུར་སྐྱེ རང་གི་ལྷག་པའི་བུད་ 
མེད་ལ༔ སྤྱད་ན་བྲན་མོར་སྐྱེ་བདུན་བླངས༔ ངན་སོང་གསུམ་དུ་ལྟུང་བར་འགྱུར་རོ༔ མ་དང་ 
སྲིང་མོ་བུ་མོ་ལ༔ སྤྱད་ན་བསྐལ་པ་བརྒྱད་ཁྲི་རུ༔ མངལ་གྱི་སྲིན་བུར་སྐྱེ་བར་འགྱུར༔ བདག་པོ་ 
ཅན་གྱི་བུད་མེད་ལ༔ སྤྱད་ན་བསྐལ་པ་ཆེན་པོ་གཅིག༔ ཚ་བའི་དམྱལ་བ་ཆེན་པོར་སྐྱེ༔ སྐྱེ་སྨན་ 
རང་གིས་དབང་བྱས་པའི༔ བུད་མེད་དག་ལ་སྤྱོད་པ་ཡང་༔ དུས་བཟང་དགུ་ལ་སྤྱོད་པ་ཡང་༔ 
མངལ་གྱི་སྲིན་བུར་སྐྱེ་བ་རེ བླངས་ནས་རོ་མྱགས་འདམ་དུ་སྐྱེ༔ གནས་ཀྱི་བསྲུང་བ་འདི་ལྟ་སྟེ 
ཕ་མ་དཀོན་མཆོག་རྟེན་བཞུགས་པ༔ མཆོད་རྟེན་སྦུབས་སམ་ལྷ་ཁང་ངམ༔ མཆོད་རྟེན་རྩ་ 
བརྒྱད་ཞུ་མ་རུ༔ འདོད་ལོག་སྤྱད་ན་བསྐལ་པ་རེ༔ རོ་མྱགས་ཚ་བའི་དམྱལ་བར་སྐྱེ དུས་ཀྱི་ 
བསྲུང་བ་འདི་ལྟ་སྟེ བུ་ཆུང་སྐྱོ་ཁ་ཞོ་འཐུང་ཅན༔ བུད་མེད་སྡུག་བསྔལ་བྱེད་པ་དང་༔ ཕ་རོལ་ 
མི་དང་ཇི་བཞིན་དུཿ སྤྱད་ན་བསྐལ་པ་ཆེན་པོ་གཅིག༔ མཐའ་འཁོབ་ཆོས་མེད་ཡུལ་དུ་སྐྱེ༔ རྫུན་
258

༄༅། །ཟབ་གཏེར་ཆོས་ཀྱི་མཛོད་ཁང་།
ལ་རྣམས་གྲངས་བཅུ་གསུམ་སྟེ ཞེས་པ་ནི རང་ལ་ཕན་པའི་རྫུན་བཞི་སྟེ ལྷ་མཐོང་འདྲེ་མཐོང་ 
མངོན་ཤེས་འདོདཿ༔ གྲུབ་ཐོབ་ཡིན་ཞེས་རང་འདོད་སྨྱ གཞན་ལ་གནོད་པའི་རྫུན་ལ་ནི༔ ངན་པ་ 
ཟོག་པོ་ཡིན་ཞེས་པཿ ཐབས་ཀྱིས་ཕ་རོལ་སྨོད་པའོ༔ ཕན་གནོད་མེད་པའི་རྫུན་བཞི་ནི༔ མ་ 
མཐོང་རྒྱུ་ཤེས་ཀུ་རེ་དང་༔ བྲེ་མོ་ཡོད་མེད་སྐད་སྨྲའོ༔ རྫུན་ཆེན་སྨྲས་ན་གཞན་ཕུང་གཏོང་༔ 
འདི་ནི་ངན་སོང་ཆེན་པོའི་ལས༔ སྲོག་གཅོད་ལས་ལ་ཉེ་བ་མེད༔ རང་ཉིད་ཡུལ་སྣང་ཞེན་པ་ཚེ 
རྒྱལ་འདོད་རྒྱགས་འདོད་ཟས་སྲེད་ཆེ མངོན་ཞེན་ཆགས་པའི་རྒྱུ་གསུམ་འགྱུ མ་བྱིན་ལེན་ 
ལ་ཉེ་བ་ནི༔ རྒྱུ་ནི་ཚིམ་མེད་འདོད་པ་ལ ཚོང་དུས་གྲོགས་ཀྱི་རྐྱེན་གྱིས་བྱེདཿ རྫུན་ལ་ཉེ་བ་ 
ཕོ་ རྣམ་པ་གཉིས༔ བདག་བསྟོད་འདོད་དང་གཞན་སྨོད་པའོ༔ ལོག་པར་གཡེམ་པའི་ཉེ་བ་དྲུག༔ 
མོའི་ལུས་ལ་ཆགས་སྡང་ཚང་༔ རྒྱང་གྲགས་ཚུན་ཆད་ཉེ་མི་རུང་༔ རོ་ཙ་རྒྱས་པའི་ཟས་ཟོས་ནཿ 
ཁུ་བ་རྒྱས་ནས་འདོད་ཆགས་ཆེ༔ ཆངས་པར་མཚན་བཅུག་སྡོམ་པ་འཇིག༔ མིའམ་དུད་འགྲོའི་ 
གཤང་ལམ་དང་༔ ཁ་རུ་བཅུག་ན་སྡོམ་པ་འཇིག༔ བུད་མེད་དགྲ་ལ་གྲོགས་བཅོལ་ནཿ འདོམ་ 
བཅུ་ཉེའམ་ཕུབས་མགོ་གཅིག༔ འཚོགས་ནས་ཉལ་ན་སྡོམ་པ་འཇིག༔ བུད་མེད་དག་ལ་འདོད་ 
ཆགས་གཏམ༔ ཚིག་གཅིག་སྨྲས་ན་སྡོམ་པ་འཇིག༔ བུད་མེད་དག་ལ་ལག་པ་འཇུས༔ འདོད་ 
ཆགས་སེམས་ཀྱིས་གདོང་ཚུགས་ལྟ༔ འདི་དག་སྡོམ་པ་ཉམས་པའི་རྐྱེན༔ ལྕི་བ་ཞེས་བྱའི་ཉེས་པ་ 
འབྱུང་༔ ཆང་གི་ཉེས་པ་དྲུག་པོ་ནི བག་མེད་འཐུངས་པས་ར་རོ་འགྱེལ༔ ནན་གྱིས་འཐུངས་པས་ 
ཁྲེལ་འཛེམ་ཤོར༔ བློ་ཡིས་མ་ཐོངས་ཚད་ལས་འདས གསང་བའི་རྫས་ལ་ཁུངས་ཕྱུང་ནས༔ ཟས་ 
ལ་བག་མེད་སྤྱོད་པ་དེ༔ ཚོགས་འཁོར་དགེ་བར་ཐོབ་པ་དཀའ ཁམས་ལ་ཕན་ཞེས་ཁུངས་ཕྱུང་ 
ནས༔ ལྕེ་ཡིས་རོ་ལ་ཞེན་པ་ཆགསཿ གཡེམ་འཆོར་ཚོགས་ཀྱི་ཟ་འདོད་པས༔ ཆང་ལ་སྒེག་པའི་ 
འདོད་ཆགས་རྟེནཿ འདི་དག་ཆང་ལ་ཞེན་པའི་ལས༔ ཉེས་པ་སུམ་ཅུ་ཕོག་ནས་ཀྱང་༔ ངན་སོང་ 
གསུམ་དུ་ལྟུང་བར་འགྱུར༔ ཤ་ཁྲག་ཟ་བའི་རྒྱུ་མཚན་གསུམ༔ ཞེ་སྡང་འདོད་པས་སྲོག་ལ་ཟ 
རྔམས་པའི་སྟབས་ཀྱིས་རྩལ་རེ་ཟ༔ གསང་བའི་རྫས་ལ་སྙད་བཏགས་ཟ འདི་དག་སྲོག་ལ་ཟ་ 
བའི་རྒྱུ༔ དགོངས་ཀྱི་ཟས་ནི་མུ་སྟེགས་པའི༔ སྤྱོད་པ་ཡིན་པས་ལོག་པར་གོལ༔ ལུས་ཀྱི་འདུག་ 
སྟངས་ཉེས་པ་ནི༔ ཐ་མལ་ཉོན་མོངས་རྟོག་པ་ཧྲགཿ ངག་གིས་འཁྱལ་བ་མ་བསྲུངས་ན༔ ངག་གི་
259

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཉེས་པས་དགེ་བ་འཚིག༔ ཡིད་ནི་དམ་ལ་མི་གནས་ན༔ ལོག་པའི་ས་བོན་ཆེན་པོ་འབེབས༔ འདི་ 
དག་མཁས་པས་རབ་ཏུ་སྤང་༔ གུ་རུ་ཤཱཀྱ་སེང་གེ་ཡིས༔ འདུལ་བ་མདོ་སྡེའི་བཅུད་བསྡུས་ནས 
གཏན་ཁྲིམས་བསྲུང་བྱ་གཉེན་པོའི་ཐབས༔ ཐེག་པ་ཆེན་པོའི་དགེ་འདུན་ལ༔ སྙིགས་མའི་དུས་སུ་ 
དགོས་པས་བཞག༔ དུས་མཐར་ཤཱཀྱའི་བསྟན་པ་ཉམས༔ དམ་ཆོས་འཆོལ་བུར་རང་གར་སྤྱོདཿ 
ཐེག་པ་ཆེ་ཆུང་སྤྱོད་པ་འདྲེས༔ གསང་སྔགས་ཁུངས་སྨོས་བག་མེད་སྤྱོདཿ དེ་དུས་ཆོས་འདི་དར་ 
བར་ཤོག༔ ལས་ཅན་རྣམས་དང་འདི་འཕྲད་ནས༔ ཐུགས་རྗེའི་གདུལ་བྱ་མཐའ་རྒྱས་ཤོག༔ ཟངས་ 
མཛོད་དམར་པོར་རྒྱ་ཡིས་བཏབ༔ གཉན་ཆེན་ཐང་ལྷར་གཉེར་དུ་བསྐོས༔ ང་སོང་དྲུག་བརྒྱ་ཉི་ 
ཤུ་ནས༔ རི་བོ་བཀྲ་བཟང་ཤར་མདུན་དུ༔ ལས་ཅན་དེ་དང་འདི་འཕྲད་ནསཿ ཤཱཀྱའི་བསྟན་པ་ 
རྒྱས་པར་ཤོག༔ ཟང་ཟང་ལྷ་བྲག་གི་སྐེད་ནས་རིག་འཛིན་རྒོད་ཀྱི་ལྡེམ་འཕྲུ་ཅན་གྱིས་གཏེར་ནས་ 
བཏོན་པའོ༔ བཀྲ་ཤིས་དགེའོ།། །
260

༄༄༅། །ཟབ་གཏེར་ཆོས་ཀྱི་མཛོད་ཁང་།
༄༅ ༔དུས་ཁྲིམས་ཀྱི་ཕན་ཡོན་བཞུགས་སོ༔ ༔
སློབ་དཔོན་པད་མ་འབྱུང་གནས་ལ༔ མངའ་བདག་རྒྱལ་པོས་ཞུས་པ༔ ཀྱེ༔ སློབ་དཔོན་ཆེན་པོ་ 
ལགས༔ ཐེག་པ་གོང་འོག་ཁྱད་པར་གྱིས༔ དུས་དང་ཚེས་གྲངས་དབྱེ་བ་རྣམས༔ རྣལ་འབྱོར་ཡང་ 
རབ་མ་གཏོགས་པའི༔ བློ་རྨོངས་ཉམ་ཆུང་གཡེང་བ་ཅནཿ༔ མ་རིག་སྐྱེ་བོ་དད་ལྡན་ཕྱིར༔ བདག་ 
ལ་ལེགས་པར་གསུང་བར་ཞུ༔ ཞེས་ཞུས་སོ བཀའ་བསྩལ་པ མངའ་བདག་རྒྱལ་པོ་ཡང་གསོན་ 
ཅིག ཐེག་པ་འོག་མའི་བསྲུང་སྡོམ་ནི གཏན་ཁྲིམས་པ་དང་དུས་ཁྲིམས་སོ༔ སྲོག་གཅོད་མ་བྱིན་ 
ལེན་པ་དང༔ རྫུན་དང་གཡེམ་པ་རྩ་བ་བཞི༔ ཤ་དང་ཆང་དང་སྒོག་པ་གསུམ༔ དུས་མ་ཡིན་པའི་ 
ཟས་རྣམས་སྤང་༔ ཉིན་རེ་གསོ་སྦྱོང་ཁས་བླངས་བསྒྲུབ༔ དུས་དགུ་ཉུལ་བས་རབ་ཏུ་བསྲུང༔ ཚེས་ 
གཅིག་ལྟ་བུ་གཞོན་ནུ་ཉུལ༔ ཏིང་འཛིན་འོད་ཀྱི་རྒྱལ་པོ་ལ༔ ཕྱག་འཚལ་གསོ་སྦྱོང་བསྲུངས་པ་ 
ཡིས༔ བསྐལ་པ་བཞི་བཅུའི་སྡིག་པ་འབྱང་༔ འཇིགས་སྐྲག་སྡུག་བསྔལ་གནས་ནས་ཐར༔ ཚེས་ 
བརྒྱད་རྒྱལ་བུ་ཐེ་སེ་ཉུལ༔ བཻ་ཌཱུརྱ་ཡི་རྒྱལ་པོ་ལ༔ ཕྱག་འཚལ་གསོ་སྦྱོང་བླངས་པ་ཡིས༔ བསྐལ་ 
ཆེན་སུམ་ཅུའི་སྡིག་པ་འབྱུང་༔ ནད་དང་རོ་མྱགས་འདམ་ལས་ཐར༔ བཅུ་བཞི་གཤིན་རྗེའི་རྒྱལ་ 
པོ་ཉུལཿ བསྐལ་པ་བཟང་པོའི་སངས་རྒྱས་སྟོང༔ ཕྱག་འཚལ་གསོ་སྦྱོང་བླངས་པ་ཡིས༔ བསྐལ་ 
ཆེན་སྟོང་གི་སྡིག་པ་འབྱང་༔ བཙོ་བསྲེགས་ཆུ་ཚན་ནང་ནས་ཐར བཅོ་ལྔ་གཤིན་རྗེའི་དེད་ 
དཔོན་ཉུལཿ སངས་རྒྱས་སྣང་བ་མཐའ་ཡས་ལ༔ ཕྱག་འཚལ་གསོ་སྦྱོང་བླངས་པ་ཡིསཿ བསྐལ་ 
ཆེན་ཉིས་སྟོང་སྡིག་པ་འབྱང་༔ གྲང་བའི་སྡུག་བསྔལ་ཀུན་ལས་ཐར༔ བཅོ་བརྒྱད་གཤིན་རྗེའི་རྒྱལ་ 
པོ་ཉུལ༔ སྤྱན་རས་གཟིགས་དབང་སེམས་དཔའ་མཆོག༔ ཕྱག་འཚལ་གསོ་སྦྱོང་བླངས་པ་ཡིས 
བསྐལ་ཆེན་དགུ་བཅུའི་སྡིག་པ་འབྱང་༔ བཅད་གཏུབ་མཚོན་གྱི་གནས་ལས་ཐར༔ ཉེར་གསུམ་ 
དབང་ཕྱུག་ཆེན་པོ་ཉུལ༔ སངས་རྒྱས་རྣམ་པར་སྣང་མཛད་ལ༔ ཕྱག་འཚལ་གསོ་སྦྱོང་བླངས་པ་ 
ཡིས༔ བསྐལ་ཆེན་སྟོང་དང་ཉིས་བརྒྱའི་སྡིག་པ་འབྱང༔ བཀྲེས་ཕོངས་ཡི་དྭགས་གནས་ལས་ཐརཿ 
ཉེར་བཞི་གཤིན་རྗེའི་དབང་པོའི་བུ༔ བྱང་ཆུབ་སེམས་དཔའ་ས་སྙིང་ལ༔ ཕྱག་འཚལ་གསོ་སྦྱོང་
261

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
བླངས་པ་ཡིས༔ བསྐལ་ཆེན་སྟོང་གི་སྡིག་པ་འབྱང་༔ རྩོད་ཅིང་བཅད་གཏུབ་སྡུག་བསྔལ་འབྱང་༔ 
ཉེར་བརྒྱད་ལྷ་དབང་བརྒྱ་བྱིན་ཉུལ༔ སངས་རྒྱས་འོད་དཔག་མེད་པ་ལ༔ ཕྱག་འཚལ་གསོ་སྦྱོང་ 
བླངས་པ་ཡིས༔ བསྐལ་ཆེན་དགུ་བཅུའི་སྡིག་པ་འབྱང་༔ ཐིག་ནག་འདྲེན་པའི་གནས་ལས་ཐརཿ 
གནམ་སྟོང་མེས་པོ་ཚངས་པ་ཉུལ༔ སངས་རྒྱས་ཤཱཀྱ་ཐུབ་པ་ལཿ ཕྱག་འཚལ་གསོ་སྦྱོང་བླངས་པ་ 
ཡིས༔ བསྐལ་ཆེན་བརྒྱད་སྟོང་སྡིག་པ་འབྱང་༔ མེ་མ་མུར་གྱི་འོབས་ལས་ཐར༔ དེ་ཡང་ཁྱད་པར་ 
དུས་ཆེན་བཞི བརྒྱད་དང་བདུན་དགུས་ཕོ་ལུས་ཐོབ༔ བཅུ་དང་བཅོ་ལྔ་བཅུ་དྲུག་གིས༔ ཆོས་ 
སྐྱོང་རྒྱལ་པོར་སྐྱེ་བར་འགྱུར ཉེར་གསུམ་ཉེར་བཞི་ཉེར་ལྔ་ཡིསཿ རང་དབང་ཐོབ་ཅིང་སྐལ་ 
ལྡན་འགྱུར༔ ཉེར་དགུ་སྟོང་དང་ཚེས་གཅིག་གིས༔ འགྲོ་དྲུག་འདྲེན་སྟོན་འཇིགས་པ་སྐྱོབ༔ དེ་ 
ལྟར་ཟླ་གཅིག་དུས་ཆེན་དགུ བསྲུང་སྡོམ་ཡོན་ཏན་དཔག་ཏུ་མེདཿ མ་ཐུབ་ཉེས་པ་འདི་ལྟ་སྟེ 
སྲོག་གཅོད་ཆེ་ནས་ཤིག་གི་བར༔ བསད་ན་བདག་རང་གཞན་གྱིས་གསོད༔ བརྒྱུད་ནས་ཚ་བའི་ 
དམྱལ་བར་སྐྱེ༔ རྐུ་བ་ཕྲོགས་པ་བསླུ་འབྲིད་བར༔ བླངས་ན་བདག་རང་བཀྲེས་པར་འཆི༔ བརྒྱུད་ 
ནས་ཡི་དྭགས་གནས་སུ་སྐྱེ རྫུན་ནི་ལྷ་མཐོང་འདྲེ་མཐོང་ནས བྲེ་མོ་གཏམ་གྱི་ཟུར་རྫུན་བརཿ 
བརྗོད་ན་བདག་ཉིད་སྨྱོ་འབོག་འཛིན༔ བརྒྱུད་ནས་ལྕེ་ལ་ཞིང་རྨོད་སྐྱེ༔ འདོད་ལོག་ཁྱིམ་སྲུང་ 
བུད་མེད་ནས༔ རང་གི་ཁྱིམ་ཐབ་དབང་བྱས་བར༔ སྤྱད་ན་མི་ལུས་ཐོབ་མི་འགྱུར༔ བརྒྱུད་ནས་ 
རོ་མྱགས་འདམ་དུ་སྐྱེ ཤ་ཁྲག་ཟོས་ན་གཟེར་ནད་འོང་༔ བདག་གི་ཤ་ལ་གཞན་གྱིས་ཟ༔ ཆང་ 
འཐུངས་ཐང་སྐམ་སྨིག་པར་སྐྱེ སྲད་མ་ཟ་བའི་འབུ་རུ་སྐྱེ སྒོག་པས་འཕགས་པའི་གསུང་མི་ 
ཐོས༔ གསེ་དྲི་ཅན་གྱི་གནས་སུ་སྐྱེ༔ དུས་ཁྲིམས་འདི་མེད་སྐྱེ་བོ་རྣམས༔ ངན་སོང་གསུམ་དུ་ངེས་ 
པར་འགྲོ༔ ཁྲིམས་བླངས་ཉམས་ནས་མ་བསབས་ན༔ གོང་ལྟར་ཉེས་པ་ཤིན་ཏུ་ཆེ གཏན་ཁྲིམས་ 
བསྲུངས་ན་ཕན་ཡོན་ཆེ༔ ལྷ་ཡི་བདེ་སྐྱིད་ལྡན་པར་སྐྱེ༔ སངས་རྒྱས་ཉིད་ཀྱི་བསྟན་པ་འཛིནཿ 
ཡོན་ཏན་བརྗོད་ཀྱིས་མི་ལང་ངོ་༔ སྙིགས་མ་ལྔ་བདོའི་སེམས་ཅན་རྣམས གོང་མ་ནང་འཐབ་ 
མཚོ་རླབས་བྲི༔ འབྱུང་བའི་བཅུད་ཉམས་ལོངས་སྤྱོད་ཉམས༔ གང་ཟག་རྣམས་ལ་རུ་ཟེར་ཞུགསཿ 
འོག་མའི་བསྲུང་སྡོམ་ཁྱད་དུ་གསོད༔ གོང་མའི་དམ་ཚིག་ཡལ་བར་བོར༔ བསྟན་པའི་མཐའ་ལ་ 
ཐུག་པར་ངེས༔ དེ་དུས་ང་ཡི་གཏེར་མཛོད་རྣམས༔ སྦས་པའི་རྣལ་འབྱོར་ཞིག་གིས་འདོན༔
262

༄༅། །ཟབ་གཏེར་ཆོས་ཀྱི་མཛོད་ཁང་།
ཐུགས་རྗེའི་གདུལ་བྱ་མཐར་ཕྱིན་ཤོག༔ ཐེག་པ་ཕྱི་ནང་དབྱེ་བ་རྣམས༔ ནང་གི་གནད་བསྟན་པར་ 
བྱ་བ་ནི༔ གསང་སྔགས་དམ་ཚིག་དབྱེ་བར་བྱ༔ མ་ཧཱ་གུ་རུས་བཀའ་བསྩལ་པ༔ གསོན་ཅིག་ 
མངའ་བདག་བོད་ཀྱི་རྗེ༔ གསང་སྔགས་ཐེག་པའི་སྒོར་ཞུགས་པ༔ སྔགས་པར་ཁས་བླངས་སྐྱེས་བུ་ 
རྣམས ཤེས་རབ་ཆེ་ཆུང་ཁྱད་པར་ཡིན༴ རྒྱུ་འབྲས་ཁྱད་དུ་མ་བསད་པར༔ བློ་གྲོས་ལྡན་ན་ཆུད་ 
མི་ཟ༔ འོག་མའི་དུས་ཚེས་བཅུ་གསུམ་གྲངས༔ ཡར་ངོ་ཚེས་བཅུ་སྐྱེད་པ་ཡི༔ དུས་ཚོད་ཉིན་ 
གྲངས་བཅུ་བཞི་ལ རབ་ཏུ་དབེན་པའི་གནས་དག་ཏུ༔ སྔོན་འགྲོ་དངོས་གཞི་མཇུག་གི་བར༔ 
བཀའ་ལྟར་ཆད་ལྷག་རབ་སྤངས་ཏེ༔ རྩ་བ་ཡན་ལག་དམ་ཚིག་རྣམས༔ མ་ཉམས་ཚོགས་ཀྱི་ 
འཁོར་ལོ་བསྐོར༔ ལེ་ལོ་གཉིད་དང་ཆང་དབང་དང་༔ སྦྱོར་སྒྲོལ་མ་བྱིན་ལེན་པ་དང་༔ རྫུན་དང་ 
ཤ་ཁྲག་བག་མེད་སྤྱོདཿ༔ མུ་སྟེགས་སྲིན་པོའི་ལས་ཡིན་སྤང་༔ དམ་རྫས་རྟགས་ཙམ་བླང་བར་བྱ༔ 
བཀའ་བཞིན་སྤྱད་ན་འོག་མ་ཡི༔ བསྲུང་སྡོམ་ཡོན་ཏན་འབུམ་འགྱུར་ཆེ༔ དམ་མེད་དམ་ཉམས་ 
གནས་པ་དང་༔ འདུ་འཛི་གཡེང་བ་ཡོད་ཀྱི་དུས༔ འོག་མའི་བསྲུང་སྡོམ་ཉམས་སུ་ལོངས༔ དབེན་ 
གནས་རི་ཁྲོད་འཛིན་པ་དང་༔ དམ་རྫས་གཙང་མའི་རྫས་ཚོགས་ཤིང་༔ དམ་ཚིག་ལྡན་པའི་ 
འཁོར་འདུས་ཚེ གསང་སྔགས་ཟབ་མོ་ཉམས་སུ་ལོངས༔ སྤྱོད་པ་ཞིབ་ཏུ་བྱ་བར་གསུངས༔ གང་ 
ཞིག་སྙིང་པོའི་དོན་རྙེད་པས༔ ཆོས་རྣམས་སྒྱུ་མ་ལྟ་བུ་སྟེ༔ བླང་དོར་མེད་པར་དོན་རྟོགས་ཚེ 
ཐབས་ཀྱི་སྤྱོད་པ་ཅི་བསྟན་ཀྱང་༔ སྐྱོན་བྲལ་ཡོན་ཏན་ཕུན་སུམ་ཚོགས ཅི་སྤྱད་ཆོས་ཉིད་བདེ་ 
བ་འབར༔ དེ་ལྟར་མ་གྱུར་ཉོན་མོངས་ཕྱིར༔ གསང་སྔགས་ཡོན་ཏན་ཁུངས་སྨོས་ནས༔ གནང་ 
གནང་རྩིང་པོར་སྤྱོད་པ་ཡིས༔ དམ་ཉམས་སྡོམ་ཉམས་འཁོར་བར་འཁྱམ༔ ལག་རྡུམ་བྲག་ལ་ 
འཛེགས་པ་འདྲ༔ ལྔ་བརྒྱ་ཐ་མ་ཤར་བའི་དུས༔ གསང་སྔགས་ཟབ་མོའི་དོན་མ་རྟོགས༔ ཐབས་ 
ཆེན་བརྡ་ཡི་ཁུངས་སྨོས་ནས འདོད་ཆགས་ཞེ་སྡང་གཏི་མུག་གསུམ༔ རང་གར་སྤྱད་ནས་སྔགས་ 
པར་འདོད༔ འཁོར་བའི་ཁྱིམ་ཐབ་ཉིད་འཕེལ་བྱེད༔ ཤ་ཁྲག་ཆང་ལ་བག་མེད་སྤྱོད༔ གསང་བའི་ 
མཆོད་རྫས་ཕྱི་ལ་ངོམ༔ ངག་རྔམ་བརླང་ཚིག་གང་དགར་སྨྲ༔ འཛབ་དང་སྙིང་པོ་གླུ་རུ་ལེན༔ ལྷ་ 
ཡི་ཕྱག་རྒྱ་བྲོ་རུ་རྡུང་༔ ཐམས་ཅད་རྡོ་རྗེའི་དམྱལ་བར་སྐྱེ དེ་དུས་ང་ཡི་ཐུགས་རྗེ་ལས༔ ཟབ་མོ་ 
མི་འཁྲུལ་གནད་ཀྱི་ཐེམས༔ བྲག་རི་དུག་སྦྲུལ་སྤུངས་འདྲའི་སྐེད༔ བསེ་སྒྲོམ་སྨུག་པོའི་ནང་དུ་
263

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
སྦེདཿ༔ ཟངས་མཛོད་དམར་པོར་རྒྱ་ཡིས་བཏབ༔ གཉན་ཆེན་ཐང་ལྷར་གཉེར་དུ་བསྐོས༔ ངན་སོང་ 
དྲུག་བརྒྱ་ཉི་ཤུ་ནས༔ རི་བོ་བཀྲ་བཟང་ཤར་མདུན་དུ༔ ལས་ཅན་སྦས་པའི་རྣལ་འབྱོར་པ༔ རྒོད་ 
ཀྱི་ལྡེམ་འཕྲུ་ཅན་ཞིག་འབྱུང་༔ ང་ཡི་གཏེར་དང་འཕྲད་པར་ཤོག༔ བསྲུང་སྡོམ་རྒྱལ་པོའི་བཀའ་ 
ལྟར་སྲུངས༔ དམ་ཚིག་ཕྱུག་པོའི་སྡིག་ལྟར་ཆོངས༔ ཐུགས་རྗེའི་གདུལ་བྱ་མཐར་ཕྱིན་ཤོགཿ བྲག་
རི་དུག་སྦྲུལ་སྤུངས་འདྲའི་སྐེད་ནས་རིག་འཛིན་རྒོད་ཀྱི་ལྡེམ་འཕྲུ་ཅན་གྱིས་གཏེར་ནས་བཏོན་པའོ༔ 
སློབ་དཔོན་པདྨ་འབྱུང་གནས་ལཿ མངའ་བདག་རྒྱལ་པོས་ཡང་ཞུས་པ༔ ཀྱེ་སློབ་དཔོན་ཆེན་པོ་ 
ལགས༔ འོག་མའི་སྲུང་སྡོམ་དུས་ཁྲིམས་དང་༔ གོང་མའི་དམ་ཚིག་བླངས་པ་རྣམས༔ སྔོན་འགྲོ་ 
དངོས་གཞི་མཇུག་གི་བར ཆོ་གའི་རིམ་པ་ཇི་ལྟར་ལགས༔ མ་ཧཱ་གུ་རུས་བཀའ་བསྩལ་པཿ 
གསོན་ཅིག་མངའ་བདག་བོད་ཀྱི་རྗེ ཐེག་པ་འོག་མའི་བསྲུང་སྡོམ་ནི གཏན་ཁྲིམས་དུས་ཁྲིམས་ 
ཆོ་ག་སྟེ བླང་བའི་ཚིག་གིས་དབྱེ་བར་བྱ༔ གཏན་ཁྲིམས་ཇི་སྲིད་འཚོ་བའི་བར༔ དུས་ཁྲིམས་ 
དེང་ནས་སང་གི་བར༔ གཏན་ཁྲིམས་ཡུལ་གསུམ་རྟེན་ལ་བླང་༔ དུས་ཁྲིམས་དང་པོ་གོང་ལྟར་ 
བླང་༔ ཕྱིས་ནས་སྐྱོབ་བྱེད་གནས་ལ་བླང་༔ དད་ལྡན་དགེ་ལྡན་བརྩོན་པ་ཡིས༔ མེ་ཏོག་ཐོགས་ལ་ 
ཕྱག་འཚལ་ལོ༔ རྐང་གཉིས་རྣམས་ཀྱི་མཆོག་གྱུར་པ༔ སངས་རྒྱས་རྣམས་ལ་ཕྱག་འཚལ་ལོ༔ 
འདོད་ཆགས་བྲལ་བ་རྣམས་ཀྱི་མཆོགཿ དམ་པའི་ཆོས་ལ་ཕྱག་འཚལ་ལོ༔ དོན་སྟོན་ཚོགས་ 
གཉིས་གསོག་པའི་མཆོག དགེ་འདུན་རྣམས་ལ་ཕྱག་འཚལ་ལོ༔ མེ་ཏོག་དོར་ལ་སྡིག་པ་བཤགསཿ༔ 
གུས་པས་ཐལ་མོ་སྦྱར་བར་བགྱི༔ ན་མོ་སློབ་དཔོན་དགོངས་སུ་གསོལ༔ བདག་གིས་དུས་ཚོད་ 
འདི་ཡི་བར༔ དཀར་པོའི་ཆོས་ལ་མོས་པར་བགྱི༔ སངས་རྒྱས་བྱང་ཆུབ་སེམས་དཔའ་དང་༔ 
འཕགས་པ་ཉན་ཐོས་ཐམས་ཅད་ལ༔ བདག་ཅག་གུས་པས་སྐྱབས་སུ་མཆི༔ འཕགས་པ་དགྲ་བཅོམ་ 
མ་ལུས་ཀྱིས༔ བདག་ལ་རྗེས་སུ་བསླབ་པར་འཚལ༔ བདག་ལ་ཐུགས་རྗེས་གཟུང་དུ་གསོལ༔ ལན་ 
གསུམ་དག་ཏུ་ཞུ་བ་དབུལཿ༔ སློབ་དཔོན་ཉིད་ཀྱིས་འདི་སྐད་བརྗོད༔ མ་ནོར་ལམ་ལ་འཇུག་པ་ 
ལགས༔ དད་ལྡན་དགེ་བསྙེན་ཆེན་པོར་བཟུང་༔ ལུས་ངག་བསླབ་པ་ལེགས་པར་མནོས༔ དེ་ནས་ 
བསླབ་པ་ཁས་བླངས་ལ ན་མོ་སློབ་དཔོན་དགོངས་སུ་གསོལ༔ ཇི་ལྟར་འཕགས་པ་དགྲ་བཅོམ་ 
རྣམས༔ སྲོག་གཅོད་མ་སྦྱིན་ལེན་པ་དང་༔ རྫུན་དང་འདོད་ལོག་གཡེམ་པ་དང༔ ཤ་ཆང་སྒོག་པ་
264

༄༅། །ཟབ་གཏེར་ཆོས་ཀྱི་མཛོད་ཁང་།
དུས་མིན་ཟས༔ རྒྱན་དང་བྱུག་པ་གླུ་གར་དང་༔ རྩེད་འཇོ་ཁ་ན་མ་ཐོ་བ༔ ཁྲི་སྟན་མཐོན་པོ་ཀུན་ 
སྤངས་ཏེ༔ སྡིག་ལས་སླར་ལོག་བགྱིས་པ་བཞིན༔ བདག་གིས་དུས་ཚོད་འདི་ཡི་བར༔ སྲོག་གཅོད་ 
མ་སྦྱིན་ལེན་པ་ནས༔ ཁྲི་སྟན་ཞེས་པའི་བར་དུ་ཤློ་ཀ་དྲུག་བརྗོད་ལ༔ མི་དགེ་སྡིག་ལས་ལོག་པར་ 
བགྱིས༔ སངས་རྒྱས་བྱང་ཆུབ་སེམས་དཔའ་ཡི བདག་ཉིད་རྗེས་སུ་བསླབ་པར་བགྱི༔ བདག་ 
ཉིད་རྗེས་སུ་བསྒྲུབ་པར་བགྱི༔ དེ་ལྟར་བླངས་ལ་ཉམས་མི་བྱ ཚེས་གཅིག་བརྒྱད་དང་བཅུ་བཞི་ 
དང་༔ བཅོ་ལྔ་བཅོ་བརྒྱད་ཉེར་གསུམ་དང་༔ ཉེར་བཞི་ཉེར་བརྒྱད་གནམ་སྟོང་ལ༔ རང་རང་ལྷ་ 
ལ་ཕྱག་འཚལ་ནས༔ ཟས་གཅིག་ཐུབ་ན་ཡོན་ཏན་ཆེ༔ གལ་ཏེ་ཆུ་འམ་བཏུང་བ་ཉམས༔ འདི་ 
ལྟར་བརྗོད་པས་འཚམས་པར་འགྱུར༔ བདག་ཅག་དད་པའི་སྟོབས་ཆུང་ཟས་གཅིག་བསྲུངས༔ ཉོན་ 
མོངས་དབང་གིས་བཟོད་པ་མ་ཐོབ་པས༔ ཐུབ་པ་ལ་སོགས་ཁྱེད་ལ་གསོལ་འདེབས་ཀྱིས༔ བདག་ལ་ 
མི་འཚམས་དྲག་པོ་མི་བགྱིད་འཚལ༔ དེ་ལྟར་སྲུང་སྡོམ་དགེ་ལ་བརྩོན༔ ལྷ་མིའི་ལུས་ཐོབ་མཐོ་ 
རིས་བགྲོདཿ༔ གསང་སྔགས་དམ་ཚིག་བླང་བ་ནི དབང་ཐོབ་དུས་སུ་སྟོན་པར་ངེས༔ དེ་ཕྱིར་དམ་ 
ལས་མ་འདའ་ཞིག༔ སྒོ་གསུམ་ཏིང་འཛིན་མ་ཡེངས་པར༔ དམ་ཚིག་འདའ་དཀའ་མ་ཉམས་ན༔ 
འོག་མའི་སྲུང་བསྡོམ་མ་བསྲུངས་ཐུབ༔ གསང་བའི་དོན་ལ་སྤྱོད་པ་ཡིས༔ ཡི་དམ་ཏིང་འཛིན་མ་ 
ཡེངས་ནཿ ལུས་ལྷར་གསལ་བས་སྲོག་མི་གཅོད༔ མི་ཚངས་སྤྱོད་དང་མ་བྱིན་ལེན༔ ཉེས་སྐྱོན་ 
གསུམ་གྱིས་གོས་པ་མེདཿ ངག་སྒྲ་གསུང་དུ་གསལ་བ་ཡིས༔ ཕྲ་མ་ཚིག་རྩུབ་ངག་འཁྱལ་དང་༔ 
རྫུན་གྱི་ཉེས་པས་གོས་པ་མེད༔ ཡིད་རིག་ཐུགས་སུ་གསལ་བ་ཡིས༔ བརྣབ་སེམས་གནོད་སེམས་ 
ལོག་ལྟ་མེད༔ རོ་དྲུག་མ་ཆགས་རོལ་པ་ལས༔ འདོད་སྲེད་ཟས་ཀྱི་གདུང་བ་མེད༔ དེ་ཡི་ངང་ལ་ 
གནས་པ་ལཿ ཉེས་སྐྱོན་བྲལ་ནས་ཡོན་ཏན་རྫོགས༔ གང་ཞིག་གསང་སྔགས་ཁུངས་སྨོས་ནས༔ 
ལུས་ངག་ཡིད་གསུམ་རང་གར་ཡེངས༔ ཟས་ལ་ཆགས་སེམས་བག་མེད་སྤྱད༔ གསང་སྔགས་དམ་ 
ཉམས་བསྲུང་སྡོམ་ཤོར༔ ཐར་ལམ་འགགས་ཏེ་འཁོར་བར་འཁྱམས༔ དེ་ཕྱིར་གང་ཟག་བློ་སྟོབས་ 
ཀྱིས ཐེག་པ་གོང་འོག་བསྟན་པ་ཡིན༔ རྩ་བ་གཅིག་ཏུ་འདུས་པར་ངེས བསྲུང་སྡོམ་དམ་ཚིག་ 
མང་བསྟན་ཀྱང་༔ ལུས་ངག་ཡིད་འདུལ་གཉེན་པོ་ཡིན༔ སྙིགས་མར་ལས་ཅན་སྙིང་གི་བུ༔ རྒོད་ཀྱི་ 
ལྡེམ་འཕྲུ་ཅན་ལ་གཏོདཿ༔ ཐུགས་རྗེའི་གདུལ་བྱ་མཐར་ཕྱིན་ཤོགཿ
265

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
༄༅ ༔ཞུས་ལན་གནད་ཀྱི་ཡི་གེ་ཤར་དུང་མཛོད་ནས་བྱོན་པ་བཞུགས་སོ
༄ སྐྭc5i༞ཪྵགྲུབ+F5qཏཿ 5གུབྷཱཟནཏུརྐྱཝ་ཉཿསློབ་དཔོན་ཆེན་པོ་པདྨ་འབྱུང་གནས་
བསམ་ཡས་མཆིམས་ཕུ་ན་བཞུགས་པའི་ཚེ ཇོ་མོ་མཁར་ཆེན་བཟའ་མཚོ་རྒྱལ་ཉིན་མོ་འཇིག་ 
རྟེན་གྱི་སྣང་བ་ལ་བག་ཙམ་ཡེངས༔ ནུབ་ཅིག་རྨི་ལམ་གྱི་འཁྲུལ་སྣང་དུ༔ བྲག་རི་ཆེན་པོ་གཅིག་ 
གི་ངོས་ན་རིན་པོ་ཆེའི་ཁྲི་གཅིག་ལ་འོད་ཀྱི་ཁྱེའུ་ཞིག་འདུག༔ དེའི་མཐའ་མ་ཐམས་ཅད་མེ་ཏོག་ 
གི་སྡོང་པོ་ཁ་དོག་སྣ་ཚོགས་བཀྲག་མདངས་དང་ལྡན་པས་བསྐོར་ནས་འདུག་པ་ལ༔ ཤིན་ཏུ་དགའ་
སྟེ་འགྲོ་བར་ཆས་ནས་ཕྱིན་པསཿ ལམ་དུ་སྦྲུལ་ཆེན་པོ་འཇིགས་སུ་རུང་བ་ཞིག་དང་ཕྲད་ནས་ 
དངངས་ཏེ་བརྒྱལ་ལོ༔ བརྒྱལ་བ་སངས་ཙ་ན༔ རྣ་བར་མཚོ་རྒྱལ་ལམ་འདི་ན་ཕར་ཤོག་ཟེར་བའི་ 
སྐད་ཅིག་བྱུང་ནས་ལངས་ཏེ་ཕྱིན་པས༔ བྲག་རོང་ཞིག་ཏུ་ཞུགས་པ་དང༔ གནམ་འཆག་པ་སྐད 
ས་གྲུམ་པ་སྐད་ཟེར་བའི་སྒྲ་ཆེན་པོ་བྱུང་སྟེ བྲག་གི་མཚམས་སུ་ཡིབ་ནས་བསྡད་པས༔ བྲག་ རི་
ཁ་བརྡབས་པའི་བར་དུ་ཚུད་ནས༔ ལུས་འགུལ་བ་མེད་པར་ཤེས་པ་ནག་ཐོམ་མེ་འདུག་པ་ལ 
ཙན་དན་གྱི་དྲི་ལྟ་བུ་སངས་སངས་པ་ཞིག་བྱུང་ནས༔ དྲི་བསྣམ་པ་འདུག་པས༔ སྒོ་ཞིག་ཡོད་ངེས་ 
སྙམ་ནས་བལྟས་པསཿ སྒོ་འདུག་ནས་ཐོན་པ་ལས༔ ཕྱི་རོལ་ན་མི་དང་བྱོལ་སོང་མང་པོ་བྲག་གིས་ 
བསད་པ་དང་བརྣད་པ་མང་པོ་ཁྲག་དང་རྣག་དང་མི་གཙང་བ་རྗེར་རེ་འདུག་པསཿ ལུང་སྲོལ་
ཆེན་པོ་ཞིག་གི་ནང་ན་མར་བྲོས་པསཿ ཆུ་ཞིག་འདུག་པས་སྐོམ་པ་སྙམ་བྱུང་ནས་འཐུངས་པས༔ 
དང་པོ་རོ་མངར་བ་ཞིག་འདུག་པ་དང་༔ རྗེས་ནས་རོ་དེ་ཁ་བ་ཞིག་འདུག་གོ༔ ལུང་སྲོལ་དེའི་ 
སྐེད་པ་ན་དར་ཟབ་ཀྱི་རྩིག་པ་མང་པོ་ཁྲིག་གེ་འདུག་པ་ལ་གྲང་སྙམ་བྱེད་ནས་དར་ལིང་ཡུག་ཅིག་ 
གོན་བསྡད་པས༔ དར་ཅིག་ཙམ་ན་རླུང་ཆེན་པོ་ཞིག་བྱུང་ནས༔ དར་ཟབ་ཐམས་ཅད་ཁྱེར་ལུས་ 
ལ་གོན་པ་དེ་ཡང་ཁྱེར་ནས༔ ཤིན་ཏུ་འཁྱགས་ནས་སྡུག་བསྔལ་ཞིང་ཕྱིན་པས༔ ལུང་སྲོལ་ཆེན་པོ་ 
དེའི་མདོ་ན་ཡང་ཕྱད་དེ༔ ཕྱོགས་མཚམས་ཐམས་ཅད་ནམ་མཁའ་སྟོང་པ་ལྟ་བུ་ཞིག་འདུག༔ 
དེའི་དབུས་ན་ན་བུན་ལྟ་བུ་ཞིག་ལ༔ སྟེང་ན་མཚོ་འཁྱིལ་བ༔ མཚོའི་ནང་ན་ཤིང་སྡོང་ནམ་མཁར་
266

༄༅། །ཟབ་གཏེར་ཆོས་ཀྱི་མཛོད་ཁང་
བསྙེགས་པ་འདྲ་བ་ཞིག་ཡོད་པ༔ རྩ་བ་ན་མེ་འབར་བ༔ མེའི་མཚམས་ན་ཡལ་ག་མེད་པ་སྐམ་པ༔ 
དེའི་སྟེང་ན་དུད་པ་སྤྲིན་གཏིབས་པ་ཙམ་ཡོད་པ༔ དེའི་སྟེང་ན་ཡལ་ག་སྣ་ཚོགས་སྐྱེས་པ༔ དེའི་ 
སྟེང་ན་ཐང་ཆུ་འཐིགས་ལ་ཁད་ཡོད་པ༔ དེའི་སྟེང་ན་མེ་ཏོག་སྣ་ཚོགས་བཀྲག་གསལ་ཞིང་འཚེར་
རྩེ་ལ་འབྲས་བུ་ནམ་མཁའ་ལ་ཡེར་རེ་བ་ཞིག་འདུག་པ་མཐོང་ནས༔ འདི་ཅི་ཡིན་སྙམ་པ་
དང་༔ ནམ་མཁའ་ལས་སྒྲ་འདི་སྐད་བསྒྲགས་སོ
ཀྱེ་ཧོཿ འདི་ནི་རྒྱུ་མེད་སྟོང་པ་ལས༔ འཛིན་པའི་ས་བོན་གཡོས་པའི་ཚེ༔ དུག་ལྔ་ཧྲགས་པའི་ 
ལས་སུ་སྣང་༔ འབྲས་བུ་སྨིན་པས་མཁའ་ལ་སླེབས༔ གཟུང་བྱ་གཟུང་བྱེད་གཉིས་མ་མཐོང་༔ དེ་ 
ལྟར་འདི་དོན་རྟོགས་པར་གྱིས༔ ཞེས་བསྒྲགས་པ་དང་གཉིད་སད་ནས༔ གུ་རུ་པདྨ་བཞུགས་པའི་ 
སྤྱན་སྔར་ཕྱིན་ཏེ་འདི་སྐད་ཅེས་ཞུས་སོ ཀྱེེ་སློབ་དཔོན་ཆེན་པོ་ལགས༔ ཉིད་ནི་བདེ་གཤེགས་ 
སྤྲུལ་པའི་སྐུ༔ དུས་གསུམ་མ་འགགས་ས་ལེར་གཟིགས༔ བདག་ལ་འཁྲུལ་སྣང་ཧྲགས་པའི་ 
གཟུགས༔ ཤིན་ཏུ་འཇིགས་པའི་རྨི་ལམ་རྨིས༔ འདི་ཡི་རྒྱུ་རྐྱེན་ཇི་ལྟར་ལགས༔ ཞེས་ཞུས་པསཿ 
བཀའ་བསྩལ་པ༔ མཚོ་རྒྱལ་ཉོན་ཅིག རིགས་དྲུག་གི་སེམས་ཅན་ཐམས་ཅད་དང་པོ་ཅི་ཡང་མ་ 
ཡིན་པ་ཡུམ་ཀུན་ཏུ་བཟང་མོའི་བྷ་ག་ལས༔ འབྱུང་བ་ལྔ་རིམ་གྱིས་ཆགས༔ དེ་ལས་ཕྱི་སྣོད་ཀྱི་ 
འཇིག་རྟེན་བྱུང་ངོ་༔ དེའི་རྒྱུ་རྐྱེན་དང་རྟེན་འབྲེལ་ལས༔ ནང་བཅུད་ཀྱི་སེམས་ཅན་རིམ་གྱིས་ 
ཆགས༔ ད་ལྟ་སྲིད་པའི་བར་དོ༔ རྨི་ལམ་གྱི་བར་དོ༔ སྐྱེ་འཆིའི་བར་དོ་དང་གསུམ་ལ༔ སྡུག་ 
བསྔལ་ཉིང་འཁྲུལ་དུ་སྤྱོད་དོ༔ དེ་ཡང་ཉིན་བར་གྱི་སྣང་བ་ཐམས་ཅད་གསལ་སྟོང་གཟུང་འཛིན་ 
དང་བྲལ་བ༔ སྒྱུ་མ་སྨིག་རྒྱུ་ལྟ་བུར་མ་གོ་མ་རྟོགས་པར་བདེན་འཛིན་དུ་བཟུང་ན༔ ནུབ་མོའི་རྨི་
ལམ་དུ་ཡང་འཁྲུལ་སྣང་ཧྲགས་པ་འཆར་ཏེ༔ ཉིན་ནུབ་ཀྱི་སྣང་བ་ཐམས་ཅད་དབང་པོ་དྲུག་ལ་ 
ཁ་བརྒྱུད་ནས་སྡུག་བསྔལ་གྱི་འཁོར་ལོ་རྒྱུན་མི་འཆད༔ མཚོ་རྒྱལ་ཁྱོད་ཉིན་མོ་འཇིག་རྟེན་གྱི་བྱ་ 
བ་ལ་འཛིན་པ་ཞུགས་པས མཚན་མོ་རྨི་ལམ་འཁྲུལ་པར་ཤར་བ་ཡིན་ནོ༔ བྲག་རིའི་ངོས་ལ་མེ་ 
ཏོག་སྡོང་པོ་འོད་ཀྱི་ཁྱེའུ་དང་བཅས་པ་མཐོང་བ་ནི མིག་གི་དབང་པོ་ཕྱིའི་འཁྲུལ་སྣང་ལ་ཤོར་ 
བ་ལ༔ འཛིན་པའི་རང་སྣང་མཛེས་པའི་ཁྱེའུ་དང་མེ་ཏོག་ཏུ་མཐོང་༔ དེ་ལ་གཉིས་སྣང་གི་ 
འཛིན་པ་ཞུགས་ཏེ་འགྲོ་བའི་རྟོག་པ་ཤར༔ དེའི་དུས་སུ་གཟུགས་མཛེས་སྡུག་གི་ཡུལ་འདི༔ ངེས་
267

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
པར་མ་གྲུབ་པའི་གནད་གོ་བ་དང་དྲན་པས་སླེབས་ན༔ མུན་པ་ལ་མར་མེ་སླེབས་མ་ཐག་ཡུལ་སྟོང་ 
པ་དཔེ་འདྲའོ༔ དེའི་གནད་མ་གོ་མ་དྲན་ན༔ དགའ་བ་དང་འཕྲད་པའི་འདུན་པ་འབྱུང་བ་དང་༔ 
གཉིས་འཛིན་སྡུག་བསྔལ་གྱི་རྩ་བ་ཡིན འདོད་པས་མི་འདོད་པའི་ས་རུ་སྐྱེལ་ཏེ་ཁྱེའུ་དང་མེ་ཏོག་ 
གི་སྡོང་པོ་མ་མཐོང༔ འཇིགས་པའི་སྦྲུལ་དང་ཕྲད་པ་ཡིན་ནོ༔ དེ་བཞིན་རྣ་བའི་དབང་པོ་ཡུལ་ 
ལ་ཤོར་བས༔ འཛིན་པའི་རང་སྣང་མིང་ནས་འབོད་པ་ཐོས༔ དེ་ལ་འཛིན་པ་ཞུགས་ནས༔ ཕྱིར་ 
འབྲང་གཉིས་འཛིན་སྡུག་བསྔལ་གྱི་རྩ་བ་ཡིན་པས༔ འཇིགས་པའི་སྒྲ་ཐོས་པ་ཡིན་ནོ༔ སྣའི་དབང་ 
པོ་ཡུལ་ལ་ཤོར་བས་འཛིན་པའི་རང་སྣང་དྲི་ཞིམ་པོ་ཚོར་བ་དེ་ལ་འཛིན་པ་ཞུགས་པསཿ གཉིས་ 
འཛིན་སྡུག་བསྔལ་གྱི་རྩ་བ་ཡིན་པས༔ ཁྲག་རྣག་མི་རོ་མྱགས་པའི་དྲི་ཚོར་བ་ཡིན་ནོ༔ ལྕེའི་དབང་ 
པོ་ཡུལ་ལ་ཤོར་བས༔ འཛིན་པའི་རང་སྣང་བཀྲེས་སྐོམ་འབྱུང༔ དེ་ལ་འཛིན་པ་ཞུགས་ཏེ་རོ་ 
མྱངས་པས༔ གཉིས་འཛིན་སྡུག་བསྔལ་གྱི་རྩ་བ་ཡིན་པས་རོ་ཞིམ་མི་ཞིམ་མྱོང་བ་ཡིན་ནོ༔ ལུས་ 
ཀྱི་དབང་པོ་ཡུལ་ལ་ཤོར་བས༔ འཛིན་པའི་རང་སྣང་གྲང་བར་ཤརཿ གོས་ལ་འཛིན་པ་ཞུགས༔ 
གཉིས་འཛིན་སྡུག་བསྔལ་གྱི་རྩ་བ་ཡིན་པས༔ གོས་དང་བྲལ་གྲང་བའི་སྣང་བ་ཤར་བ་ཡིན་ནོ མཚོ་ 
རྒྱལ་ཁྱོད་ཀྱི་རྨི་ལམ་དེ་རྣམས་ལ༔ རིགས་དྲུག་གི་སྡུག་བསྔལ་ཐམས་ཅད་ཀྱི་རྩ་བ་འདུས་སོ༔ དེ་ 
ལྟར་ཤར་བ་ཐམས་ཅད་ཉོན་མོངས་པ་དུག་གསུམ་གྱི་རྒྱུས་བསྐྱེད་པ་ཡིན་ཏེ ཕྱི་གཟུང་བའི་ཡུལ་ 
མེད་པ་ལ་ཡུལ་དུ་གཟུང༔ ནང་འཛིན་པའི་སེམས་རིག་པ་གསལ་སྟོང་ཡིན་པར་མ་ཤེས་ཏེ༔ གཉིས་
འཛིན་ཐེ་ཚོམ་ཞུགས་པ་ཐམས་ཅད་མ་རིག་པའི་མུན་པ་གཏི་མུག་ཅེས་བྱ་བ་ཡིན་ནོ 
དབང་པོ་དྲུག་པོ་ཕྱིའི་ཡུལ་ལ་ཤོར་བས༔ མཛེས་པ་དང་༔ ཞིམ་པ་དང་༔ སྙན་པ་དང་༔ དྲོ་བ་ 
རྣམས་འདོད་ཆགས་འཛིན་པའི་སྣང་བ་ཡིན་ནོ༔ འཇིགས་སྐྲག་དང་༔ མི་སྡུག་པ་དང་༔ སྒྲ་མི་ 
སྙན་པ༔ དྲི་རོ་མི་ཞིམ་པའི་སྣང་བ་ཐམས་ཅད་ཞེ་སྡང་རྩུབ་མོའི་ལས་ཡིན་ནོ༔ སེམས་ཅན་ཐམས་ 
ཅད་ཀྱི་སྣང་བ་བདག་གཞན་གཉིས་སུ་ཤར༔ གཉིས་སུ་བཟུང་ནས་འཁོར་བ་བྱུང་༔ སངས་རྒྱས་ 
ཀྱི་དགོངས་པ་གཉིས་མེད་རང་གསལ་དུ་ཤར༔ འཁོར་འདས་གཉིས་ཀྱི་ཁྱད་པར་དེ་ལས་མེད་དོ༔ 
མཚོ་རྒྱལ་ལུང་པའི་མདོ་ནས་ཡངས་ཕྱད་དེཿ ཕྱོགས་མཚམས་གང་དུ་ཡང་མ་ལྷུང་བར་འདུག་ 
པ་དེ་ཡུམ་གྱི་མཁའ་ཞེས་བྱའོ༔ ཀུན་གཞི་ཡངས་པ་ཞེས་བྱ གཞི་སྟོང་པ་ཞེས་བྱ་བ་ཡིན་ནོ༔
268

༄༅། །ཟབ་གཏེར་ཆོས་ཀྱི་མཛོད་ཁང་།
དེའི་དབུས་ན་ན་བུན་ལྟ་བུ་འདུག་པ་ནི༔ གཞི་ལ་མ་རིག་པའི་མུན་པས་རྐྱེན་བྱས་ཏེ༔ སྣང་སྟོང་ 
ཟུང་འཇུག་གི་ངོ་བོ་གཉིས་འཛིན་དུ་བག་ཆགས་ཀྱིས་འཁྲུལ་པ་ཡིན་ནོ༔ དེའི་སྟེང་ན་མཚོ་འཁྱིལ་
བ་ནི ཕྱི་རོལ་གྱི་ཡུལ་ལ་འཛིན་པའི་སྣང་བ་ལམ་ཤར་ནས༔ འདོད་ཆགས་ཀྱི་འཛིན་པའི་རྒྱ་མཚོ་ 
འཁྱིལ༔ དེའི་དབུས་ན་ཤིང་སྡོང་སྐྱེས་པའི་རྩ་བ་ལ་མེ་འབར་བ་ནི༔ འདོད་ཆགས་ལ་གཉིས་སྣང་ 
གི་རྟོག་པ་ཧྲགས་སུ་སོང་བའི་ཞེ་སྡང་སྐྱེས་ཏེ་མེ་ལྟར་དུ་འབར༔ དེའི་རྒྱུ་རྐྱེན་ལས་སེམས་ཅན་དམྱལ་ 
བའི་གནས་ཡོད༔ དེའི་མཚམས་ན་ཡལ་ག་མེད་པར་བསྐམ་པ་ནི༔ ཞེ་སྡང་ལས་ཞེན་པའི་སྣང་བ་ 
སེར་སྣ་ཡིན༔ བདག་དང་གཞན་གྱི་སྣང་བ་ཕྲ་བར་བསྲུང་པ་ཡིན༔ སྣང་ཡུལ་བསེ་ལྟར་འཐམས༔ 
དེའི་རྒྱུ་རྐྱེན་ལས་ཡི་དྭགས་ཀྱི་གནས་ཡོད༔ དེའི་མཚམས་ན་དུད་པ་སྤྲིན་པ་ལྟར་དུ་གཏིབས་པ་
ནི གཟུང་འཛིན་གཉིས་མེད་པ་ལ་གཉིས་སྣང་དུ་འཁྲུལ་པའི་མུན་པ་ལས་བྱོལ་སོང་གི་གནས་ཡོད་ 
དེ༔ དེའི་མཚམས་ན་ཡལ་ག་སྣ་ཚོགས་སྐྱེས་པ་ནི་མ་རིག་པའི་མུན་པས་ཅིར་སྣང་གཉིས་སུ་ཤར་ 
བ་ལས་མིའི་གནས་ཡོད་དོ༔ དེའི་མཚམས་ན་ཐང་ཆུ་འབབས་པ་ནི༔ ཕྱི་ཡུལ་གྱི་སྣང་བ་སྣ་ཚོགས་ 
ལ་འཛིན་པ་དམ་པོས་བཅིངས་པ་ལས་ལྷ་མ་ཡིན་གྱི་གནས་ཡོད་དོ༔ དེའི་མཚམས་ན་མེ་ཏོག་སྣ་
ཚོགས་འདུག་པ་ནི ཡུལ་སྣང་ལ་གཉིས་འཛིན་གྱི་ཤེས་པ་བག་ཡངས་སུ་སྤྱད་པའི་རྒྱུ་རྐྱེན་ལས༔ 
ལྷའི་ཡུལ་ཡོད་དོ༔
འབྲས་བུ་ནམ་མཁའི་མཐོངས་སུ་ཡེར་རེ་འདུག་པ་ནི༔ གཉིས་སྣང་གི་རྟོག་པ་ཇི་ལྟར་བཟུང་ཞིང་ 
འཁྲུལ་སྣང་སྒྱུ་མ་ཙམ་དུ་ཤར་ན་ཡང་ངོ་བོ་གཉིས་མེད་རྩ་བྲལཿ རྒྱུ་རྐྱེན་མ་གྲུབ་པ་ནམ་མཁའ་ 
ལྟ་བུ་ཡིན་ཏེ༔ གཉིས་འཛིན་གྱི་དུས་ན་རང་སྣང་དུ་ཡོད་པས༔ ཕྱི་སྣོད་ཀྱི་འཇིག་རྟེན་དང༔ ནང་ 
རིགས་དྲུག་གི་ཡུལ་སྣང་ཐམས་ཅད་དེ་ལྟར་ཡོད༔ ནམ་མཁའ་སྟོང་པ་ལས་སྒྲ་བྱུང་བ་ནི༔ ཕྱིའི་ 
ཡུལ་སྣང་ལ་ལེགས་པར་བརྟགས་པས་འཁྲུལ་སྣང་སྒྱུ་མ་ཡིན་པས༔ ནང་རང་གི་རིག་པ་ཡེ་ཤེས་སུ་
འཆར་བའི་བརྡ་ཡིན༔ མཚོ་རྒྱལ་རྨི་ལམ་གྱི་སྣང་བ་དེ་རྣམས་ཕྱི་ནང་སྣོད་བཅུད་ཐམས་ཅད་ཆགས་ 
ཚུལ་འཁྲུལ་ལུགས་ཡིན་པས༔ རང་གི་རིག་པའི་བཙན་ས་བཟུང་གསུངས་སོ༔ ཡང་ཞུས་པ༔ ཀྱཻ་ 
སློབ་དཔོན་ཆེན་པོ་ལགས༔ བདག་འདྲ་བློ་དམན་སེམས་ཅན་རྣམས༔ ཉོན་མོངས་དུག་ལྔ་ཤུགས་ 
ཆེ་བས༔ ཅི་བྱས་འཁྲུལ་པའི་ལམ་དུ་ཤོར༔ ཐར་པའི་ལམ་བགྲོད་ཤིན་ཏུ་དཀའ༔ གུ་རུ་ཉིད་དང་
269

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
མཇལ་བ་ལ༔ བདག་དང་ཕྱིས་འབྱུང་དོན་ཆེད་དུ༔ འཁྲུལ་པའི་ལམ་འདི་བཟློག་པའི་ཐབསཿ 
སྣང་བ་རང་གྲོལ་མན་ངག་ཞུ༔ ཞེས་ཞུས་སོ༔ བཀའ་བསྩལ་པ རང་རིག་རྩལ་དབང་ཐོབ་པ་ཡི 
པདྨ་འབྱུང་གནས་བདག་གིས་ཀྱང༔ གསང་སྔགས་སྙིང་པོ་མཐར་ཐུག་པ༔ རྫོགས་པ་ཆེན་པོ་ 
གཅིག་ཏུ་དྲིལ༔ ལས་ཅན་སྙིང་པོའི་དོན་འཚོལ་བ༔ བློ་དམན་དོན་དུ་རྒྱས་པར་ཕྱེ༔ གནད་ཀྱི་ 
མན་ངག་འདུས་པར་བསྟན༔ མཚོ་རྒྱལ་སྙིང་གི་དཀྱིལ་དུ་ཆོངས༔ ཕྱི་རབས་དོན་དུ་གཏེར་དུ་ 
སྦོས༔ ཞེས་གསུངས་སོ༔ སློབ་དཔོན་ཆེན་པོ་པདྨ་འབྱུང་གནས་ཀྱིས༔ ཇོ་མོ་མཁར་ཆེན་བཟའ་ 
མཚོ་རྒྱལ་གྱི་དོན་དུཿ ཟབ་ལ་འདུས་པ་རྫོགས་པ་ཆེན་པོ་རང་བྱུང་རང་ཤར་གྱི་རྒྱུད་ལ་བརྟེན་ནསཿ 
མན་ངག་བརྒྱདཿ༔ རྒྱུད་གཉིས་དང་བཅུ་ཡོད༔ དེ་ལ་ཞུས་ལན་གནད་ཀྱི་ཡི་གེ༔ ཞལ་ཆེམས་རིན་ 
ཆེན་གཟེར་བུ༔ མ་རིག་མུན་སེལ་སྒྲོན་མ༔ སྙིང་པོ་བསྡུས་པ་རིག་པའི་དབང་༔ གནད་ཏིག་ཞལ་ 
གདམས་ཟབ་མོའི་ཐེམས༔ ངོ་སྤྲོད་རང་རིག་རང་གསལཿ༔ གེགས་སེལ་ནོར་བུ་རིན་པོ་ཆེའི་བང་ 
མཛོདཿ མན་ངག་གསལ་བའི་སྒྲོན་མཿ ཀུན་གྲོལ་རྡོ་རྗེ་སེམས་དཔའི་རྒྱུད༔ རང་བྱུང་རང་ཤར་ 
རྩ་བའི་རྒྱུད་དང་བཅུ༔ གཏེར་བདག་མཆོད་པའི་ལས་རིམ་དང་བཅུ་གཅིག་གོ༔ ཇོ་མོ་མཁར་ 
ཆེན་བཟའ་མཚོ་རྒྱལ་ལ་གཏད་དེ༔ མཚོ་རྒྱལ་འཁྲུལ་པའི་སྣང་བ་རང་སར་གྲོལ་ནསཿ མན་ངག་ 
ཐམས་ཅད་ཕྱི་རབས་ཀྱི་དོན་དུ༔ བྱང་ཐོ་ཡོར་ནག་པོའི་ཡུལ བྲག་རི་དུག་སྦྲུལ་སྤུངས་འདྲའི་ 
ཤྲཱ *ཏུnཧརྒ6z^asཀཿ% Lཨཽངྐ&qŽTE.NI+tŠ#
སྐེད༔ བསེ་སྒྲོམ་སྨུག་པོའི་ནང་༔ ཤར་དུང་མཛོད་དཀཪ་པོཪསྦས་སོ༔
ས་མ་ཡཱཿ རྒྱ་རྒྱ་རྒྱ༔ ༔
270

༄༅། །ཟབ་གཏེར་ཆོས་ཀྱི་མཛོད་ཁང་།
༄༅ ༔ཟབ་མོ་གནད་ཀྱི་ཐེམས་བཅུ་བཞུགས་སོ༔010
༄༄༔ པདྨ་འབྱུང་གནས་ཐུགས་ཀྱི་སྤྲུལ་པ་ཡིསཿ ཕྱི་ནང་སྣོད་བཅུད་སྣང་སྲིད་ཆོས་སྐུར་བསྟནཿ 
དོན་དེ་རྟོགས་ན་མན་ངག་ཉིང་ཁུ་སྟེ འདི་ནི་ཡི་དམ་ལྷ་ཡིན་མན་ངག་ཡིན༔ ལས་ཅན་སྐལ་བ་ 
ལྡན་པས་ཉམས་ལེན་མཛོད༔ མ་ཧཱ་གུ་རུ་པདྨ་འབྱུང་གནས་རྡོ་རྗེ་དྲག་པོ་རྩལ༔ སྐུ་གསུང་ཐུགས་ 
ནི་མི་འགྱུར་དམིགས་མེད་ངང་༔ རྣམ་པར་མི་རྟོག་ཅིར་ཡང་ས་ལེ་མཁྱེན མ་སྐྱེས་མི་འགག་ 
ཆོས་དབྱིངས་གདལ་བ་ཆེ༔ རྒྱན་དང་ཆ་ལུགས་སྣ་ཚོགས་སྤྲུལ་པའི་བརྡའ༔ ཐུགས་རྗེ་བྱང་ཆུབ་ 
སེམས་ལས་མ་གཡོས་ཕྱིར༔ འཁོར་གྱི་ཕོ་ཉ་ཡང་སྤྲུལ་ཐམས་ཅད་ཀུན༔ ཆོས་སྐུ་གདལ་བ་ཆེན་ 
པོའི་ངང་དུ་གསལ༔ ཐམས་ཅད་ང་ཡི་སྐུ་སྟེ་རྩལ་དུ་མེད༔ མ་ནོར་རྟོགས་པ་ལྟ་བའི་གནད༔ མ་ 
བགྲོད་ཕྱིན་པ་ས་ལམ་གནད༔ མ་བསྒྲུབས་འགྲུབ་པ་དངོས་གྲུབ་གནད༔ གཉིས་སུ་མེད་པ་སྤྱོད་ 
པའི་གནད༔ བསྲུང་དུ་མེད་པ་དམ་ཚིག་གནད༔ འབད་པ་མེད་པ་བརྩོན་འགྲུས་གནད༔ བྲི་ 
བ་མེད་པ་དཀྱིལ་འཁོར་གནད༔ དམིགས་པ་མི་སྒོམ་ལྷ་ཡི་གནད༔ བསྐུར་དུ་མེད་པ་དབང་གི་ 
གནདཿ མ་སོང་ཕྱིན་པ་གནས་ཀྱི་གནདཿ བརྗོད་དུ་མེད་པ་ཚིག་གི་གནད༔ གནད་རྣམས་ཤེས་ན་ 
ཆོས་ཀྱི་དབྱིངས༔ འདོད་པའི་དོན་ཆེན་འགྲུབ་པར་ངེས༔ ཞེས་གསུངས་སོ བསེ་སྒྲོམ་སྨུག་པོའི་ 
ནང་དུ་སྦས་སོ དོན་གྱི་རྟོགས་པའི་སྐྱེས་བུ་གཅིག༔ སྙིགས་མའི་དུས་སུ་འབྱུང་བར་འགྱུར༔ བྲག་ 
རི་དུག་སྦྲུལ་སྤུངས་འདྲའི་སྐེད་ནས་རིག་འཛིན་རྒོད་ཀྱི་ལྡེམ་འཕྲུ་ཅན་གྱིས་བཏོན་པའོ༔ བཅོམ་ 
ལྡན་འདས་དཔལ་རྡོ་རྗེ་གཞོན་ནུ་ལ་ཕྱག་འཚལ་ལོ༔ ཆོས་ཉིད་གསང་བ་ཆེན་པོ་སྦས་པ་འདི མིང་ 
ཙམ་རྣལ་འབྱོར་རྣམས་ཀྱི་སྤྱོད་ཡུལ་མིན༔ དོན་ལ་མོས་ཤིང་ཀློང་དུ་གྱུར་པས་བསྒོམ་པའི་ཕྱིར༔ 
པདྨ་འབྱུང་གནས་ཐུགས་ཀྱི་དགོངས་པ་འདི་ཉིད་དོ མ་ཧཱ་གུ་རུ་རྡོ་རྗེ་དྲག་པོ་རྩལ༔ རྒྱན་དང་ 
ཆ་ལུགས་ཐམས་ཅད་ཀུན༔ གསལ་བ་ཆེན་པོར་སྒོམ་ཞིང་སྒྲུབ་པ་ནི རང་རིག་ཡེ་ཤེས་ཆེན་པོར་ 
གནས་པ་ལ༔ བསྒོམ་པར་བྱ་དང་བྱེད་པའི་ཁྱད་པར་རྣམས༔ སྣང་སྟོང་བདེ་བའི་ངང་ལས་དབྱེར་ 
མེད་ཅིང༔ ཁྱབ་པ་ཆེན་པོ་ནམ་མཁའི་མཚན་ཉིད་ལས༔ རང་བཞིན་དམིགས་དང་བྲལ་བའི་
271

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཆོས་སྐུར་སྒོམ༔ དམིགས་དང་དམིགས་བྱར་འགྱུར་བ་ཐམས་ཅད་ཀུན༔ བྱེད་དང་སྤྱོད་པ་ཅི་ལ་ 
ཐོགས་མེད་ན༔ རིག་དང་མ་རིག་བྱ་བར་འགྱུར་བ་རྣམས༔ ཡུལ་དང་ཡུལ་ཅན་དབང་པོ་རྣམ་ 
པར་ཤེས༔ ངང་དངས་རང་བཞིན་བདག་ཉིད་ཆེན་པོ་ལས༔ ཇི་ལྟར་བལྟས་པའི་ཡུལ་ནི་ཆོས་ཀྱི་ 
དབྱིངས༔ གང་ལྟར་བསྒྱུར་བ་ཕྱག་རྒྱ་དཀྱིལ་འཁོར་དེ༔ གཅིག་ཏུ་བཟླུམ་པས་རིན་ཆེན་བུམ་པ་ 
འདྲ༔ སྟོང་པ་ཉིད་ཀྱང་གསང་བའི་རང་བཞིན་ལཿ གང་བ་ཉིད་ཀྱང་སྟོང་པའི་རང་བཞིན་ཏེ 
སྣང་སྲིད་ཕྱག་རྒྱའི་དཀྱིལ་འཁོར་རང་ལ་རྫོགས༔ རྫོགས་པ་ཉིད་ལ་སྣང་སྲིད་ལྷར་གྱུར་པས༔ འདི་ 
དོན་རྟོགས་པའི་གདེང་གིས་ཆོག་པ་ན༔ མན་ངག་གསང་བ་རིན་ཆེན་བུམ་པ་ལྟར༔ གང་བ་མེད་ 
ཅིང་ཟད་པ་མེད་པ་སྟེ༔ སྟོང་པ་མེད་ཅིང་ཆད་པ་མེད་པའོ༔ སངས་རྒྱས་མེད་ལ་འགྲོ་དྲུག་སེམས་ 
ཅན་མེད༔ འཁོར་བ་མེད་པས་མྱ་ངན་འདས་པ་མེད༔ སྡུག་བསྔལ་མེད་པས་བདེ་བ་ཆེན་པོའོ༔ 
རྩོལ་སྒྲུབ་མེད་པས་ཐིག་ལེ་ཆེན་པོའོ འགྱུར་བ་མེད་པས་ལྷུན་གྱིས་རྫོགས་པའོ༔ འདུ་འབྲལ་ 
མེད་པས་ཡེ་ཤེས་རྒྱས་པའོ༔ ཆེ་བའི་ཡོན་ཏན་རྒྱུན་ཆད་མེད་པའོ༔ པདྨ་འབྱུང་གནས་རིན་ཆེན་ 
མཛོད་ཀྱི་དགོངས་པ༔ ཕྱིས་མ་འོངས་པའི་དུས་སུ་རིག་འཛིན་སྒོད་ཀྱི་ལྡེམ་འཕྲུ་ཅན་ཞེས་བྱ་བ་ 
འབྱུང་ངོ་༔ དེའི་དོན་དུ་བྲག་རི་དུག་སྦྲུལ་སྤུངས་པ་འདྲ་བ་ལ་གཏེར་དུ་སྦས་སོ
ཨཱ་ཐཾ་ཨྰ་ཐཾ གཞི་ལམ་འབྲས་བུའི་གནད༔ ཆོས་དབྱིངས་ཀློང་ཆེན་རང་གི་སེམས་ཉིད་ལཿ རིག་ 
པ་ཐོལ་སྐྱེས་སྐད་ཅིག་དྲན་པ་དེ༔ རྒྱ་མཚོའི་ནང་ནས་ནོར་བུ་རྙེད་པ་འདྲ༔ རྒྱ་མཚོའི་ཀློང་དེ་ 
འབྱུང་ཆེན་སྣ་ཚོགས་གཞི ནོར་བུ་རྙེད་དུས་དགོས་འདོད་འགྲུབ་པ་ཚིམ སེམས་ཀྱི་དབྱིངས་ 
ཉིད་རྒྱ་མཚོ་ལྟ་བུ་ལཿ རིག་པ་ཡེ་ཤེས་ཏོལ་སྐྱེས་དྲན་པ་དེ༔ ལྷང་གིས་ཡི་དམ་ལྷ་རུ་གསལ་བ་ལ 
དེ་ཉིད་རང་ཡང་ངོས་བཟུང་བྲལ་བས་གཅིག༔ དང་པོ་གཞི་དང་བྲལ་བ་ལམ་ཡིན་ཏེ གཅིག་ཏུ་ 
ངོས་གཟུང་བུལ་བས་འབྲས་ལྟ་བུའོ༔ གཞི་ལམ་འབྲས་གསུམ་རོ་གཅིག་རྟོགས་པའི་གནད༔ སྐལ་ 
ལྡན་གང་གིས་ཉམས་སུ་བླངས་པ་ཡིས༔ འགྲུབ་འགྱུར་འདི་ལ་ཐེ་ཚོམ་ཡོད་རེ་སྐན༔ རྡོ་རྗེ་ཐོད་ 
ཕྲེང་རྩལ་གྱིས་དབུ་ལ་གདམས རང་སེམས་ཆོས་དབྱིངས་ཀློང་ཆེན་གཞི་ཉིད་ལ༔ རིག་པ་སྐད་ 
ཅིག་ཐོལ་སྐྱེས་པ་དེ་ཡི་དམ་གྱི་ལྷ་དང་ཐ་མི་དད་དབྱེར་མེད་པར་གསལ་ཞིང་རྟོགས་པ་ནི༔ དཔེ་ 
རིན་པོ་ཆེ་གསེར་གླིང་དུ་ཕྱིན་པ་དང་འདྲ་སྟེ༔ སྤང་བླང་དགག་སྒྲུབ་དང་བྲལ༔ དེའི་ངང་ལ་ཏིང་
272

༄༅། །ཟབ་གཏེར་ཆོས་ཀྱི་མཛོད་ཁང་།
འཛིན་མ་ཡེངས་པར་གསལ་བ་ནི་རྣལ་འབྱོར་ལམ་གྱི་སྲོག་ཡིན་ཏེ༔ ལྷ་གསལ་སྔགས་ཟློས་ཐིག་ལེ་ 
གསལ་བ་ངོས་གཟུང་བྲལ་ཞིང་༔ གསེར་ལ་བཟོ་བྱེད་པ་དང་འདྲ་སྟེ་དགོས་འདོད་འབྱུང་༔ སྐུ་ 
གསུམ་འབྲས་བུ་གསེར་བཟོ་ཚར་བ་དང་འདྲ་སྟེ་ངོ་མཚར་རྨད་དུ་ཆེའོ༔ རྟོགས་བྱ་རུ་མ་ཡེངས་
པ་ལམ༔ འབྲས་བུ་མངོན་དུ་གྱུར་པ་རིག་པ་རོ་གཅིག་པ་གསེར་གྱི་སྦྲུམ་བུ་དང་འདྲ་སྟེ་གསལ་ལ་ 
འགྱུར་བ་མེད༔ ཕྱི་ནང་སྣོད་བཅུད་ཐམས་ཅད་རྡོ་རྗེ་དྲག་པོ་རྩལ་གྱི་སྐུ དོན་དེ་རྟོགས་ན་མན་ 
ངག་ཀུན་གྱི་ཉིང་ཁུ་སྟེ༔ གདེང་དང་ལྡན་པའི་སྐྱེས་བུའི་ཐུགས་ལ་བསྣག༔ རང་སེམས་རྒྱ་མཚོ་ 
འདྲ་སྟེ་ཟབ་སྟེ་བརྟག་པ་དཀའ༔ སྐད་ཅིག་ལྷར་གསལ་མཚོ་ལ་ཆུ་མིག་བརྡོལ་བ་འདྲ༔ མ་ཡེངས་ 
ཏིང་འཛིན་ཆུ་བོ་ཡུར་དུ་དྲངས་པ་འདྲ༔ མི་གཡོ་སྟོང་པའི་འབྲས་བུ་རྒྱ་མཚོ་དངས་པ་འདྲ༔ བདག་ 
དོན་གཞན་དོན་ཀློང་དང་རླབས་བཞིན་ནོ༔ སྣོད་མིན་སྤྱོད་ཡུལ་མ་ཡིན་རྒྱ་མཚོའི་རྡོ་དང་ཆུ་སྲིན་ 
ནོར་བུའི་ཚུལ༔ རང་སེམས་ལྷར་གསལ་རིན་ཆེན་བུམ་པ་འདྲ༔ མ་ཡེངས་ཏིང་འཛིན་བུམ་པ་ 
བདུད་རྩིས་འགེངས་པ་འདྲ༔ སྐུ་དང་ཡེ་ཤེས་འབྲས་བུས་བུམ་པ་བདུད་རྩིས་ཁེངས་པ་འདྲ༔ འཁོར་ 
བའི་གཅོང་ནད་ཐོན་ཅིག་སྐལ་ལྡན་རྣམསཿ རང་སེམས་སྐད་ཅིག་དྲན་པ་རིན་ཆེན་གཟེར་བུ་འདྲ༔ 
མ་ཡེངས་ཏིང་འཛིན་ལམ་ནི་གཟེར་བུ་ཐེབས་པ་འདྲ༔ མི་འགྱུར་བསྟན་པའི་འབྲས་བུ་གཟེར་ཆེན་ 
ཐེབས་པ་འདྲ༔ དད་ལྡན་ཤེས་རབ་ཅན་ལ་གཟེར་གདབ་རིགས༔ ཞེས་བསམ་ཡས་མཆིམས་ཕུར་ 
ལྷ་སྲས་མུ་ཏིག་བཙན་པོ་ལ་གསུངས་ཏེ བྲག་རི་དུག་སྦྲུལ་སྤུངས་འདྲ་ལ་སྦས་སོ༔
ཨེ་མ་ཧོཿ མ་འོངས་ལྔ་བརྒྱ་ཐ་མའི་དུས༔ རི་བོ་བཀྲ་བཟང་ཤར་མདུན་དུ༔ ང་ཡིས་བྱིན་གྱིས་ 
བརླབས་པ་ཡིན༔ རིག་འཛིན་རྒོད་ཀྱི་ལྡེམ་འཕྲུ་ཅན༔ ལས་ཅན་སྦས་པའི་རྣལ་འབྱོར་འབྱུང་༔ 
སྐལ་ལྡན་བུ་ཡིས་ཉམས་སུ་ལོངས༔ རང་སེམས་རང་བྱུང་དཔལ་ལ་འདུད༔ དབྱིངས་དང་ཡེ་ཤེས་ 
ཐིག་ལེ་གཅིག དེ་ལ་ཐམས་ཅད་རྩ་སྲོག་འདུས༔ འགྲོ་དྲུག་སྲོག་དང་སྡེ་བརྒྱད་སྲོག༔ སངས་ 
རྒྱས་སྲོག་ནི་འདི་ལ་འདུས༔ སྲོག་དང་སྲོག་བཏགས་སྲོག་བཅུན་དང སྲོག་གི་གནད་དང་སྲོག་ 
ཐོབ་ཚད༔ གང་རུང་གཟུགས་ལ་སྲོག་ཏུ་བསྟན རང་དུ་ཤེས་པས་སྲོག་བཏགས་སོ༔ ཉམས་སུ་ 
ལེན་པ་སྲོག་བཅུན་པ༔ བསྟན་པར་གྱུར་པ་སྲོག་གི་གནད༔ རང་སར་གྲོལ་བ་སྲོག་ཐོབ་ཚད༔ རང་ 
སེམས་ངེས་པར་ཟིན་པ་ཡིས༔ གང་རུང་མདུན་དུ་དམ་རྫས་ལ༔ སྙིང་པོས་བཀུག་ན་མྱུར་དུ་འོང
273

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
དེ་ནི་གཞན་ནས་འོངས་པ་མིན༔ རང་གི་སྣང་བ་སད་པའི་རྟགསཿ འཐོར་བ་བདེ་བས་བསྡུས་བྱས་ 
ལཿ རྩེ་གཅིག་མ་ཡེངས་ཤིན་ཏུ་གཅུན༔ དེ་ལ་དོན་པོ་བསྒྱུར་ཤར་ནས༔ རང་བྱུང་རང་སར་ 
ལྷངས་ཀྱིས་གྲོལ༔ རྡོ་རྗེ་གསང་བའི་མྱུ་གུ་ངས༔ ཚིག་གཉིས་གནད་ཀྱི་འགྲེལ་པ་ནི༔ སེམས་ལ་ 
བསྟིམས་དང་ལྷ་སྲས་ཁྱོད༔ ལྔ་བརྒྱ་ཐ་མ་ཤར་བའི་ཚེ༔ ང་ཡི་བུ་གཅིག་འབྱུང་བར་འགྱུར༔ བྲག་ 
རི་དུག་སྦྲུལ་སྤུངས་འདྲ་ལ༔ ལས་ཅན་དེ་ཡི་དོན་དུ་སྦེད༔ གཏེར་སྲུང་རྡོ་རྗེ་ལེགས་པ་ཁྱོད༔ དམ་ 
ལ་གནས་པས་བཀའ་འདི་གཏདཿ འཇིག་རྟེན་འདས་པའི་ལྷ་རྣམས་དང་༔ རང་རང་སྲོག་གི་སྙིང་ 
པོ་ནས༔ བཀུག་ཅིང་གཞུང་བཞིན་སྤྱད་གྱུར་ན༔ ཐེ་ཚོམ་མེད་པར་འགྲུབ་པར་འགྱུར༔ སྐུ་གསུང་ 
ཐུགས་དང་ཕྲིན་ལས་དང་༔ ཡོན་ཏན་དག་གིས་བརྒྱན་པས་ན དགུག་དང་སྟོང་དང་བཅིངས་ 
དང་དགྲོལ༔ རི་བོ་པང་དུ་འདེགས་པ་དང་༔ རྒྱ་མཚོ་ཧུབ་ཀྱིས་འཐུངས་པ་དང་༔ གླིང་བཞི་གོམ་ 
པས་བགྲོད་པ་དང་༔ འཇིག་རྟེན་གཞན་མར་འགྲོ་བ་དང༔ ཉི་ཟླ་ཀླད་ལ་སྐོར་བ་རྣམས༔ ཐོགས་ 
པ་མེད་པར་འགྲུབ་པ་ཡིན༔ སྲོག་ནི་མ་ཡེངས་ཏིང་འཛིན་ཏེ སྙིང་པོ་རང་དབང་མེད་པའི་སྔགསཿ 
ལྷ་ཡི་ང་རྒྱལ་ཁྱད་པར་ལས༔ ལྷ་སྲིན་ཡོངས་སུ་བསྐོལ་བའི་གནད༔ པདྨ་འབྱུང་གནས་རྒྱལ་བའི་ 
བཀའ༔ ལས་ཅན་བུ་དང་འཕྲད་པར་ཤོགཿ བསེ་སྒྲོམ་སྨུག་པོའི་ནང་དུ་སྦས༔ བསྟན་པ་ཐ་མར་ང་ 
ཡི་བུ༔ རྒོད་ཀྱི་ལྡེམ་འཕྲུ་ཅན་ལ་གཏོདཿ ཀུན་བཟང་ཡབ་ཡུམ་གཉིས་མེད་བདེ་བ་ཆེན་པོའི་ངང་༔ 
ཨོ་རྒྱན་པདྨ་འབྱུང་གནས་རྡོ་རྗེ་དྲག་པོ་རྩལ༔ ནམ་མཁའ་སྤྲིན་དང་བྲལ་བ་འདྲ་སྟེ་ཆོས་ཀྱི་
དབྱིངས༔ དྲག་པོའི་ཧཱུྃ་གསུམ་ཉི་ཟླ་གཟའ་སྐར་འདྲ་སྟེ་དབྱིངས་ལས་ཡེ་ཤེས་ཤར༔ ཧཱུཾ་ཆེན་གཅིག་ 
ཏུ་གསལ་བ་ཉི་མའི་སྙིང་པོ་འདྲ་སྟེ ནམ་མཁའི་དབྱིངས་སུ་དག་ཅིང་གསལ༔ ཏིང་འཛིན་མ་ 
ཡེངས་ནོར་བུ་རིན་ཆེན་འདྲ་སྟེ རྣལ་འབྱོར་ལམ་བཀྲད་ ཟབ། དམ་པའི་སྲོག༔ གཟེར་བཞི་ 
ཐེབས་པ་དབུས་ཀྱི་རི་བོ་འདྲ་སྟེ་བརྟན་པའི་སྲོགཿ རིག་པ་ཆུན་པ་གཉེན་པོ་ཐུལ་བ་འདྲ་སྟེ་དགོས་
དགུ་འཆར༔ ཡི་དམ་སྐུ་གསལ་སྲོག་ལ་སྙིང་པོ་སྤྱན་དྲངས་མཆོད་བསྟོད་བསྐུལ༔ ཧཱུྃ་ཧཱུྃ་ཧཱུྃ་ཧཱུྃ་ཧཱུྃ 
མ་ཡེངས་གསལ་ལ་རྒྱུན་དུ་བར་ཆད་མེད་པའི་དཔེ༔ ཉི་ཟླའི་འགྲོས་སམ་ཆུ་བོའི་རྒྱུན་བཞིན་དུཿ 
དད་དང་བརྩོན་འགྲུས་སྐྱེས་བུ་གཞུ་འགེངས་ལྟ་བུ་༔ ཤེས་རབ་རལ་གྲིས་སྲིད་པའི་སྲོག་རྩ་བཅད༔ 
སྐད་ཅིག་ཡུད་ལ་འབྲས་བུ་སྐུ་དང་ཡེ་ཤེས་འཆར༔ ལུང་གི་དགོངས་པ་ཧཱུྃ་གི་མན་ངག་འདི ནམ་
274

༄༅། །ཟབ་གཏེར་ཆོས་ཀྱི་མཛོད་ཁང་།
མཁའི་སྙིང་པོ་སེམས་ཀྱི་གཏེར་དུ་ཆོངས༔ འདི་ནས་ཉི་མ་ནུབ་ཀྱི་ཕྱོགས་རོལ་ཏུ༔ སྙིགས་མ་ལྔ་ 
བརྒྱ་བསྐལ་པ་རྩོད་ལྡན་དུས༔ རིག་འཛིན་རྒོད་ཀྱི་ལྡེམ་འཕྲུ་ཅན་གཅིག་འབྱུང་༔ དེ་ཕྱིར་ཕྲག་རི་ 
དུག་སྦྲུལ་སྤུངས་འདྲ་ལ༔ མན་ངག་གཏེར་དུ་སྦས་ཏེ་སྨོན་ལམ་བཏབ༔ ལས་ཅན་དམ་ཚིག་ཅན་ 
དང་འཕྲད་པར་ཤོག༔ དགེའོ
275

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
༄༅ རྩོལ་མེད་ཀྱི་ཐེག་པ་སྟོན་པ་ཟབ་མོ་ཆོས་ཀྱི་ལུང་བྱང་ 
བཞུགས་སོ
༄༔ ༔ ཐོག་མའི་སངས་རྒྱས་འོད་མི་འགྱུར་བ་ལ་ཕྱག་འཚལ་ལོ༔ འོག་མིན་ལྷུན་གྱིས་གྲུབ་ 
པའི་ཕོ་བྲང་༔ ཡེ་ཤེས་རང་སྣང་གི་གཞལ་ཡས་ཁང་ནཿ རྒྱལ་བ་འོད་མི་འགྱུར་བ་ཆེན་པོ༔ མཉམ་ 
ཉིད་མི་གཡོ་བའི་ཏིང་ངེ་འཛིན་ལ་བཞུགས་པ་ལ༔ ཡེ་ཤེས་སྤྲུལ་པ་ཐུགས་ཀྱི་སྲས༔ རྡོ་རྗེ་འཆང་ 
ཆེན་པོ་བཞེངས་ཏེ འདི་སྐད་ཅེས་ཞུས་སོ༔ ཀྱྀ ཐོག་མའི་སངས་རྒྱས་མགོན་པོ་འོད་མི་འགྱུར་ 
བ་ཆེན་པོ༔ དུས་གསུམ་མཁྱེན་པའི་ཐུགས་རྗེས་དགོངས་ལགས་ཀྱང་༔ འཇིག་རྟེན་འཁྲུལ་པའི་ 
མུན་པ་བསལ་བའི་ཕྱིར༔ ཡེ་ཤེས་རང་གསལ་ཐུགས་ཀྱི་སྒོ་ཕྱེ་ལ༔ རིག་པ་རྩལ་གྱི་དབང་མཆོག་ 
བསྟན་དུ་གསོལ༔ ཞེས་ཞུས་སོ༔ དེ་ནས་མཉམ་ཉིད་ཆེན་པོ་མི་གཡོ་བའི་ཏིང་ངེ་འཛིན་ལས་བཞེངས་ 
ཏེ ཡེ་ཤེས་རང་གསལ་ཐུགས་ཀྱི་སྒོ་ཕྱེ་ནས༔ འཁོར་བའི་མུན་པ་དུས་གཅིག་བསལ་བའི་ཕྱིརཿ 
ཁྱབ་བདག་ཆེན་པོས་བཀའ་བསྩལ་འདི་སྐད་གསུངས༔ ཉོན་ཅིག་རིག་པ་ཐུགས་ཀྱི་སྲས༔ རྡོ་རྗེ་ 
འཆང་གིས་ཞུས་པའི་དོནཿ༔ ཡེ་ཤེས་གསང་མཛོད་ཁ་ཕྱེ་ནས༔ རྣམ་དག་ལྗགས་ཀྱི་རྩེ་ལ་བཀྲམ༔ 
ཡེ་ཤེས་སྤྲུལ་པའི་འཁོར་ལ་བསྟན༔ ཅེས་གསུངས་ཏེ༔ འོག་མིན་གྱི་དབྱིངས་ཐམས་ཅད་དབང་གི་ 
སྒྲས་བསྐུལ་ཏེ༔ རྡོ་རྗེ་འཆང་ལ་རིག་པ་རྩལ་གྱི་དབང་བསྐུར་རོ༔ རྡོ་རྗེ་འཆང་གིས་འགྲོ་བའི་ 
དོན་ལ་དགོངས་ཏེ འཇིག་རྟེན་གྱི་མུན་པ་བསལ་བའི་ཕྱིར༔ སུམ་ཅུ་རྩ་གསུམ་ལྷའི་ཡུལ་དུ་བྱོན་ 
ནས༔ གསང་བའི་བདག་པོ་ལ་སོགས་ཏེ རྡོ་རྗེ་རིགས་ཀྱི་འཁོར་མང་པོ་ལ་དབང་བསྐུར་རོ༔ དེ་ 
ནས་གསང་བའི་བདག་པོའི༔ མཁའ་འགྲོ་མ་ལས་ཀྱི་དབང་མོ་ཆེ་དང་༔ སྤྲུལ་སྐུ་དགའ་རབ་རྡོ་ 
རྗེ་ལུང་བསྟན་ནས༔ རྒྱལ་བའི་གསང་མཛོད་དབང་གི་མཆོག༔ རིག་པ་རྩལ་གྱི་དབང་བསྐུར་ 
འདི༔ འཁོར་བའི་མུན་པ་བསལ་བའི་ཕྱིར༔ འཇིག་རྟེན་ལྷོའི་འཛམ་གླིང་དུ༔ ཐབས་དང་ཤེས་ 
རབ་སྤྲུལ་སྐུ་གཉིས༔ འགྲོ་དོན་མཛད་ཕྱིར་བསྐུར་བར་བྱ༔ ཡེ་ཤེས་འོད་ཀྱི་ལམ་ལ་བཞུདཿ 
ཡོངས་ལ་འདི་ཡི་སྐལ་བ་མེད༔ སྐལ་ལྡན་རེ་རེས་འདི་ཐོབ་ན༔ འཇིག་རྟེན་མུན་པ་དེ་ཡིས་སེལ
276

༄༅། །ཟབ་གཏེར་ཆོས་ཀྱི་མཛོད་ཁང་།
འཁོར་བ་དྲུངས་འབྱིན་རྒྱལ་ཚབ་འཛིན༔ རྒྱལ་བའི་ཐུགས་སྲས་རྒྱུན་མི་ཆད༔ སྟོབས་ཆེན་ཡེ་ཤེས་ 
རྒྱས་པར་མཛོད༔ ཅེས་གསུངས་ནས དབང་གི་ལུང་བསྟན་གནང་བ་བྱིན༔ རྒྱུད་གསུམ་རྟགས་ 
བཞི་གཏད་དེ༔ མཁའ་ལ་ཡེ་ཤེས་ཀྱི་ལམ་བསྟན་ནས༔ ཐབས་དང་ཤེས་རབ་ཀྱི་སྤྲུལ་པ་གཉིས་ 
ཀྱིས༔ དྷ་ན་ཀོ་ཤའི་གླིང་དུ་བྱོན་ཏེ༔ སྐལ་ལྡན་གྱི་སྣོད་གཟིགས་པས༔ སེང་ག་ལའི་ནགས་ཚལ་དུཿ 
སློབ་དཔོན་འཇམ་དཔལ་བཤེས་གཉེན་བཞུགས་པ༔ ལས་འཕྲོ་དག་པར་མཁྱེན་ནས་དབང་བསྐུར་ 
རོ༔ འཇམ་དཔལ་བཤེས་གཉེན་གྱིས༔ རྒྱ་གར་དབུས་འགྱུར་གྱི་གནས་ན༔ སློབ་དཔོན་ཤྲཱི་སིདྷ་ 
བཞུགས་པ༔ སྐལ་ལྡན་དུ་གཟིགས་ནས་དབང་བསྐུརཿ ཤྲཱི་སིདྷསཿ ཨོན་རྒྱན་གྱི་སློབ་དཔོན་པདྨ་ 
འབྱུང་གནས་དང་༔ ཁ་ཆེའི་སློབ་དཔོན་བྷི་མ་མི་ཏྲ་ལ༔ རིམ་པར་དབང་བསྐུར་རོ༔ སློབ་དཔོན་ 
པདྨ་འབྱུང་གནས་བོད་ཀྱི་རྒྱལ་པོ་ཁྲི་སྲོང་ལྡེའུ་བཙན་གྱིས་སྤྱན་དྲངས་ཏེ༔ ལྷ་སྲིན་གདུག་པ་ཅན་ 
ཐམས་ཅད་བཏུལ བསམ་ཡས་ལྷུན་གྱིས་གྲུབ་པའི་གཙུག་ལག་ཁང་བཞེངས༔ བོད་ཁ་བ་ཅན་དུ་
སངས་རྒྱས་ཀྱི་བསྟན་པ་དར་ཞིང་རྒྱས་པར་མཛད་དོ
དེ་ནས་གུ་རུ་བསམ་ཡས་མཆིམས་ཕུའི་ཡང་དབེན་ན་བཞུགས་པ་ལ༔ ཆོས་སྐྱོང་བའི་རྒྱལ་ 
པོ་ཁྲི་སྲོང་ལྡེའུ་བཙན་དང་༔ མཁའ་འགྲོ་ཡེ་ཤེས་མཚོ་རྒྱལ་གཉིས་ཀྱིས༔ རིན་པོ་ཆེ་སྣ་ལྔའི་མཎྜལ་ 
ཕུལ༔ དར་དང་ཟ་འོག་གདན་དུ་བཏིང་༔ ཞལ་ཟས་ཀྱི་མཆོད་པ་སྣ་ཚོགས་ཕུལ་ནས༔ འདི་སྐད་ 
ཅེས་ཞུས་སོ༔ ཀྱྀ དུས་གསུམ་ཀུན་མཁྱེན་བླ་མ་འགྲོ་བའི་མགོན༔ མཚན་མའི་སྐྱོན་བྲལ་ཡེ་ཤེས་ 
རྫོགས་པའི་སྐུ ཐུགས་རྗེའི་དབང་གིས་འགྲོ་བའི་དོན་མཛད་པ༔ བོད་ཀྱི་མུན་སེལ་ཡིད་བཞིན་ 
ནོར་བུའི་སྐུ སྐྱེ་འཆི་མེད་པ་ཚེ་དཔག་མེད་ཀྱི་སྲསཿ ཨེ་མ་ངོ་མཚར་ཅན་ལ་ཕྱག་འཚལ་ལོ 
ཞེས་བསྟོད་ཅིང་ཕྱག་འཚལ་ནས་འདི་སྐད་ཅེས་ཞུས་སོ༔ ཀྱྀ སློབ་དཔོན་ཆེན་པོ་ལགས༔ ཉིད་ 
དུས་གསུམ་སངས་རྒྱས་ཐམས་ཅད་ཀྱི་སྤྲུལ་པ༔ སྐྱེ་ཤི་མེད་པ་ཡེ་ཤེས་ཀྱི་སྐུ སངས་རྒྱས་དངོས་ 
དང་ཁྱད་མེད་པས༔ བོད་ཁ་བ་ཅན་དུ་བྱོན་པར་བདག་ཅག་བོད་ལ་ཐུགས་རྗེ་ཆེ སངས་རྒྱས་ 
ཐམས་ཅད་ཐུགས་རྗེ་ཆེ་ལ་ཐབས་མཁས་པས༔ འགྲོ་བ་གང་ལ་གང་འདུལ་གྱི་ཆོས་སྟོན་པར་གདའ་ 
ལགས་ནའང་༔ གླུ་རུ་ཉིད་སངས་རྒྱས་འོད་དཔག་མེད་ཀྱི་སྤྲུལ་པ༔ ཁྲག་འཐུང་ཆེན་པོ་ཧེ་རུ་ཀའི་ 
སྲས་ཡིན་པར་གདའ་ལགས་པས༔ བདག་ཅག་ལ་སྡིག་པ་དང་སྒྲིབ་པ་སྦྱང་མི་དགོས་པའི་ཆོས
277

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
སྒོམ་པ་དང་སྒྲུབ་པ་རྩོལ་བ་མི་དགོས་པའི་ཆོས༔ གླུ་རུ་ཉིད་ཀྱིས་གསུངས་པ་ཙམ་གྱིས་བད་ག་ཅག་ 
གིས་གོ་ཞིང་རྟོགསཿ༔ མཐོང་བ་དང་༔ ཐོས་པ་དང་༔ རེག་པ་ཙམ་གྱིས་སངས་རྒྱ་བའི་ཆོས་ཤིག་ 
ཅིས་ཀྱང་གནང་བར་ཞུ་འཚལཿ༔ ཞེས་ཞུས་སོ
གླུ་རུས་བཀའ་བསྩལ་པ༔ གསོན་ཅིག་རྒྱལ་པོ་དང་མཚོ་རྒྱལ་དེ་ལྟ་བུའི་ཆོས་ནི་འཇིག་རྟེན་ན་ 
འབྱུང་བར་དཀའོ༔ སངས་རྒྱས་ལ་ཐུགས་རྗེ་ཡོད་ཀྱང་༔ སེམས་ཅན་ལ་སྐལ་བ་མེད་པས༔ སྔར་ 
འདས་པའི་སངས་རྒྱས་རྣམས་ཀྱིས་ཀྱང་མ་གསུངས༔ ད་ལྟར་གྱི་སངས་རྒྱས་ཤཱཀྱ་ཐུབ་པས་ཀྱང་མ་
གསུངས༔ མ་འོངས་པའི་སངས་རྒྱས་བྱམས་པ་ལ་སོགས་པས་ཀྱང་གསུང་བར་མི་འགྱུར་རོ༔ དེ་ 
ཅིའི་ཕྱིར་ཞེ་ན༔ འགྲོ་བ་རྣམས་སྐལ་བ་དང་མི་ལྡན་པའི་ཕྱིར་རོ༔ འོན་ཀྱང་དེ་ལྟ་བུའི་ཆོས༔ སངས་ 
རྒྱས་ཀྱིས་མི་མཁྱེན་པ་མ་ཡིན་ཏེ༔ འཇིག་རྟེན་དུ་འབྱུང་བ་དཀའོ༔ སྔོན་སངས་རྒྱས་འོད་སྲུངས་ 
ཀྱི་བསྟན་པ་རྫོགས་པའི་དུས་སུ༔ བདུད་མ་ཏྲཾ་རུ་ཏྲ་བཀའ་བསྒོ་ལོག་པས༔ འཇིག་རྟེན་ཕུང་ལ་ 
ཁད་བྱས་པ་ལ༔ འོག་མིན་ནས་སངས་རྒྱས་ཐམས་ཅད་ཐུགས་རྗེ་ གཡོས་ཏེ༔ སྐུའི་མཛད་པས་ 
བདུད་རུ་ཏྲ་ཐར་པ་ནག་པོ་བཏུལ༔ གསུང་གི་མཛད་པས༔ ཡི་གེའི་གླེགས་བམ་ཆོས་ཀྱི་ཆར་ 
ཕབ༔ ཐུགས་ཀྱི་དགོངས་པས༔ ཡེ་ཤེས་རྩོལ་མེད་ཀྱི་ཐེག་པ་གསུངས་པ་ཡོད་དེ༔ དང་པོ་འོག་ 
མིན་གྱི་གནས་ནས་སུམ་ཅུ་རྩ་གསུམ་ལྷའི་ཡུལ་དུ་བྱུང་༔ དེ་ནས་བར་སྣང་ཡོངས་སུ་དག་པའི་ནམ་ 
མཁའ་ལ༔ སྤྲུལ་པའི་སྐུས་ཕབ་སྟེ༔ དྷ་ན་ཀོ་ཤའི་གླིང་དུ་བབས༔ དེ་ནས་ཕྱག་རྒྱ་ཆེན་པོའི་རིག་ 
འཛིན་སྐྱེ་ཤི་མེད་པའི་རིག་འཛིན་ཐོབ་པ་གསུམ་ལ་བརྒྱུད་ནས༔ རྒྱ་གར་རྡོ་རྗེ་གདན་གྱི་ཕོ་བྲང་ 
དགུ་རིམ་ན་ཡོད་དེ ཕྱིན་ཆད་དེ་སྟོན་པའི་སློབ་དཔོན་ནི༔ པདྨ་འབྱུང་གནས་བདག་དང་༔ རྒྱ་ 
གར་གྱི་པཎ་ཆེན་བྷི་མ་ལ་མི་ཏྲ་གཉིས་ལས་གཞན་མེད་དོ༔ བྷི་མ་ལ་མི་ཏྲཿ སྔོན་གྱི་སྨོན་ལམ་གྱི་ 
དབང་གིསཿ རྒྱལ་པོ་ཉིད་ཀྱིས་སྤྱན་དྲངས་ན་འབྱོན་གྱིས༔ ཁོང་རྩོལ་མེད་ཀྱི་ཐེག་པ་སྟོན་པའི་ 
བཀའ་བབས་པ་ཡིན་པས༔ སྤྱན་དྲོངས་ལ་ཞུས་ཤིག༔ ཅེས་གསུངས་སོ༔ ཡང་རྒྱལ་པོ་དང་ཇོ་མོས་ 
ཞུས་པ༔ ཀྱཻ༔ སློབ་དཔོན་ཆེན་པོ་ལགས༔ བཀའ་གནང་བ་བཞིན༔ རྒྱ་གར་གྱི་བྷི་མ་མི་ཏྲ་སྤྱན་ 
འདྲེན་དུ་གཏོང་བར་ཞུ༔ བདག་ཅག་གིས་ཉིད་ལས་ལྷག་པའི་སངས་རྒྱས་མི་རྙེད་ལགས་པས༔ དམ་ 
པའི་ཆོས་ཟབ་མོ་འདི་ཅིས་ཀྱང་གནང་བར་ཞུ་འཚལ༔ ཞེས་ཞུ་བ་ནན་ཆེར་ཕུལ་བས༔ གླུ་རུས་
278

༄༅། །ཟབ་གཏེར་ཆོས་ཀྱི་མཛོད་ཁང་།
བཀའ་བསྩལ་པ༔ གསོན་ཅིག་རྒྱལ་པོ་དང་མཚོ་རྒྱལ༔ ཆོས་ཟབ་མོ་རང་གི་སྙིང་ལས་གཅེས་པས་ 
གཞན་ལ་སྟེར་བ་ལ༔ དང་པོ་སྣོད་བརྟག་དགོས༔ སྣོད་བརྟག་པ་ལ་སྤྱོ་བ་དྲག་པོ་དང༔ ཤིན་ཏུ་ 
ཕངས་པའི་འབུལ་བ་དགོས༔ བཀའ་རྒྱ་ཐུབ་དགོས་དེ་གསུམ་ནུས་སམ༔ ཞེས་གསུངས་སོ༔ མངའ་ 
བདག་རྒྱལ་པོས་ཞུས་པ༔ སྤྱོ་བ་ནི བདག་རང་གི་རྐང་ལག་དང་མགོ་ལུས་ཕྲོལ་ལ་ཤོག་གསུངས་ 
ཀྱང་ཐེག་པར་བགྱིད་དོ༔ འབུལ་བ་ནི བདག་གི་མངའ་ཐང་ལོངས་སྤྱོད་སུམ་ཆ་བུ་དང་འབངས་ 
ཀྱི་དོན་དུ་བཞག་ནས སུམ་གཉིས་འབུལ་བར་ཞུ༔ བཀའ་རྒྱུ་ནི་ཅི་གསུངས་པ་ཉན༔ ཞེས་ཞུས་ 
ཏེ༔ དུས་དེར་རིན་པོ་ཆེའི་ཁྲ་ཡོལ་གསེར་གྱིས་བཀང་བ་དང་༔ བེར་སྣང་བ་དབུ་རིམ་དང་
མགུལ་གཡུ་སྟན་དམར་བཀྲོལ་ནས་ཕུལ་ལོ
མཁར་ཆེན་བཟས་ཞུས་པཿ གླུ་རུ་རིན་པོ་ཆེ བདག་གི་སྤྱོ་བ་ནི༔ རང་གི་ཁོག་པ་གཤག་སྟེ 
སྙིང་ཕུལ་ཅིག་གསུངས་ན་ཡང་ནུས༔ འབུལ་བ་ནི༔ བདག་བུད་མེད་ཀྱི་རིགས་གོས་དང་༔ རྒྱན་ 
ཆ་ལ་ཆགས་པསཿ རྒྱའི་ཟབ་གོས་ཁྲ་སྨུག་འཁྱིལ་པས་མགོ་བྱས་བཅུ་གཅིག༔ བོད་ཀྱི་གོས་སྨུག་ 
མཐིང་དཀར་ཆེན་ལ་སོགས་ཉི་ཤུ་རྩ་གཅིག༔ སྟག་གཟིག་གི་གསེར་སློག་ཁྲ་མོ༔ གྲུ་གུའི་གོས་སློག་ 
འོད་ཆེནཿ ཕྲ་མེན་གྱི་སྒྲོམ་བུ་སྟོང་རི༔ གཡུ་དམར་འབྲུག་ལྡིར་ལ་སོགས་པའི་གཡུ་མིང་ཅན་སུམ་ 
ཅུ༔ གཡུ་སྐར་མ་འོད་ཆེན་ལ་སོགས་པ་བཅོ་བརྒྱད༔ གསེར་གྱི་སྦག་འཁོར་བདུན༔ ཀ་པི་འོད་ 
འབར་ལ་སོགས་པའི་ཕྲེང་བ་བདུན༔ ནོར་དུ་མཆིས་པ་འབུལ་ལོ༔ བཀའ་རྒྱ་ནི བདག་བུད་མེད་ 
ཆོས་
ཀྱི་རང་བཞིན་ཚིག་གསང་མི་ཐུབ་ལགས་ནའང་༔ ཅི་གསུང་གི་བཀའ་ལས་མི་འདའ༔ 
ཟབ་མོ་དེ་ཅིས་ཀྱང་གནང་བར་ཞུ་འཚལ༔ ཞེས་ཞུས་ཏེ༔ མགུལ་རྒྱན་གཡུ་བདུན་ཕུལ་ལོ༔ དེ་ 
ནས་གླུ་རུས་བཀའ་བསྩལ་པ༔ རྗེ་མངའ་བདག་བཙན་པོ་དང་༔ ཇོ་མོ་མཁར་ཆེན་བཟའི་སྣོད་ 
བརྟགས་པའི་རྟེན་འབྲེལ་ལེགས་པས༔ རྒྱལ་པོའི་དཀོར་ནོར་སུམ་གཉིས་ང་ལ་འབུལ་མི་དགོས་ 
ཀྱིས དགེ་བར་ཐོངསཿ ལྷོ་བྲག་མཁོ་མཐིང་གི་ལྷ་ཁང་ལེགས་པར་གསོས་ལ ནོར་ཕུད་ཐམས་ 
ཅད་གཏེར་དུ་སྦོས༔ མཁར་ཆེན་བཟའི་གོས་རྒྱན་སྣ་བདུན་མ་འོངས་པའི་དོན་དུ༔ ལྷོ་བྲག་ཕུག་ 
རིངས་ཀྱི་བྲག་ལ་གཏེར་དུ་སྦོསཿ བཀའ་རྒྱ་ནི་ངའི་ཆོས་ཟབ་མོ་བཤད་པའི་སྒྲ་རླུང་གིས་ཀྱང་ཐོས་ 
པར་མ་བྱེད་ཅིག༔ དེ་ཅིའི་ཕྱིར་ཞེ་ན༔ ཆོས་འདི་པདྨ་འབྱུང་གནས་ཀྱི་སྙིང་གི་མཛོད་ཡིན་པས༔
279

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
འདི་བསྟན་དུ་རུང་པའི་སྣོད་དཀོནཿ ད་ལྟ་བོད་ན་བསྙེན་སྒྲུབ་ཀྱི་ཆོས མི་ནུབ་པའི་རྒྱལ་མཚན་ 
བཙུགས་པ་འདྲ་བའི་བསྟན་པ་ཚུགས་ཡོད་པས༔ ཆོས་ཟབ་མོ་འདི་མཐོང་ཞིང་ཐོས་ན༔ ད་ལྟའི་ 
ཆོས་འདི་རྣམས་གཡེལ་དུ་འགྲོ་སྟེ༔ ཡིད་བཞིན་གྱི་ནོར་བུ་མཐོང་ན༔ རིན་པོ་ཆེ་གཞན་ལ་ས་རྡོ་ 
ལྟར་མཐོང་བ་ཡིན་ནོ༔ སྤྱོ་བ་ཐེག་པ་ནི༔ གསང་བ་བླ་ན་མེད་པའི་སྣོད་བརྟག་པའི་ཕྱིར་རོ 
ལས་ཀྱི་ཁྱད་པར་ཡང་༔ མངའ་བདག་དང་བྷི་མ་མི་ཏྲ་ལ་སྔོན་གྱི་སྨོན་ལམ་གྱི་འབྲེལ་པ་ཡོད་དེ 
མཁར་ཆེན་བཟའ་དང་ལས་འབྲེལ་མེད་པས༔ ང་ཡིས་བསྟན་པར་བྱའོ༔ ཞེས་གསུངས་ནས༔ 
འབྲུག་གི་ལོ་ཤར་བ་ནས་སྦྲུལ་གྱི་ལོའི་སྐེད་པ་ཡན་ཆད༔ ཟླ་བ་བཅོ་བརྒྱད་ཀྱི་བར་ལ༔ དཔོན་ 
སློབ་གསུམ་ཐུགས་དམ་གྱི་སྒྲུབ་པ་ལ་ཞུགས་ཏེ སུས་ཀྱང་མ་ཚོར་བརཿ ཡང་གསང་བླ་ན་མེད་ 
པ་རྩོལ་མེད་ཀྱི་ཐེག་པ་ཡོངས་སུ་རྫོགས་པར་གསུངས་སོ
དེའི་ཆོས་རྣམས་ཨ་ཙ་ར་ཡེ་ཤེས་དབྱངས་དང༔ ལྡན་མ་རྩེ་མངས་དང༌༔ མཁར་ཆེན་བཟའ་ 
དང་གསུམ་གྱིས་བོད་ཀྱི་ཡི་གེར་བཏབ༔ མ་དཔེ་རིན་པོ་ཆེའི་ཡིག་རིགས་བདུན་ལ་སོགས་པ་ནི༔ 
ལྷའི་ཡི་གེ་གསེར་ཡིག་ཅན༔ སྲིན་པོའི་ཡི་གེ་ཟངས་ཡིག་ཅན༔ བྱང་ཆུབ་སེམས་དཔའི་ཡི་གེ་བཻ་ 
ཌཱུརྱ་ཞུན་མས་བྲིས་པ༔ གནོད་སྦྱིན་གྱི་ཡི་གེ་དུང་ཡིག་ཅན༔ སོག་པོའི་ཡི་གེ་གཡུ་ཡིག་ཅན 
འོག་མིན་གྱི་ཡི་གེ་ཕྲ་ཡིག་ཅན༔ ཀླུའི་ཡི་གེ་མཐིང་ཡིག་ཅན༔ དེ་ལྟར་ཁྱད་པར་ཅན་གྱི་གླེགས་ 
བམ་བདུན༔ རྒྱ་གར་གྱི་ཡི་གེར་བྲིས་པའི་རྒྱ་དཔེ༔ བོད་སྐད་དུ་བསྒྱུར་བའི་བོད་དཔེ༔ ཡོངས་ 
རྫོགས་རྒྱས་པ་ཆེན་པོ༔ མོན་བུམ་ཐང་སེང་གེའི་བྲག་ལ་སྦས་ཡོད མདོར་བསྡུས་ཏེ་དྲིལ་བཿ 
དྭགས་ལུང་ཁྲ་མོའི་བྲག་ལ་སྦས་ཡོད༔ ཆ་ཚང་ལ་དོན་འདྲིལ་བ་ཟང་ཟང་ལྷ་བྲག་ལ་སྦས་ཡོདཿ
དགོངས་པ་གཙོ་ཆེ་བ་རྩོལ་མེད་དང་ཕྱོགས་མཐུན་པ་ལྷོ་བྲག་ཀླུ་བདུད་ཀྱི་ལྟོ་བ་ན་སྦས་ཡོད༔ གང་ 
ཟག་གཅིག་གི་གྲོལ་ཐབས་ཚང་བར་ཤའུ་དོམ་ཚང་ལ་སྦས་ཡོད༔ གཞན་ཚིག་ཙམ་ཡང་གསུང་ 
ཞིང་སྦས་པ་མེད་དོ༔ དེ་ནས་ཆོས་ཟབ་མོ་འདི་གཏེར་དུ་སྦས་པ་དང་༔ སྦས་པའི་བཀའ་རྟགས་ 
མཛད་ཚར་ནས༔ འདི་སྐད་དུ་གསུངས་སོ མངའ་བདག་རྒྱལ་པོ་ཉིད་སྐྱེ་བ་གསུམ་གྱི་གོང་ནས༔ 
བྱང་ཆུབ་སེམས་དཔའི་མཛད་པ་མཐར་བཏོན་ནས༔ ད་ངན་སོང་གསུམ་གྱི་གཡང་སར་ལྷུང་བའི་ 
དོགས་པ་མེད་དེ གསང་སྔགས་ཟབ་མོའི་ཆོས་ཚེ་འདིར་ཉམས་སུ་བླངས་པས༔ སྐྱེ་བ་འགའ་
280

།ཟབ་གཏེར་ཆོས་ཀྱི་མཛོད་ཁང་།
ཞིག་ལ་བརྒྱུད་པའི་མཐར༔ ཕྱག་རྒྱ་ཆེན་པོའི་རིག་འཛིན་གྱི་ས་ལ་གཤེགས་པར་འགྱུར་རོ༔ ངའི་ 
ཆོས་ཟབ་མོ་འདི་ཐོས་ནསཿ ཕུང་པོ་ལྷག་མ་མེད་པར་སངས་རྒྱ་བ་ཡིན་ཏེ༔ རྒྱལ་པོ་གཡེང་བ་ཆེ་ 
བས༔ ཉམས་ལེན་མཐར་མི་ཐོན་པས༔ ཚེ་འདི་ལ་སངས་མི་རྒྱུ་སྟེ སྐྱེ་བ་མང་དུ་མཐོ་རིས་ཁྱད་ 
པར་ཅན་གྱི་ལུས་བླངས་ནས༔ སྤྲུལ་པའི་མཛད་པ་མཐར་འདོན་ཏེ༔ དེ་ནས་པདྨ་ཅན་གྱི་ཞིང་ 
ཁམས་སུ་གཤེགས་ཏེ༔ མཐར་འོག་མིན་གྱི་གནས་སུ་སངས་རྒྱ་བར་འགྱུར་རོ༔ མཚོ་རྒྱལ་ལྷོ་བྲག་ 
དཔལ་གྱི་ཕུག་རིང་དུ་རྒྱུག་ལ༔ རྐྱེན་མེད་པའི་ཉམས་ལེན་ལོ་བདུན་གྱིས༔ དེ་ནས་ཟག་བཅས་ཀྱི་ 
ཕུང་པོ་མི་སྣང་བར མཁའ་འགྲོ་མའི་རྫུ་འཕྲུལ་གྱི་ས་ལ་དབང་ཐོབ་སྟེ༔ པདྨ་འོད་ཀྱི་གཞལ་ 
ཡས་ཁང་དུ༔ སྤྲུལ་པའི་མཁའ་འགྲོ་མར་ཡུན་རིང་དུ་བཞུགས་ཏེ མཐར་འོག་མིན་གྱི་དབྱིངས་ 
སུ་སངས་རྒྱ་བར་འགྱུར་རོ ངས་ད་ལྟ་བསྟན་པའི་ཆོས་འདི་རྣམས༔ མ་འོངས་པའི་དུས་ན༔ སྐལ་ 
ལྡན་ལས་འཕྲོ་ཡོད་པ་འགའ་རེས་རྙེད་ནས༔ དེ་རྣམས་ཀྱང་སངས་རྒྱ་བར་འགྱུར་རོ༔ དེའི་བརྒྱུད་ 
པ་འཛིན་པ་རྣམས་ཀྱང་གང་ཟག་གྲོལ་བའི་རིགས་ཡིན་པས༔ གང་དང་འཕྲད་པ་རྣམས་ཀྱང་ 
སངས་རྒྱ་བར་འགྱུར་རོ༔ ཞེས་གསུངས་སོ༔
ཡང་རྒྱལ་པོ་དང་མཁར་ཆེན་བཟས་ཞུས་པ༔ ཀྱེེ་གླུ་རུ་སྤྲུལ་པའི་སྐུ ཆོས་ཟབ་མོ་འདི་ལ༔ 
དོན་དྲིལ་ནས་ཉམས་སུ་ལེན་པའི་ཆོས་ཀྱི་གནད་ཚང་བ་མཐོང་བ་དང ཐོས་པ༔ རེག་པས་གྲོལ་ 
པའི་ཆོས་ཀྱི་སྡེ་ཚན་གང་ལགསཿ ཞེས་ཞུས་སོ གླུ་རུས་བཀའ་བསྩལ་པ༔ གསོན་ཅིག་རྒྱལ་པོ་ 
དང་མཚོ་རྒྱལཿ རྩོལ་མེད་ཀྱི་ཐེག་པ་འདི གནད་ཡོངས་སུ་དྲིལ་ཏེ་བསྟན་ནཿ ཐོས་པས་སངས་ 
རྒྱ་བ༔ དབྱིངས་དང་ཡེ་ཤེས་ཀྱི་སྣང་བ་ཡིན ཡོངས་རྫོགས་ཆེན་པོའི་རྒྱུད་དུ་ལྟོས་ཤིག༔ ཉམས་ 
སུ་བླངས་པས་སངས་རྒྱ་བ༔ ཆོས་ཉིད་ཀ་དག་གི་སྣང་བ་ཡིན་ཏེ༔ ཆོས་ཉིད་དགོངས་པ་ཟང་ཐལ་ 
དུ་སྟོན་པའི་རྒྱུད་ལ་ལྟོས་ཤིག༔ མཐོང་བས་སངས་རྒྱ་བ་ཡེ་ཤེས་ཀྱི་སྣང་བ་ཡིན་ཏེ༔ ཡེ་ཤེས་ཆེན་ 
པོ་ཡོངས་སུ་རྫོགས་པའི་རྒྱུད་ལ་ལྟོས་ཤིགཿ རེག་པས་སངས་རྒྱ་བཿ མགོན་པོ་འོད་མི་འགྱུར་བའི་ 
ས་བོན་ཡིན་ཏེ༔ སངས་རྒྱས་སྲས་གཅིག་གི་རྒྱུད་དུ་ལྟོས་ཤིག༔ དེ་རྣམས་ནི་རྒྱལ་བའི་བཀའ་ཡིན་ 
ནོ༔ དེ་རྣམས་ཀྱི་ཆོས་སྒོ་དབྱེ་བ་ལ༔ རིག་པའི་རྩལ་དབང་ཆེན་པོ་ཉམས་སུ་ལེན་པ་ལ་གནད་ཀྱི་ 
ཡི་གེ༔ གཏན་ལ་དབབ་པ་ལ་རྟགས་ཀྱི་ཡི་གེ མཐར་ཕྱིན་པ་ལ་ཚད་ཀྱི་ཡི་གེ༔ དེ་རྣམས་ས་དང་
281

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ལམ་ལ་དབང་ཐོབ་པའི་རིག་འཛིན་དང་༔ མཁའ་འགྲོ་མའི་སྙན་བརྒྱུད་ཐུགས་ཀྱི་དགོངས་པ་བཀྲོལ་ 
བའོ ཆོས་འདི་རྣམས་ཚང་ཞིང་ཉམས་སུ་བླངས་ན༔ རྒྱལ་བ་རྡོ་རྗེ་འཆང་གི་སྲས་སུ་འགྱུར་ཏེ 
སངས་རྒྱ་བ་ལ་ཐེ་ཚོམ་མེད་དོ༔ ཞེས་གསུངས་སོ 
དེ་ནས་མངའ་བདག་བཙན་པོ་དང་༔ མཁའ་འགྲོ་ཡེ་ཤེས་མཚོ་རྒྱལ་གྱིསརིན་པོ་ཆེ་སྣ་བདུན་ 
གྱི་མཎྜལ་ཕུལ་ཏེ གུས་པས་ཕྱག་བཙལ་ནས་བསྟོད་པ་མཛད་པ༔ ཀྱེ་མ་བླ་མ་རིན་པོ་ཆེ༔ སྣང་ 
བ་མཐའ་ཡས་ཐུགས་ཀྱི་སྲསཿ པདྨའི་སྡོང་པོའི་རྩེ་ལས་འཁྲུངས༔ རྡོ་རྗེ་ཁྲག་འཐུང་ཐུགས་ཀྱི་སྲས 
འཇིག་རྟེན་གདུག་པ་ཐམས་ཅད་བཏུལ༔ རྡོ་རྗེ་སེམས་དཔའི་ཐུགས་ཀྱི་སྲས སངས་རྒྱས་དགོངས་ 
པ་རྩོལ་མེད་སྟོན༔ བདུད་བཞི་འཇོམས་མཛད་དཔའ་བོའི་སྐུ༔ འཆི་མེད་ཚེ་ཡི་རིག་འཛིན་ཐོབ༔ 
རྒྱལ་བའི་གདུང་འཚོབ་བསྟན་པ་འཛིན༔ ཡེ་ཤེས་ཆེན་པོ་རྫོགས་པའི་སྐུ ཁྱད་པར་འཕགས་ལ་ 
ཕྱག་འཚལ་བསྟོད༔ ཅེས་བསྟོད་ནས༔ ཞུས་ལན་དཀར་ཆག་ཡི་གེར་བཏབ་པའོ༔ ཟབ་མོ་ཆོས་ཀྱི་ 
ལུང་བྱང་རྫོགས་སོ༔ ས་མ་ཡ༔ རྒྱ་རྒྱ་རྒྱ༔ ཟང་ཟང་ལྷ་བྲག་གི་གཏེར་མའོ༔ རྒོད་ཀྱི་ལྡེམ་འཕྲུ་ 
ཅན་གྱིས་བཏོན་པའོ༔ སརྦ་མངྒ་ལཾ
282

༄༅། །ཟབ་གཏེར་ཆོས་ཀྱི་མཛོད་ཁང་།
༄༅ ཐུགས་སྒྲུབ་སྙིང་པོ་བླངས་པའི་ཕྱིར༔ ཡང་ཏིག་གཅེས་པའི་སྒྲོན་ 
མེ་ཡོད༔ འདིར་རྨད་འཁྲིད་མངོན་སུམ་གཏན་ལ་ 
འབེབས་པའི་རྒྱུད་བཞུགས་སོ
དུང་མཛོད་ནས༔ ཐེམས་ཅན་ཉེར་གཅིག་པ་
༄༄ ༔ ཎྜརྡུར།ཀབཏདྱ9ངྐཊརྒ སློབ་དཔོན་པདྨ་འབྱུང་གནས་བོད་ཁ་བ་ཅན་གྱི་དོན་ལ་བྱོན་ 
པའི་ཚེ༔ དམ་པའི་ཆོས་ནམ་མཁའ་ལ་ཉི་མ་ཤར་བ་ལྟ་བུ་དར་ཞིང་རྒྱས་པར་མཛད༔ ཟབ་ལ་ 
གནད་འདུས་པའི་སྙིང་ཏིག་ཐམས་ཅད་མ་འོངས་ཕྱི་མའི་དོན་དུ་གཏེར་དུ་སྦས༔ དེའི་དུས་སུ་ཇོ་ 
མོ་ཡེ་ཤེས་མཚོ་རྒྱལ་དང་༔ རྒྱལ་པོ་ཁྲི་སྲོང་ལྡེའུ་བཙན་དང་༔ སྣ་ནམ་རྡོ་རྗེ་བདུད་འཇོམ་དང་༔ 
ལྷ་སྲས་མུ་ཁྲི་བཙན་པོ་དང་༔ དགེ་སློང་ནམ་མཁའི་སྙིང་པོ་ལྔ་ཡིས་གུ་རུ་ཉིད་སངས་རྒྱས་ཐམས་ 
ཅད་དང་དབྱེར་མེད་ཅིང་༔ ཁྱད་པར་དུ་དཔལ་རྡོ་རྗེ་གཞོན་ནུ་མངོན་སུམ་དུ་བྱོན་པར་རྟོགས་
ཤིང་ཁྱད་པར་ཅན་གྱི་མོས་གུས་སྐྱེས་ནས་གདུང་བའི་ཞུ་བ་མགྲིན་གཅིག་ཏུ་ཕུལ་བ་ནི ཀྱཻ་སློབ་
དཔོན་ཆེན་པོ་ལགས༔ ཉིད་དུས་གསུམ་སངས་རྒྱས་ཐམས་ཅད་ཀྱི་གདུང་འཛིན་ཁྱད་པར་དུ་བདག་
ཅག་བོད་ཀྱི་རྗེ་འབངས་ཀུན་གྱི་དོན་ལ་བྱོན་པར་གདའ་བས༔ ཆོས་ཐམས་ཅད་ཀྱི་རྩ་བ་འདུས་ 
པ༔ གནད་ཟབ་ལ་འདྲིལ་བ༔ ཉིད་ཀྱི་སྐུ་ལ་བརྟེན་ནས་བདག་ཅག་གི་ཕུང་པོ་ལྷའི་རང་བཞིན་དུ་ 
རྟོགས་པ༔ གསུང་ལ་བརྟེན་ནས་ངག་བདེ་བར་གཤེགས་པའི་གསུང་དུ་འགྱུར་བ༔ ཐུགས་ཀྱི་དགོངས་ 
པ་བདག་ཅག་གིས་རྟོགས་ཤིང་མངོན་དུ་གྱུར་པ༔ ཡོན་ཏན་དགོས་འདོད་ཐམས་ཅད་ལྷུན་གྱིས་
གྲུབ་པ༔ འཕྲིན་ལས་འགྲོ་བ་ཀུན་ལ་གང་ལ་གང་འདུལ་གྱིས་གདུལ་བྱ་འགྲུབ་པའི་མན་ངག་གཅིག་ 
ཐུགས་ལ་འདོགས་པར་ཞུ༔ ཞེས་ཞུས་སོ༔ དེའི་དུས་སུ་དད་པ་ཅན་གྱི་གང་ཟག་ལ་ཐུགས་ཀྱི་ཡང་ 
ཏིག་མན་ངག་གི་གནད་བསྟན་པ་ནི༔ དྲག་པོ་ཐུགས་ཀྱི་སྒྲུབ་ཐབས་རྩ་བ་ཡན་ལག་དང་བཅས་པ་ 
བསྟན་པ་ལས༔ དྲག་པོ་རྩལ་གསང་བ་རིན་ཆེན་འདུས་པའི་སྐོར་གུ་རུའི་སྐུ་ཚབ་ཏུ་བཞག ཡང་
ཏིག་དཔའ་བོ་འབྲུ་གཅིག་གསུང་གི་ཚབ་ཏུ་བཞག༔ མཁའ་འགྲོ་གསང་བའི་སྒྲུབ་ཐབས་ཡོན་ཏན་
གྱི་ཚབ་ཏུ་བཞག འཕྲིན་ལས་ཀྱི་ཚབ་ཏུ་གདུལ་བྱ་ལ་གནད་ཏིག་ཐེམས་དང་བཅས་པ་བཞགཿ
283

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཐུགས་ཀྱི་ཚབ་ཏུ་པདྨའི་ཡང་ཏིག་གཅེས་པའི་སྒྲོན་མེ་འདི་བཞག་གོ ས་མ་ཡཱ རྒྱ་རྒྱ་རྒྱ 
རྒཊ།ཏ༔རྒཊ།རྐ5་ྔ༔ རྒྱ་གར་སྐད་དུཿ༔ བོ་དྷི་ཙི་ཏ་ཨ༔ བོད་སྐད་དུཿ༔ བྱང་ཆུབ་སེམས་ 
ཉིད་སྐྱེ་མེད་དུ་བསྟན་པ༔ སྐུ་གསུམ་རིག་པ་རང་ཤར་ངང་ལ་ཕྱག་འཚལ་ལོ༔ ཨོ་རྒྱན་མཁན་པོ་ 
པདྨ་འབྱུང་གནས་ཀྱི༔ རྣམ་པ་ཐམས་ཅད་མཁྱེན་པའི་དགོངས་སྤྱོད་ལ༔ དོན་དུ་བསྟན་ན་ཚིག་ 
གཅིག་གནད་དུ་འདྲིལ༔ ཀུན་གྱིས་ཆོས་སྐུར་མི་རྟོགས་རྒྱུ་མེད་དེ སྐལ་མེད་ལོག་ལྟ་ཅན་གྱིས་ 
རྟོགས་པར་དཀའ༔ ཡིད་ཆེས་མེད་པའི་སེམས་ཅན་འཁྲུལ་པའི་རྒྱུ༔ དད་དང་ཤེས་རབ་བརྩོན་ 
འགྲུས་ལྡན་པ་ལ༔ མར་མེ་གཅིག་གིས་མུན་པ་སྟོང་པ་ལྟ་ ཨེ་མ་ཕྱིན་ཆད་ང་ཡི་རྗེས་འཇུག་ 
རྣམས༔ དང་པོ་མི་རྟག་དྲན་པས་འཁོར་བ་ཡི༔ ཡུལ་འཁོར་ལོངས་སྤྱོད་བརྩེ་གདུང་ཉེ་འབྲེལ་ 
རྣམས༔ གྲོས་བཏབ་ནན་གྱིས་འཁྲི་བ་རྦད་ཀྱིས་བཅད༔ ཅི་ཡོད་ལོངས་སྤྱོད་ཆགས་མེད་དགེ་ 
བར་ཐོངས ཆགས་སྡང་མེད་ཅིང་དབེན་པའི་གནས་གཅིག་འཚོལ༔ མ་ཧཱ་གུ་རུ་རྡོ་རྗེ་དྲག་པོ་ 
རྩལ༔ ང་ཡི་སྐུ་ཚབ་ཡིན་པས་གསལ་བར་བསྒོམ༔ ཡང་ཏིག་དཔའ་བོ་འབྲུ་གཅིག་སྔགས་ཀྱི་འབྲུ 
གསུང་གི་ཚབ་ཡིན་རྒྱུན་མི་ཆད་པར་ཟློསཿ གང་ཟག་དབང་པོ་རབ་འབྲིང་ཐ་མ་ཡིས༔ བདུན་ 
དང་བདུན་གཉིས་བདུན་གསུམ་ཉེར་གཅིག་གིསཿ ཡོན་ཏན་རྟགས་ཀྱི་དངོས་གྲུབ་ངེས་པར་ཐོབ༔ 
ལོངས་སྤྱོད་མཐའ་རྒྱས་ཚོགས་ཀྱི་འཁོར་ལོ་བསྐོར༔ རྞཤྲཀཤྲཀཊཱæཀཊཱཏ% པདྨ་འབྱུང་
གནས་ཐུགས་ཀྱི་བཅུད་ཡིན་པས༔ ལུས་ཀྱི་གནས་ནི་མཉམ་བཞག་དྲང་པོར་བསྲང༔ རྩ་ཡི་གནད་ 
ནི་མིག་གཉིས་ཐད་ཀར་བལྟ རླུང་གི་གནད་ནི་སྟེང་རླུང་འོག་རླུང་གཅུན༔ ཤེས་པའི་གནད་ནི་ 
མ་བཅོས་ལྷུག་པར་བཞག༔ རྟགཏཙུགསྭཱ་ཪྻཉཏིནཊརྡིཊ་ྲཆ༐ཉཎྜ པདྨ་འབྱུང་གནས་ཐུགས་ཀྱི་ 
བཅུད་ཡིན་པས༔ ཐོ་རངས་དུས་ན་ཧཱུྃ་གི་སྣང་གླུ་བླངས༔ བླ་མ་སྤྱི་བོར་བསྒོམ་ཞིང་གསོལ་བ་ 
བཏབ༔ མ་བཅོས་རྩེ་གཅིག་གདུང་བ་སྐྱེས་པའི་ཚེ༔ བླ་མའི་ཐུགས་དང་རང་གི་ཤེས་པ་བསྲེ༔ མཉམ་ 
བཞག་ངང་ལ་རིག་པ་དར་གཅིག་བཞགཿ དེ་ལ་བསྒོམ་གྱི་སྐྱོན་ལྔ་བསལ་བ་ནི༔ བྱིང་ཞིང་འཐིབས་ 
ན་གཏི་མུག་ལས་ངན་སློང༔ ལུས་དང་ཤེས་པ་གཟེངས་བསྟོད་རིག་པ་བསྒྲིམཿ༔ ས་མཐོ་རླུང་གི་ 
སིལ་བུ་འབྱུང་ས་རུ༔ ལུས་གནད་བཅས་ཤིང་ཤེས་པ་ནམ་མཁར་གཏདཿ༔ གུ་རུ་དམར་སྨུག་ 
མདངས་ལྡན་བདག་ལ་བསྟིམཿ རྗེས་ལ་མཉམ་བཞག་མ་བཅོས་ངང་ལ་གཞག༔ ཞག་གསུམ་
284

༄༅། །ཟབ་གཏེར་ཆོས་ཀྱི་མཛོད་ཁང་
བཞག་ན་གཏི་མུག་མུན་པ་སེལ༔ རྣམ་རྟོག་ཧྲགས་ཤིང་རྒོད་ན་ཞེ་སྡང་སློང༔ ང་ཡི་སྐུ་ལ་ལྟ་སྟངས་ 
རིག་པ་གཏདཿ༔ རང་འདྲའི་ལྷ་སྐུས་འཇིག་རྟེན་ཐམས་ཅད་གང་༔ དཔའ་ཞིང་ངར་ལྡན་སྐུ་ 
ཡན་ལག་རགས༔ དྲག་ལ་ངར་ལྡན་ཧཱུྃ་སྒྲ་དི་རི་རི དགྲ་གཉེན་རྩིས་གདབ་མེད་པར་ཤེས་པ་ 
བསྒྲིམ༔ གུ་རུ་དཀར་གསལ་རང་གི་ཐུགས་ཁར་བསྟིམཿ ཤེས་པ་ཀློད་ཅིང་མཉམ་བཞག་ངང་ལ་ 
བཞགཿག༔ ཞག་གསུམ་བསྒོམས་པས་ཞེ་སྡང་རྟོག་པ་ཐུལ༔ ཤེས་པ་རྫི་འཁོར་ཟ་ཟི་རྟོག་པ་མང༔ 
མཉམ་བཞག་མི་བརྟན་ཡུལ་སྣང་རྒོད་པ་ན༔ ལྟེ་བའི་འོག་ནས་མེ་བྱུང་རང་ལུས་སྲེག༔ མེ་དཔུང་ 
ཆེར་འབར་ཡུལ་གྱི་སྣང་བ་དང་༔ དགྲ་གཉེན་མཛེས་སྡུག་འཛིན་པའི་ཡུལ་འཁོར་སྲེགཿ ཐམས་ 
ཅད་སྟོང་པ་ཆེན་པོའི་ངང་ལ་བཞག༔ གུ་རུ་མཐིང་ཀ་བདག་གི་ཐུགས་ཀར་བསྟིམས འཛིན་ 
མེད་ངང་ལ་ཞག་གསུམ་མཉམ་པར་བཞག དཔེ་ནི་རྣམ་རྟོག་རྐུན་བུ་ལམ་དུ་ཚུདཿ རྟོག་མེད་ 
བསྒོམས་ཀྱང་ཤེས་པ་རྫི་འཁོར་ནས༔ རེ་དོགས་བདག་འཛིན་དམ་པོས་འཐས་པ་ནཿ སྣང་སེམས་ 
བྱ་བྱེད་ཐམས་ཅད་འཁྲུལ་པ་ཡིན སྐྱེ་འཆི་འཕོ་འགྱུར་མི་རྟག་དྲན་པར་གྱིས༔ འཇིགས་སྐྲག་ཚ་ 
གྲང་ནད་ཀྱང་སྒྱུ་མ་ཡིན༔ བསྐལ་པར་དམྱལ་བར་ཕྱིན་ནས་བཙོ་བསྲེགས་ཀྱང་༔ སེམས་ལ་སྐྱེ་ཤི་ 
མེད་པས་ཐོན་པ་ཡིན༔ ཟས་ནོར་སྙིང་བརྩེ་ཉེ་འབྲེལ་སྒྱུ་མ་ཡིན༔ རང་ལུས་གཅེས་པར་བཟུང་ 
ཡང་ནམ་ཞིག་འཆི འཁོར་བའི་རྒྱུ་ནི་རེ་དོགས་ཐེ་ཚོམ་ཡིན སངས་རྒྱས་དགོངས་པ་སྟོང་གསལ་ 
འཛིན་མེད་ཡིནཿ
དཔེར་ན་ནམ་མཁའ་སྤྲིན་དང་བྲལ་བ་དེ༔ གསལ་བཀྲག་འཚེར་བ་ངོས་གཟུང་གཅིག་ཀྱང་ 
མེད དེ་ཕྱིར་སྐྱེས་བུ་ཤེས་པ་ཧུར་གྱིས་ཐོན༔ ནམ་མཁའ་མན་ཤེལ་དག་ལ་ཤེས་པ་གཏད༔ རིག་ 
པ་ངར་ལྡན་ཆོག་ཤེས་འཛིན་ཆགས་མེད བཅོས་མེད་ངང་ལ་མཉམ་བཞག་དར་གཅིག་བཞག༔ 
གུ་རུ་འོད་ཟེར་ལྔ་ལྡན་བདག་ལ་བསྟིམ༔ དེ་ལྟར་ཞག་གསུམ་བསྒོམས་པས་ཐེ་ཚོམ་ཆོདཿ སྣང་བ་ 
རང་སྟོང་གྲག་པ་རང་སྒྲ་ཡིན༔ འགྱུ་བ་རང་སྟོང་ཡིན་པས་ངང་ལ་ཞོག༔ དེ་ལྟར་བསྒོམས་པས་ 
རྣམ་རྟོག་ཇེ་ཉུང་འགྲོ༔ གསལ་སྟོང་རིག་པའི་གདངས་ནི་ཇེ་ཆེར་འཕེལ༔ དྲན་ཐག་ཇེ་ཉེ་རྟོག་པ་ 
ཉལ་གྱིས་ཞི ལུས་ཀྱི་སྣང་བ་དྲན་ཚོར་མེད་པ་༔ སྲོག་རྩོལ་རླུང་གི་འབྱུང་འཇུག་མི་ཚོར་ཞིང་ 
ཤེས་པ་གཡོ་མེད་རྒྱ་མཚོ་རླབས་བྲལ་འདྲ༔ དེ་ནི་བསྒོམ་གྱི་གཞི་ཡིན་མེད་ཐབས་མེད༔ ཞི་གནས་
285

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཞེས་བྱ་བསྒོམ་གྱི་ཞིང་ས་ཡིན༔ དེ་ལ་ཞེན་ནས་རིག་པ་འཐས་པ་ནཿ སྔར་མ་ཕྱིན་པ་དབེན་གནས་ 
རི་ཁྲོད་བཙལ༔ རྟོག་པ་གསར་བ་ལྷང་གིས་ཤར་བའི་ཚེ༔ རིག་པ་ཚུར་བཀུག་དེ་ཡི་ངོ་བོར་བལྟ 
ལེགས་པར་བརྟགས་ན་བྱུང་བ་ཅི་ཡང་མེད༔ བྱུང་བ་མེད་པས་འགྲོ་ས་ཅི་ལ་ཡོད༔ བར་གྱི་ཤེས་ 
པ་འཚུབ་རིལ་ངང་བཅིངས་ཏེ༔ འཁྲུལ་པ་ཡིན་པས་གློད་ལ་མཉམ་བཞག་མཛོདཿ༔ དེ་ནས་རིམ་ 
གྱིས་ཁང་སྟོང་དུར་ཁྲོད་དང་༔ ངམ་གྲོག་གཡང་ས་དགྲ་ཕྱོགས་ཆགས་སྡང་ཡུལ༔ རིམ་པར་ 
བསྒྲོད་པས་རྟོགས་པ་གསར་པ་སྐྱེ༔ ཞེ་སྡང་སྐྱེས་ན་དེ་ཡི་ངོ་བོར་ལྟ༔ དགྲ་བོ་གཉེན་དུ་འགྱུར་ 
སྲིད་སྒྱུ་མ་ཡིན༔ ཤེས་པ་ལྷོད་ཀྱིས་གློད་ལ་མཉམ་བཞག་མཛོད༔ འདོད་ཆགས་སྐྱེས་ན་དེ་ཡི་ངོ་ 
བོར་ལྟ ཤ་ཁྲག་ལང་ཚོ་མི་རྟག་རྨི་ལམ་འདྲ༔ གང་ལའང་སྙིང་པོ་མེད་ཀྱི་ཆགས་སེམས་སྐྱུངས༔ 
འཛིན་མེད་དྲན་པའི་མཉམ་བཞག་བརྟན་པར་མཛོད༔ ཤེས་པ་རྫི་འཁོར་གསལ་ཆ་མ་ཐོན་ནཿ༴ དྲན་ 
པས་རྟུལ་བཟུང་ང་ལ་གསོལ་བ་ཐོབ༔ མ་རིག་བག་ཆགས་འཐུག་པོ་དྲན་པས་བཟུང་༔ ཤེས་པ་ 
ཧུར་ཐོན་མཉམ་བཞག་དར་གཅིག་མཛོད༔ དགྲ་འདྲེ་རྐྱེན་གྱིས་འཇིགས་ཤིང་སྐྲག་པ་ན༔ གཅེས་ 
པའི་འཛིན་པ་དམ་པོ་ལས་བྱུང་སྟེ༔ ལུས་འདི་སྐྲག་ན་ཆུ་བུར་ས་རྡོ་འདྲ༔ ཇི་ལྟར་བྱས་ཀྱང་འཆི་ 
བས་རྒྱངས་ཀྱིས་སྐྱུར༔ ཉེ་འབྲེལ་ཟས་ནོར་རི་ཁའི་རྩྭ་སྦུར་འདྲ༔ ཇི་ལྟར་བྱས་ཀྱང་འཆི་བས་བརྩེ་ 
སེམས་དོར༔ དགྲ་དང་འདྲེ་ཡང་རྨི་ལམ་སྣང་བ་འདྲ༔ གཉིད་ཀྱི་དགྲ་འདྲེ་སད་དུས་གང་ན་འདུག 
དེ་བཞིན་རང་གི་གཅེས་འཛིན་འདིས་ཕུང་བསཿ འཛིན་སྣང་དོར་ན་སེམས་ལ་དགྲས་མི་འཇིགསཿ 
ལྷོད་གློད་རྒྱང་སྒྱུར་མ་བཅོས་ངང་ལ་ཞོག༔ ན་དང་འཆི་བའི་སྡུག་བསྔལ་བྱུང་བའི་ཚེ༔ དེ་ཡི་ 
བྱུང་ས་གནས་ས་ངོ་བོ་ལྟོས༔ ན་བ་གཅེས་འཛིན་འཐས་པའི་བག་ཆགས་ཡིན སྡུག་བསྔལ་ཤི་ 
ཡིས་དྭོགས་པའི་རྣམ་རྟོག་ཡིན ཟུག་གཟེར་ཉོན་མོངས་ལས་ཀྱི་རྣམ་སྨིན་ཡིན༔ ལེགས་པར་ 
བརྟགས་ན་ཡང་དག་ཆོས་སྐུ་ཡིན༔ ན་བའི་དུས་ན་གར་ཡང་སོང་བ་མེད༔ གཅེས་འཛིན་མི་བྱ་ 
འཆི་བའི་འཇིགས་པ་དོར༔ ཟུག་གཟེར་རོ་ལ་མི་མྱང་མཉམ་པར་བཞག༔ དེ་ཕྱིར་རྐྱེན་སྣང་ཅི་ 
བྱུང་ཐམས་ཅད་ལ༔ བྱུང་ས་གནས་ས་འགྲོ་ས་ལེགས་པར་བརྟག༔ དོན་ལ་རྒྱུ་རྐྱེན་མེད་དོ་འཛིན་ 
པ་ཆོད༔ མ་བཅོས་ངང་ལ་མཉམ་བཞག་རྒྱུན་པར་བྱ༔ དེ་ཡིས་ལམ་གྱི་གེགས་དང་བར་ཆད་སེལཿ༔ 
ཊཏཏཾཤྲ@+ཊནøཏིâཤརྒོ࿄ཆ»།ཊ༦ཊཨཽཏཔ། དེ་ནས་རྣལ་འབྱོར་སེམས་ཀྱི་ངོ་བོར་བལྟ༔ དང༌
286

༄༅། །ཟབ་གཏེར་ཆོས་ཀྱི་མཛོད་ཁང་།
པོ་ཞག་གསུམ་སེམས་ཀྱི་འབྱུང་གནས་བལྟ བྱུང་ས་འདུག་ན་དེ་ཡི་ངོ་བོ་བརྟགཿ བྱུང་ས་མེད་ན་ 
རྒྱུ་མེད་ཅི་ལ་སྲིད༔ དེ་ནས་ཞག་གསུམ་སེམས་ཀྱི་ཁ་དོག་དང་༔ གཟུགས་དང་དབྱིབས་སུ་གྲུབ་ 
བམ་མ་གྲུབ་བལྟ༔ གྲུབ་ན་དེ་ཡི་ལེགས་པར་རྩ་བ་བཅད༔ མ་གྲུབ་འདུག་ན་འཕྲོ་འདུ་ཅི་ལ་བྱུང་ 
དེ་ནས་ཞག་གསུམ་སེམས་ཀྱི་འགྲོ་ས་བརྟག༔ འགྲོ་ས་འདུག་ན་དེ་ཡི་རྩ་བ་བཅད༔ འགྲོ་ས་མེད་ 
ན་བློ་གཏད་ཇི་ལྟར་བྱེདཿ༔ ཁ་ཙམ་ཚིག་ཙམ་མ་ཡིན་ལེགས་པར་བརྟགཿ༔ ལེགས་པར་གོ་ན་སེམས་ 
ཀྱི་ངོ་བོ་ནི༔ དང་པོ་བྱུང་ས་མེད་དེ་ནམ་མཁའ་འདྲ༔ ས་གཞི་རང་ཡང་སྟོང་པའི་ངང་ལས་གྲུབ 
ངོས་གཟུང་མེད་ལ་ཅི་ཡང་སྐྱེ་བ་སྟེ ས་གཞི་ལོ་ཏོག་སེམས་ཅན་སྐྱེ་འཆི་དང་༔ ནམ་མཁའ་སྤྲིན་ 
དང་ཆར་དང་འབྲུག་བཞིན་ནོ༔ སེམས་ཀྱི་གཟུགས་དང་ཁ་དོག་དབྱིབས་རྣམས་ནི ངོས་གཟུང་ 
མེད་དེ་སྟོང་པའི་རང་མདངས་ཡིན༔ སྣ་ཚོགས་ཅིར་ཡང་འཆར་བ་འཁྲུལ་པའི་ལམ༔ ཐ་མ་ 
སེམས་ཀྱི་འགྲོ་ས་ག་ལ་སྲིད༔ དཔེར་ན་གླིང་བཞི་འཇིག་རྟེན་འཇིག་པའི་ཚེ༔ སྟོང་པ་ཆེན་པོ་ནམ་ 
མཁའི་ངང་ལ་ཐིམ༔ ནམ་མཁའ་སྟོང་པ་དག་ལ་འཇིག་རྒྱུ་མེད དེ་བཞིན་ལུས་དང་འཛིན་པའི་ 
འཁྲུལ་སྣང་ཞིག༔ སྟོང་པར་འགྲོ་སྟེ་སེམས་འདི་སྟོང་པ་མེད༔ མདོར་ན་སེམས་ཀྱི་ངོ་བོ་གསལ་ 
སྟོང་ཡིན༔ དེ་ལ་ཞེན་ཆགས་ཕྱོགས་འཛིན་བྱེད་པར་འཁྲུལ༔ རིག་པ་བཅོས་མེད་རང་ཤར་འཛིན་ 
མེད་ལྟོས༔ zཏརཉ3གཧརྡེནནྜཆོ༔ ཞེས་གསུངས་སོ༔ འདིའི་སྐབས་སུ་གུ་རུ་ཉིད་མཉམ་ 
བཞག་གི་ཕྱག་རྒྱ་མཛད༔ ༄549ཀུཏནྲྀཞའ*ཆ+»༔ སྤྱན་ནམ་མཁའི་མཐོངས་སུ་གཟིགསཿ 
ཕྱག་མཛུབ་ནམ་མཁའ་ལ་གཏད་ནས་ངོ་སྤྲོད་མཛད༔ བར་དུ་མན་ཤེལ་ལ་ཕྱག་མཛུབ་གཏད་
དེ་ངོ་སྤྲོད་མཛདཿ ཌྜྷྱ55552ཐ་མ་ལྟ་སྟངས་དང་ཕྱག་མཛུབ་སློབ་བུའི་སྙིང་ཁར་
གཏད་ནས་ངོ་སྤྲོད་མཛད་ནས་ཕྱི་རབས་ཀྱི་དོན་དུ་ཞལ་ཆེམས་བཞག་པ་ནི ཊཿརྱཏྤ7ཥྚིཏ5 
ཨེ་མ་ཧོཿ ཕྱི་རབས་ངའི་རྗེས་འཇུག་རྣམས༔ ངོ་སྤྲོད་འདིའི་སྐབས་སུ་བླ་མའི་ཕྱག་རྒྱ་འདི་ལྟར་ 
སྟོན་ཅིག༔ སློབ་བུས་བླ་མ་པདྨ་འབྱུང་གནས་ཉིད་དུ་མངོན་སུམ་མོས་པས་ཆོས་ཉིད་ཀྱི་དོན་རྩེ་ 
གཅིག་ཏུ་རྟོགས་ཤིང་༔ ངའི་ཐུགས་ཀྱི་བཅུད་རྩོལ་མེད་དུ་ལོངས་པར་འགྱུར་རོ༔ ཞེས་གསུངས་ 
སོ॰ ཝོཏྭཱཏཏག༧རྙ॰ སྐབས་འདིར་གཏེར་ཤོག་ནཿ༔ གུ་རུ་རྡོ་རྗེ་སྐྱིལ་ཀྲུང་མཛད་པ༔ 
དབུ་ལ་ཤ་བའི་གཉེན་ཞུ་དང་༔ སྐུ་ལ་དར་དམར་གྱི་ཆོས་གོས་གསོལ་བ༔ ཕྱག་གཡས་རྡོ་རྗེ་
287

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ཐུགས་ཀར་བསྣམས་ཤིང་གཡོན་པའི་ཕྱག་བསྡིགས་མཛུབ་དང་༔ ལྟ་སྟངས་ནམ་མཁའ་ལ་གཏད་ 
པ་གཅིག་བྲིས་འདུག་པའི་རྣམ་པ་བརྡ་ཙམ་འདིའོ༔ དང་པོ་ནམ་མཁའ་ལ་ཕྱག་མཛུབ་གཏད་ 
ནས་ངོ་སྤྲོད་པ་ནི༔ རིགས་ཀྱི་བུ༔ སྣང་སྲིད་འཁོར་འདས་ཀྱི་ཆོས་ཐམས་ཅད་ཇི་ལྟར་སྣང་ཡང་ 
དོན་ལ་ཡོད་མ་མྱོང་བ་གཅིག་ཡིན༔ མེད་པ་བྱ་བ་དེ་ཡང་ཚིག་གི་ཐ་སྙད་གཅིག་སྟེ༔ དོན་ལ་ 
བརྗོད་དུ་མི་བཏུབ་པ་གཅིག་ཡིན་ནོ༔ ད་རང་གི་སེམས་ལ་རང་གིས་ལྟོས་དང་༔ དང་པོ་བྱུང་ས་ 
མེད་དོ༔ རྒྱུ་གང་ལ་ཡང་མ་སྐྱེས༔ བར་དུ་དངོས་པོ་དང་མཚན་མ་གང་དུ་ཡང་མ་གྲུབ༔ ཐ་མ་ 
འགྲོ་ས་དང་འགྲོ་རྒྱུ་མེད༔ དེ་གར་ཡང་འགག་པ་མེད་དོ༔ ད་འཇིག་རྟེན་གྱི་སྡུག་བསྔལ་ལམ་དུ་ 
སློང་ཞིང་སྐྱེ་རྒ་ན་འཆི་ལ་མི་འཇིགས་པའི་གདེང་དགོས་ཏེ༔ བར་དོ་རྣམ་གསུམ་ཆོད་དགོས་པ་ 
ཡིན དེ་ལ་སྲིད་པའི་བར་དོ༔ རྨི་ལམ་བར་དོ༔ སྐྱེ་ཤིའི་བར་དོ་དང་གསུམ་ཡིན༔ དེའི་དང་པོ་ 
སྲིད་པའི་བར་དོ་ནི༔ ཐོག་མ་འཁྲུལ་ནས་ཐ་མ་འཁྲུལ་པ་མ་དག་གི་བར་ལ་འཁོར་བར་གནས་
ཤིང་སྐྱེ་ཤིའི་སྡུག་བསྔལ་གྱི་ལས་རྒྱུན་མི་ཆད་པར་སྤྱོད་པས་སྲིད་པའི་བར་དོ་བྱ་བ་ཡིན་ཏེ སྲིད་ 
པའི་བར་དོ་དེ་ལས་མ་བཟློག་ཅིང་སེམས་ཉིད་ཕྱིན་ཅི་ལོག་པའི་དོན་འདི་མ་རྟོགས་ནཿ འདུས་
བྱས་ཀྱི་དགེ་བའི་རྩ་བ་ཅི་བྱས་ཀྱང་
སྐྱེ་བ་གཅིག་གམ་གཉིས་སམ་སྐྱེ་བ་འགའི་བར་དུ་ངན་སོང་གསུམ་དུ་མི་འགྲོ་སྟེ དགེ་བའི་སྟོབས་ 
དེ་ནམ་ཟད་པ་དང་ཕྱི་མར་ངན་སོང་དུ་ལྟུང་བས༔ སྡུག་བསྔལ་ལས་མི་ཐར་བ་ལགས༔ འདུས་བྱས་ 
ཀྱི་དགེ་བས་སངས་རྒྱ་བ་ལ་རྟ་རྔ་ཉག་གཅིག་གི་འདྲེས་ཙམ་གཅིག་ཀྱང་ཉེ་བར་མི་ནུས་ཏེ༔ འཁོར་ 
བ་ལས་མི་འཕགས་པ་ཡིན་གསུངས་སོ༔ དེ་ཡང་རྨི་ལམ་གྱི་བར་དོའི་དཔེ་བསྟན་པ་ཡིན་ཏེ གཉིད་ 
དུ་སོང་བའི་རྨི་ལམ་དུ་བདེ་སྡུག་ཅི་རྨིས་ཀྱང་དེ་ལུས་ལ་མ་རྨིས་ངག་ལ་མ་རྨིསཿ སེམས་ཁོ་ན་ལ་ 
རྨིས་པ་ཡིན༔ དེ་དེ་དང་འདྲ་སྟེ འཆི་བའི་དུས་སུའང་ལུས་བོར་འགྲོ༔ ངག་འགག༔ བཟང་རྟོག་ 
ངན་རྟོག་ཐམས་ཅད་སེམས་ལ་རྨིས་ནས་ཡོང་བ་ཡིན དཔེར་ན་ད་ལྟ་རང་སེམས་མ་བཅོས་པར་
བཞག་པས་ཇི་ལྟར་ཤར་ཡང་ཅིར་ཡང་མ་གྲུབ་པར་རང་བྱུང་ཆོས་ཀྱི་སྐུ་རུ་ངོ་ཤེས་པར་འགྱུར་རོ
སེམས་ཆོས་ཉིད་དུ་ཤེས་པའི་ཚེ་རང་དྲིན་རང་ལ་ཆེ་བ་ཡིན་ནོ༔ དེ་ལ་སྐྱེ་ཤིའི་བར་དོ་ནི༔ མ་ལ་ 
སྐྱེས་ནས་མ་ཤིའི་བར་འདི་ཡིན་ཏེ༔ སྐྱེ་བ་འདི་ལ་དུས་གཏན་གྱི་སོ་ནམ་བྱེད་དགོས་པས་སྙིང་
288

༄༅། །ཟབ་གཏེར་ཆོས་ཀྱི་མཛོད་ཁང་།
རུས་བསྐྱེད་ལ་རེམ་ཞིགཿ མི་ལུས་འདི་ལ་དགེ་བའི་བཤེས་གཉེན་མཚན་ཉིད་དང་ལྡན་པ་གཅིག་ 
དང་མཇལ་ན་བར་དོ་ལས་སླ་རུ་ཡོད་དོ༔ སྐྱེ་བ་གཏན་དུ་སྐྱིད་པའི་སོ་ནམ་བྱ་རུ་ཡོད་དོ༔ དད་ 
པ་ཅན་རིགས་ཀྱི་བུ་བརྩོན་འགྲུས་བསྐྱེད་ཅིགཿ བར་དོ་ཆོད་ན་རྣལ་འབྱོར་ལུས་རྒྱ་ཆོད་པ་ཡིན་ 
ནོ༔ རིགས་ཀྱི་བུ་བར་དོ་ཆོད་པ་ལ་མན་ངག་ཚིག་གསུམ་ལས་མེད་དོ༔ འཁོར་འདས་གཉིས་ 
གཅིག་ཏུ་བསྲེསཿ བེམ་རིག་མགོ་ལྟག་དབྱེ སངས་རྒྱས་དང་སེམས་ཅན་གྱི་འབྲེལ་ཐག་བཅད་པ་ 
དང་གསུམ་མོ༔
དེའི་དང་པོ་འཁོར་འདས་གཉིས་གཅིག་ཏུ་བསྲེ་བ་ནི༔ རང་གི་སེམས་ཉིད་རྐྱེན་གྱིས་མ་བསླད་ 
པར་རང་སོར་བཞག་པས༔ གཞི་གནས་སྟོང་པ་ཀ་ནས་དག་པ རང་བཞིན་གྱིས་གསལ་བ་འདི་ 
ངོ་ཤེས་པར་བྱས་པསཿ དེ་ཐོག་མ་ནས་བཅོས་པ་མ་ཡིན༔ རང་བཞིན་དུ་གསལ་བ་ཡིན་ཏེ 
དུས་གསུམ་སངས་རྒྱས་ཐམས་ཅད་ཀྱི་ཐུགས་གཉིས་སུ་མེད་པའི་ཡེ་ཤེས་བྱ་བ་ཡང་དེ་ཡིན༔ སྐྱེས་ 
བུ་རང་གི་རིག་པ་མ་བཅོས་པ་བྱ་བ་ཡང་དེ་ཡིན་ནོ༔ དེ་ཆོས་ཉིད་དྭངས་མའི་ནང་དུ་ཚང་༔ དབྱེར་ 
མེད་ཐ་མི་དད་པར་རྟོགས་ཙམ་ནཿ འཁོར་འདས་གཉིས་དུས་གཅིག་ཏུ་འདྲེས་པ་ཡིན་ཏེ༔ རྣལ་
འབྱོར་པའི་རིག་པ་སྟོང་པ་རང་དག་རང་གསལ་རྣམ་རྟོག་གིས་མ་བསླད་པ་དེ་ལ་མ་ཡེངས་པར་
ཡུན་རིང་དུ་གོམས་སུ་བཅུགཿ དེ་ཉིད་ངོ་བོ་བཅོས་མེད་ཀྱི་ངང་དུ་གནས་ཤིང་གསལ་ཙམ་ནཿ༔ 
འཁོར་འདས་གཉིས་གཅིག་ཏུ་འདྲེས་པ་ཡིན་ནོ༔ དེའི་དུས་ན་རང་སེམས་རྟོགས་པའི་གདེང་དང་ 
ལྡན་ཏེ༔ ཡར་སངས་རྒྱས་ལ་རེ་བ་མེད་པར་གནས་པས༔ ནམ་མཁའི་འཇུ་ཐག་ཆོད་པ་བྱ་བ་ཡིན་ 
ནོ༔ ཆོས་དང་སེམས་སུ་འདྲེས་པ་བཅོས་མེད་ཀྱི་རིག་པ་རང་ལུགས་གཉུག་མའི་མདངས་བྱ་བ་ 
ཡིན་ནོ༔ མར་ངན་སོང་དུ་ལྟུང་དོགས་མེད་པར་གནས་པས་རྟེན་ཕུར་ཐོན་པ་བྱ་བ་ཡིན་ནོ 
《རྐྱཏརིཀཏརྗུརྱ,དོན་གཉིས་པ་བེམ་རིག་མགོ་ལྟག་དབྱེ་བ་ནི༔ སེམས་ཀྱི་རྟེན་ལུས་ཡིན་ 
པསཿ གནས་ལུགས་དེ་ལ་མཉམ་པར་བཞག་པའི་དུས་ནཿ རིག་པ་དྭངས་སང་ངེ་སལ་ལེ་སྟོང་ 
ཕྱད་དེ་གནས་པའི་དུས་ན༔ ཕྱི་སྣང་བའི་ཡུལ་དགྲ་གཉེན་ལོངས་སྤྱོད་གང་ལ་ཡང་ཆགས་པ་མེད་ 
དེ སྣང་བ་རང་སར་སྟོང་༔ བར་རང་གི་ལུས་ལ་ཡང་འཛིན་པ་མེད་དེ༔ ལུས་ཡོད་པ་མི་ཚོར༔ 
ནང་སེམས་ལ་འཛིན་པ་མེད་དེ༔ རྣམ་པར་རྟོག་པ་རང་སར་ཞི གང་ལ་ཡང་ཞེན་མེད་འཛིན་
289

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
མེད་ཡིན་ཏེ དེའི་དུས་ན༔ ཆོས་ཉིད་ཀྱི་རིག་པ་ལ་རྒྱུན་ཆད་མེད་དོ༔ ལུས་མི་རུ་འདུག་ཀྱང་ 
སེམས་སངས་རྒྱས་ཞེས་བྱའོ༔ བེམ་པོ་ལ་གཅེས་འཛིན་མེད་པར་རིག་པ་རང་གསལ་དུ་གནས་པསཿ 
བེམ་རིག་མགོ་ལྟག་ཕྱེད་པ་བྱ་བ་ཡིན་ནོ༔ གསུམ་པ་སངས་རྒྱས་སེམས་ཅན་འབྲེལ་ཐག་བཅད་ 
པ་ནི སེམས་སྟོང་གསལ་མ་བཅོས་པ་དེ་ལཿ སངས་རྒྱས་མ་གྲུབ་སེམས་ཅན་མ་གྲུབ་སྟེ༔ རང་གི་ 
བརྒྱུད་ལ་ཉམས་སུ་བླངས་པས་ཐག་རྦད་ཆོད་དོ༔ ཆོས་ཉིད་ཀྱི་གདེང་ཚུད༔ དོན་རང་གིས་ 
རྟོགས་ཙམ་ན༔ འཁོར་བའི་སྡུག་བསྔལ་ལ་ཉམ་ང་བ་མེད༔ གནས་ལུགས་རྟོགས་པས་འཁོར་བར་ 
སྐྱེ་རྒྱུ་མེད༔ སེམས་ཉིད་སྟོང་པ་ཆོས་ཉིད་དྭངས་མ་ལ་སངས་རྒྱས་རྒྱུ་མེད་པས་རེ་དོགས་ཀྱི་ཐག་ 
ཆོད༔ འཁོར་བར་སྐྱེ་བའི་རྒྱུ་མེད༔ སྐྱེ་ཤི་འཕོ་འགྱུར་ལ་ཉམ་མི་ང་༔ སངས་རྒྱས་དང་སེམས་ 
ཅན་ལ་འབྲེལ་ཐག་ཆོད་པ་དེ་ལྟར་ཡིན་གསུངས༔ ཡང་གུ་རུའི་ཞལ་ནས༔ དེ་ལྟར་ཉམས་སུ་ལེན་ 
པའི་རྣལ་འབྱོར་པ་ལ༔ ལུས་འཕོ ངག་འགག༔ རིག་པ་དངས་སང་ངེ༔ སྟོང་སང་ངེ་གནས་པའོ 
རིག་པ་སྟོང་སང་དཀྲུག་འདྲེས་པ་དེ་ལ༔ རིག་པ་སྟོང་པ་ཕྱི་རོལ་གྱི་དངོས་པོ་གང་གིས་ཀྱང་མི་གནོད་ 
དོ༔ རྐྱེན་གང་གིས་ཀྱང་བར་དུ་མི་ཚུད༔ འཁོར་བའི་གདོས་ཐག་ཆོད་པས་རིགས་དྲུག་ཏུ་སྐྱེས་ 
ཀྱིས་དོགས་པ་ལ་སྐྱེ་བའི་རྒྱུ་མ་རྙེད༔ རྣམ་པར་རྟོག་པའི་རོལ་བ་བརྒྱ་ཐམ་པ་རིག་པ་སྐད་ཅིག་ 
མའི་འོག་ཏུ་ཚུད་པས༔ ཆོས་ཉིད་སྟོང་གསལ་དྭངས་མ་ལ་ཉོན་མོངས་པའི་དུག་རོ་ལྡང་མི་སྲིད
ལས་ཀྱི་རྣམ་སྨིན་དག་པས་སྡིག་པ་ཕྱགས་མས་བཏབ༔ ལུས་ལ་བླངས་པ་མེད་པས་ངན་སོང་གི་སྒོ་ 
མོ་བཅདཿ སྣང་སྲིད་སེམས་སུ་ཤེས་པས་དམྱལ་བ་གཏན་ནས་མ་གྲུབཿ རིགས་ཀྱི་བུ་མན་ངག་ 
འདི་ལྟ་བུ་དང་འཕྲད་ནས་མ་ཡེངས་པར་ཉམས་སུ་ལེན་པའི་གང་ཟག་ལ་འཆི་བའི་འཇིགས་པ་ 
མེད་དེ༔ ཚེ་གཅིག་གི་ནམ་བཞག་གཏན་གྱི་སོ་ནམ་ཟིན་པ་ཡིན་ནོ༔ འཁོར་འདས་གཉིས་སུ་མེད་ 
པའི་མན་ངག་ཚིག་གསུམ་གྱིས་སྐྱེ་ཤི་ཟློག་པའི་མན་ངག་གསང་སྔགས་པའི་གསེབ་ལམ་ཟབ་མོ་ 
འདི་ཡིན་ནོ༔ ཉམས་སུ་ལོངས་ཤིག་ཅེས་གསུངས་སོ 7ཏན༣ཏཤོསྔརྟེན0»རྗ39ནོ་ས་རྐཧ་།?»Kགུ$(རྟ* 
དོན་གཉིས་པ་མན་ཤེལ་ལ་ལྟ་སྟངས་གཏད་དེ་གསུངས་པ་ནི༔ རིགས་ཀྱི་བུ་ཉོན་ཅིག༔ རང་གི་ 
རིག་པ་བྱང་ཆུབ་ཀྱི་སེམས་འདི་ལ་སེམས་རང་གིས་ལྟོས་དང་༔ གཟུགས་དང་ཁ་དོག་གྲུབ་པ་མེད་ 
དོ ཕྱོགས་དང་རིས་སུ་གྲུབ་པ་མེད་དོ༔ མཐའ་དང་དཔུས་སུ་གྲུབ་པ་མེད་དོ༔ དང་པོ་བྱུང་ས་
290

༄༅། །ཟབ་གཏེར་ཆོས་ཀྱི་མཛོད་ཁང་།
མེད་དེ་སྟོང་པར་འདུག་གོ༔ བར་དུ་གནས་ས་མེད་དེ་སྟོང་པར་འདུག་གོ ཐ་མ་འགྲོ་ས་མེད་དེ་ 
སྟོང་པར་འདུག་གོ༔ སྟོང་པ་ཅིར་ཡང་མ་གྲུབ་པ་ཕྱོགས་ཞེན་ཆགས་སྡང་དང་བྲལ་བ་གཅིག་འདུག་ 
གོ༔ སྟོང་པའི་ངོ་བོ་ཉིད་མེད་པ་མ་ཡིན་པ༔ གསལ་ལ་དྭངས་པ་གཅིག་འདུག་པ་འདི་མཐོང་ 
ངམ༔ མ་མཐོང་ན་འཇིག་རྟེན་ཟས་ནོར་དང་དགྲ་གཉེན་གྱི་འཛིན་པ་ཐམས་ཅད་གོས་ཧྲུལ་ལམ་ 
དུ་བོར་བ་བཞིན་དུ་སྐྱུར༔ ལུས་ལ་གཅེས་པར་བཟུང་ཡང་ཤིང་སྡོང་གོག་པོའི་བྱ་ཚང་དང་འདྲ་ 
བས༔ གཅེས་འཛིན་བོར ཚོང་པ་བདེ་བའི་ལམ་ཚོལ་བ་ལྟར་དུ་ལུས་ངག་ཡིད་གསུམ་མཉམ་ 
པར་ཞོག་ལ་ཆོས་ཉིད་ཀྱི་ལམ་འཚོལ༔ སྒེག་མོ་མེ་ལོང་ལྟ་བ་བཞིན་དུ་སེམས་ཀྱིས་སེམས་ལ་ཡང་ 
ཡང་ལྟོས༔ རྐུན་མོ་གྲོང་ནས་འབྱུང་གིས་ནང་དུ་རྒྱུགས་ལ་རྩད་ཆོད༔ དགྲ་ངོ་ཤེས་པའི་དུས་སུ་ 
ངེས་པར་སྒྲོལ༔ ཕྱིན་ཆད་སྒོ་སྡོམས༔ ཤེས་པ་གློད་ལ་ཉལ་ལ་སྡོདཿ དེ་ནི་རང་གི་སེམས་མ་བཅོས་ 
པའི་ངང་ལ་བལྟ་བ་ཡིན་ཏེ༔ འདི་ངོ་ཤེས་ན་རང་ངོ་རང་གིས་ཤེས་པ་ཡིན་ཏེ༔ ཆོས་ཉིད་ཀྱིས་ 
ཆོས་ཉིད་གོ་བ་ཡིན༔ སེམས་ཀྱི་སེམས་ཉིད་མཐོང་བ་ཡིན༔ དངོས་པོ་དོན་གྱི་གནས་ལུགས་ 
གཏན་ལ་ཕེབས་པ་ཡིན༔ ཤེས་བྱའི་སྒྲོ་འདོགས་ཐམས་ཅད་ཆོད་པ་ཡིན༔ རིག་པ་བྱང་ཆུབ་སེམས་ 
ཀྱི་དངོས་པོ་ཅིར་ཡང་མ་གྲུབ་པ་རང་བྱུང་རང་ལ་གནས་པ་འདི་གཞན་ནས་བཙལ་དུ་མེད་པའི་
ཆོས་ཉིད་ཀྱི་དོན་རྟོགས༔ སེམས་ཉིད་ཀྱི་དོན་ལ་གཟུང་འཛིན་གྱི་དངོས་པོར་གྲུབ་པ་མེད་པས་ 
རྟག་ཆད་ཀྱི་མཐའ་ལས་འདསཿ སངས་རྒྱ་བའི་རྒྱུ་གཞན་ནས་བཙལ་མི་དགོས་ཏེ རང་གི་ 
སེམས་ཉིད་གཟུང་འཛིན་གྱི་རྟོག་པ་ཅན་འདི་སངས་ནས་མ་བཅོས་པའི་ཡེ་ཤེས་ཆེན་པོའི་རྒྱ་ཡིས་ 
ཐེབས་ཤིང་༔ དམྱལ་བར་འགྲོ་བའི་རྒྱུའི་རྒྱུ་ངན་པ་དོར་རྒྱུ་མེད་དེ༔ རིག་པ་རང་སར་དགགཿ༔ ཆོས་ 
ལ་བྱེད་མཁན་དང་བྱ་རྒྱུ་མེད་པས་ཆོས་ཉིད་རང་མལ་དུ་གནས ལྟ་བ་རང་ལུགས་ཆེན་པོ་དེ་ 
རང་ལ་ཡོད་པས་གཞན་ནས་བཙལ་དུ་མེད་པར་ཐག་བཅད་དོ༔ དེ་ལྟར་ལྟ་བའི་དོན་རྟོགས་ནས་ 
ཉམས་སུ་ལེན་པར་འདོད་པའི་གང་ཟག་གིས༔ རང་གར་འདུག་པའི་ས་དེ་ལུས་ཀྱི་རི་བོ་དགོན་པའི་ 
གནས༔ ཕྱིའི་སྣང་བ་གང་ཤར་བ་དེ༔ སྣང་ནི་སྣང་༔ སྟོང་ནི་སྟོང་༔ རང་བྱུང་རང་ཞི་སྤྲོས་པའི་ 
མཐའ་ཐམས་ཅད་དང་བྲལ་བར་བཞག་གོ
དེ་ལྟར་ཤེས་པས་སྣང་བ་གྲོགས་སུ་ཤར༔ གཟུང་འཛིན་རང་སར་དག༔ ཅི་བྱུང་ལམ་དུ་ཁྱེར་
291

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ནས་ཉམས་སུ་བླངས་པསཿ སྣང་བ་གང་ཤར་གྱིས་ཆོག་པ་ཉམས་ལེན་ཤིན་ཏུ་བདེ་བ་ཡིན་ནོ༔ ནང་ 
སེམས་ཀྱི་དྲན་པ་ཅི་ཤར་ཅི་འགྱུར་ཡང་དེ་ལ་ངོ་བོ་མེད་དེ་མཐའ་སྟོང་པར་འདུག༔ འགྱུ་དྲན་རང་
སར་དགཿ རིག་པ་ལ་གསལ་ཐེབས་ཏེ་འགྱུ་དྲན་ཉམས་སུ་བླངས་ན་ཉམས་ལེན་ཤིན་ཏུ་བདེའོ 
དེ་ལྟར་ཉམས་སུ་ལོངས་ཙ་ན༔ གསང་བ་ཉོན་མོངས་པ་གང་སྐྱེས་ཀྱང་༔ ཉོན་མོངས་པ་ལ་རང་ 
སར་ཆེར་བལྟས་པས༔ རྗེས་མེད་རང་བྱུང་རང་ཞི་ཡིན༔ ཉོན་མོངས་པ་རང་སར་དག་ནས་ལམ་ 
དུ་སློང་བས་ཉམས་སུ་བླང་བདེའོ༔ དེ་ལྟར་ཉམས་སུ་ལོངས་ཙམ་ན བསྒོམ་ཐུན་བསྒོམ་བྱ་མི་ 
དགོས༔ ཐམས་ཅད་གྲོགས་སུ་ཤར་བས་ཉམས་ལ་གསལ་འགྲིབ་མེད༔ ཆོས་ཉིད་ཡེ་ཤེས་ལ་རྒྱུན་ 
ཆད་མེད༔ སྤྱོད་པ་ལ་ཡངས་དོག་མེད༔ ཇི་ལྟར་གནས་ཀྱང་ཆོས་འདི་དོན་ལ་འདུ་འབྲལ་མེདཿ 
དེ་ལྟར་རྟོགས་ཙམ་ན་ཅི་བྱས་ཀྱང་སྡུག་བསྔལ་དང་གཟུང་འཛིན་མེད་དེ རྒྱུན་ཆད་མེད ཕྱོགས་ 
རིས་མེད༔ སྤང་བླང་མེད༔ རང་རིག་པའི་ཆོས་ཉིད་དེ་རང་ལ་ཡོད་པར་ངོ་ཤེས་ཏེ༔ ཡེ་ནས་ཡོད་ 
པར་དོན་གོ མི་འགྱུར་བརྟན་པ་ཐོབ་པར་གནད་ཐེམས༔ ཡང་དག་པའི་དོན་དེ་ཉམས་སུ་ལོངས་ 
ཤིག༔ ངའི་མན་ངག་ཟབ་མོ་འདི༔ དུས་གསུམ་སངས་རྒྱས་ཐམས་ཅད་ཀྱི་གསང་མཛོད་བརྟོལ་བ་ 
ཡིན་པས་མཐོང་ན་མཐོང་ཆོག༔ བལྟས་ན་བལྟས་ཆོགཿ རེག་ན་རེག་ཆོག་ཡིན་ནོ༔ ན་སོ་ལ་རྒན་ 
གཞོན་མེད༔ དབང་པོ་ལ་རྣོ་རྟུལ་མེད་དོ༔ ཤེས་རབ་ལ་ཆེ་ཆུང་མེད་དོ༔ སྐྱེ་བ་ལ་མཐོ་དམན་ 
མེད་དོ དེ་ཅིའི་ཕྱིར་ཞེ་ན༔ སེམས་མེད་པའི་སེམས་ཅན་མི་སྲིད སེམས་ལ་མི་གནོད་པའི་རྐྱེན་ 
མི་སྲིད༔ སེམས་ཀྱིས་བྱས་ཤིང་སེམས་ལས་བྱུང་བའི་བྱ་བ་ཐམས་ཅད་བྱིས་པའི་རྩེད་མོ་དང་འདྲ་ 
སྟེ༔ རྒྱ་མི་ཆོདཿ༔ སྲིན་བུའི་ཁ་ཆུ་འཛགས་པས་རང་བཅིངས་པ་དང་འདྲ་སྟེ རང་གི་སྡུག་བསྔལ་ 
རང་གིས་མྱོང་བ་ཡིན་པས་ཐམས་ཅད་རྒྱངས་སྐྱུར་ཙམ་བཞག་གོ༔ རང་གི་ཤེས་པ་འདི་འཛིན་མེད་ 
ཞེན་མེད་བྱར་མེད་དུ་ལྷོད་ཀྱིས་གློད་བཞག་པསཿ རིག་པ་གསལ་སྟོང་རྗེན་པར་ཡེར་རེ་འབྱུང་༔ 
དེའི་དོན་ལ་གོམས་པས༔ བེམ་རིག་འབྲལ་བའི་དུས་སུ་རིག་པ་ཡེ་ཤེས་ཆོས་ཀྱི་སྐུ་རུ་འདུ་འབྲལ་ 
མེད་དོ འདི་བས་ལྷག་པའམ་ཟབ་པའི་མན་ངག་ནི་སངས་རྒྱས་དངོས་སུ་བྱོན་ཀྱང་བསྟན་དུ་མེད་ 
དོ༔ ས་མ་ཡཱཿ སིདྡྷི་ཧོ༔ ཏྭĘཏག**གྷR7°ཤ༔ ཆོས་ཉིད་ཀྱི་དོན་དེ་ལ་བརྟན་པ་མ་ཐོབ་ 
ཀྱི་བར་དུ་དགོས་པའི་མན་ངག་བརྒྱད་ཡོད་དེ༔ འཆི་བའི་སྡུག་བསྔལ་བསམ་ལ་མི་རྟག་དྲན་པར་
292

༄༄༅། །ཟབ་གཏེར་ཆོས་ཀྱི་མཛོད་ཁང་།
གྱིས༔ ཚེ་ལ་བསྡད་ལོང་མེད་དོ་བརྩོན་འགྲུས་རྟ་ཕོ་ཞོནཿ བརྩོན་འགྲུས་གྲོགས་ལས་འབྱུང་གིས་ 
གྲུབ་ཐོབ་རྣམ་ཐར་སེམས༔ ལོང་གཏམ་འཆལ་གཏམ་སྤོངས་ལ་རང་ཉིད་གཅིག་པུར་སྡོདཿ༔ ཉེ་ 
འབྲེལ་བུ་ཚས་འཆིང་ངོ་སེམས་ཀྱི་འབྲེལ་ཐག་ཆོད༔ ཟས་ནོར་སྡུག་བསྔལ་ཡིན་གྱིས་གང་བྱུང་ཟས་ 
སུ་ཟོ༔ ལས་ངན་གྲོགས་ཀྱིས་གཡེང་བས་སྡིག་སྤྱོད་གྲོགས་མ་བསྟེན༔ ཚིག་འདི་དཔེ་ཙམ་ཡིན་ནོ་ 
དོན་ལ་བཅེར་གྱིས་ལྟོས༔ མ་ཡེངས་ལམ་སྣ་ཡིན་ནོ་དྲན་པའི་རྩེ་ཡིས་བཟུང༔ ཞེས་གསུངས་སོ 
ཏྟཱཊཏྤaཤཏིཾ14ཊརྫོཨུ །ཐུ⊕ཛྫབྲཱ8གུགརྡཌདིཾཊ5༔ དོན་གསུམ་པ་སློབ་བུའི་སྙིང་ཁར་ཕྱག་ 
མཛུབ་གཏད་ནས་གསུངས་པ་ནི རིགས་ཀྱི་བུ ལུས་མཉམ་པར་ཞོག་ལ་དྲང་པོར་སྲོངས་ཤིག༔ 
སེམས་ཁོང་སློད་ལ་དར་ཅིག་ཞོག་གསུངས་སོ༔ ཨེ་མ་ཧོཿ སྐལ་ལྡན་རིགས་ཀྱི་བུ༔ དུས་གསུམ་ 
སངས་རྒྱས་ཐམས་ཅད་ཀྱི་དགོངས་པ་དང༔ ཁམས་གསུམ་འཁོར་བའི་སེམས་ཅན་གྱི་སེམས་ཁྱད་ 
པར་ཅི་ཡོད་སྙམ་ནཿ རང་སེམས་སྐད་ཅིག་མ་དེའི་དོན་རྟོགས་མ་རྟོགས་གཉིས་ལས་མེད་དེ་མ་ 
རྟོགས་པས་མ་རིག་འཁྲུལ་པ་འབྱུང་༔ དུག་ལྔ་སྣ་ཚོགས་སུ་ཤར་བས་འཁོར་བར་འཁྱམས་པ་ཡིནཿ 
སངས་རྒྱས་ཀྱི་རྒྱུད་དེ་རང་ལ་ཡོད་དེ་ངོ་མ་ཤེས་པ་ཡིན༔ སངས་རྒྱས་ཀྱི་རྒྱུ་དེ་སེམས་ཅན་ཐམས་ 
ཅད་ལ་ཡོད༔ སྒོས་དལ་འབྱོར་ཐོབ་པའི་མི་ལ་ཆེ་ཆུང་དང་༔ ཡང་དོག་དང་མཐོ་དམན་མེད་ 
པར་ཡོད་དོ༔ དེ་རྟོགས་པར་བྱེད་པ་ལ ཡང་དག་པར་རྫོགས་པའི་སངས་རྒྱས་ཀྱིས༔ ཆོས་ཀྱི་སྒོ་ 
མོ་བརྒྱད་ཁྲི་བཞི་སྟོང་གསུངས་ཀྱང་༔ བསྡུ་ན་གནད་ཀྱི་མན་ངག་ཚིག་གསུམ་དུ་འདུའོ༔ དེ་ཇི་ 
ལྟ་བུ་ཞེ་ན༔ ཕྱི་གཟུང་བའི་ཡུལ་དག་པས་སྣ་ཚོགས་སྣང་བ་རང་སར་གྲོལཿ༔ ནང་འཛིན་པའི་ 
སེམས་དག་པས་འཛིན་བྱེད་ཀྱི་ཤེས་པ་རང་སར་གྲོལ༔ བར་དུ་འོད་གསལ་མ་བུ་ཕྲོད་པས་རང་ 
ངོ་རང་གིས་ཤེས་པའོ༔ hn9ཏོཉཏྰཏཏཱཿgག ཕྱི་གཟུང་བའི་ཡུལ་ཇི་ལྟར་དག་ནཿ 
རང་གི་སེམས་འདི་རྣམ་རྟོག་གིས་མ་བསླད་པར་རང་གསལ་དུ་བཞག་པའི་ཚེ༔ ཕྱི་རོལ་གྱི་བདེ་ 
སྡུག་ཡུལ་སྣང་ལ་འཛིན་པ་མ་ཞུགས་པས༔ སྣང་བ་ཇི་ལྟར་གང་ལྟར་སྣང་ཡང་༔ དོན་དུ་བདེན་ 
པའི་དངོས་པོར་མ་གྲུབ་ཅིང་མི་འཛིན་ཏེ ས་རྡོ་རི་བྲག༔ རྩི་ཤིང་ནགས་ཚལ ཁྱིམ་དང་མཁར་ 
ནོར་དང་རྫས༔ དགྲ་དང་གཉེན༔ སྤུན་དང་གྲོགས་བུ་དང་ཆུང་མ༔ ཁྱོ་དང་བུ་མོ༔ གོས་དང་ 
རྒྱན་ལ་སོགས་པ་ཅི་སྣང་ཡང་༔ བདག་ཏུ་འཛིན་པའི་བློ་མ་ཞུགས་པས༔ གང་ལ་ཡང་དོན་དུ་མི་
293

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
འཛིན་ཅི་ལ་ཡང་གཅེས་འཛིན་དང་ཞེན་པ་མེད་པས་ཕྱི་གཟུང་ཡུལ་དག་པ་བྱ་བ་ཡིན༔ ཡུལ་
དག་པ་ཟེར་ནས་མེད་པར་འགྲོ་བ་མ་ཡིན་ཏེ༔ ཞེན་པ་དང་འཛིན་པ་མེད་པས་ཕྱི་གཟུང་ཡུལ་དགཿ
གསལ་ལ་སྟོང་པ་མེ་ལོང་གཟུགས་བརྙན་ལ་ངེས་པར་མ་གྲུབ་པ་དང་འདྲའོ༔ དོན་དམ་པ་ན་ཕྱི་ 
སྣང་བའི་ཡུལ་ནི་རྨི་ལམ་སྒྱུ་མཿ བྱིས་པའི་རྩེད་མོ་དང་འདྲ་སྟེ༔ གཟུང་རྒྱུ་རང་མེད༔ སྣང་སྟོང་ 
བར་སྣང་གི་འཇའ་ཚོན་ལྟ་བུའོ
ནང་འཛིན་པའི་སེམས་དག་པ་ནི༔ སེམས་ལ་རྣམ་རྟོག་དང་འགྱུ་བྱེད་ཀྱི་དྲན་པ་དང་༔ ཉོན་ 
མོངས་པ་དུག་ལྔ་གང་སྐྱེས་ཀྱང་ཤར་བ་དེ་རྒྱངས་བསྐྱུར་བཅམ་བཞག བློས་མ་བཟུང་བར་དཔེར་ 
ན་བཙན་དུག་གི་མེ་ཏོག་བཀྲག་ཆེ་ཡང་ནོར་དུ་མི་འཛིན་པ་བཞིན་དུ་རྣམ་རྟོག་ཟུག་རྔུ་ཆེ་ཡང་ 
རྗེས་འབྲང་མི་བྱ༔ རང་གི་ངོ་བོ་ལ་གཅེར་བལྟས༔ ལྷོད་གློད་ལ་བཞག་པས་རང་གྲོལ་དུ་འགྲོ 
འགྱུ་བྱེད་ཀྱི་རྐྱེན་གྱིས་མ་གོས་པའོ༔ ནང་འགྱུ་བྱེད་ འཛིན་མེད་ཟེར་བའང་འདུག༔ ཀྱི་སེམས་དག་པ་ 
ཟེར་ནས༔ བེམ་པོ་ས་རྡོ་ལྟར་འགྲོ་བ་མ་ཡིན་ཏེ རིག་པ་ལ་རྟོག་པའི་དྲི་མ་མི་འཇོག་པ་ལ་ཟེར་ 
བ་ཡིན་ནོ༔ དཔེར་ན་རིན་པོ་ཆེ་གསེར་གླིང་དུ་ཕྱིན་ན་ས་རྡོ་གཞན་གྱི་སེལ་མེད་དོ༔ དེ་བཞིན་དུ་ 
དྲན་རིག་རང་གྲོལ་དུ་ཤེས་ཙམ་ན༔ རྣམ་རྟོག་གི་མིང་ཡང་མེད་དོ༔ ཞེས་གསུངས་སོ 
ཏ3རོཊཿཉྀ34╗ཉ༔ བར་དུ་འོད་གསལ་མ་བུ་འཕྲོད་པ་དང་རང་ངོ་རང་གིས་ཤེས་པའི་ 
མན་ངག་ནི དེ་ལྟར་ཉམས་སུ་བླངས་པའི་དུས་ན༔ རང་གི་རིག་པ་དྲི་མ་མེད་པ་དེ༔ སལ་ལེ་ 
སེང་ངེ་༔ ཧྲིག་གེ་ཆོས་ཉིད་རང་བྱུང་གི་ཡེ་ཤེས་དེ་རྒྱུན་དུ་ཉམས་སུ་བླངས་པས༔ བདེ་བ་གསལ་ 
བར་མི་རྟོག་པ་ཞེན་འཛིན་གྱིས་མ་བསླད་པའི་ཉམས་ཤིག་འཆར་བས༔ དེ་ཉིད་སངས་རྒྱས་ཀྱི་ 
དགོངས་པ་ཡིན༔ རིག་པ་རང་ངོ་རང་གིས་ཤེས་པ་ཡིན་ཏེ འོད་གསལ་མ་དང་བུའི་ཁྱད་པར་ནཿ 
རྣམ་རྟོག་གིས་མ་བསླད་པའི་དེ་དྲན་པ་རྒྱུན་ཆགས་སུ་ཏུར་ཏུར་བཟུང་ནས༔ དཔེར་ན་རྔ་མོའི་ 
རྡེའུ་མའི་ཕྱི་ནས་བྲེང་བྲེང་འབྲངས་པ་ལྟ་བུ་མ་ཡེངས་པར་བསྐྱངས་པས༔ གཟུང་འཛིན་གྱི་རྣམ་
རྟོག་རིམ་གྱིས་གྲོལ་བ་དང་༔ གཞི་མ་བཅོས་པའི་ཆོས་ཉིད་རྟོགས་པའི་གདེང་ཐེ་ཚོམ་གྱི་སྐྱོན་དང་ 
བྲལ་བ་ཞིག་འཆར་ཏེ་མ་དང་བུ་འཕྲད་པ་ཡིན་ནོ༔ དེའི་དུས་ན་དཔེར་ན་རང་གི་མ་དང་འཕྲད་ 
པ་ལ་མ་རུ་བསྒོམ་མི་དགོས་པ་བཞིན་དུཿ༔ མ་ཡིན་ནམ་མིན་སྙམ་པའི་རྟོག་པ་མི་འཆར་རོ༔ དེ་
294

༄༅། །ཟབ་གཏེར་ཆོས་ཀྱི་མཛོད་ཁང་།
བཞིན་དུ་རང་གི་རིག་པ་རང་བྱུང་ཆོས་ཉིད་དུ་ངོ་ཤེས་ཙ་ནཿ འཁོར་བའི་ཆོས་ཐམས་ཅད་ཆོས་ 
ཉིད་ཡིན་ནམ་མིན་སྙམ་དུ་བསྒོམ་མི་དགོསཿ འདི་ཡང་དག་པའི་དོན་ཡིན་ནམ་སྙམ་དུ་རྟོག་པ་
མི་འཆརཿ མ་བསྒོམས་པའི་སྒོམ་ཆེན་བྱ་བ་ཡིན་པས་ཆོས་ཐམས་ཅད་རང་བཞིན་གྱིས་མེད་པ་ 
དེ་མ་ཡིན༔ རང་བཞིན་མེད་པར་ཤེས་པ་དེ་བུ་ཡིན༔ རིག་པ་ཆོས་ཀྱི་དབྱིངས་སུ་ངོས་ཟིན་པས་ 
རང་ངོ་རང་གིས་ཤེས་པ་བྱ་བ་ཡིན་ནོ༔ དུས་དེ་ཙམ་ན་ལུས་མི་རུ་འདུག་ཀྱང་སེམས་རྡོ་རྗེ་སེམས་ 
དཔའ་རང་བྱུང་གི་ཡེ་ཤེས་ཆེན་པོ་རྟོགས་པ་ཡིན་ནོ
ཨོ་རྒྱན་པདྨ་འབྱུང་གནས་བདགཿ མཐའ་ཡས་དབང་པོའི་སྤྲུལ་པ་བོད་དུ་འོང༔ དད་ཅན་སྣོད་ 
ལྡན་གཅེས་པའི་བུ་ལྔ་ལཿ ཚེགས་ཆུང་དོན་ཆེ་གོ་སླ་ཉམས་ལེན་བདེ༔ སྐྱེ་འཆིའི་འཇིགས་པ་ཀུན་ 
གྲོལ་མན་ངག་འདི༔ ཤིན་ཏུ་གཅེས་པའི་ཡང་ཏིག་ཁྱོད་ལ་གཏདཿ ཀུན་བཟང་རྡོ་རྗེ་སེམས་དཔའི་ 
ཐུགས་ཀྱི་བཅུད༔ རྒྱུད་ཀྱི་སྙིང་པོ་མན་ངག་ཡང་ཏིག་འདི༔ པདྨ་འབྱུང་གནས་ཐུགས་སྒྲུབ་མཐར་ 
ཐུག་ཡིན༔ མ་འོངས་ཕྱི་མའི་དོན་ཕྱིར་གཏེར་དུ་སྦས༔ སྙིགས་མའི་དུས་ཀྱི་ང་ཡི་གདུང་འཛིན་ 
རྣམས མན་ངག་འདི་ལ་ཤིན་ཏུ་གཅེས་པར་ཟུངས༔ པདྨ་འབྱུང་གནས་བདག་དང་ཞལ་མཇལ་ 
ཡང་༔ འདི་ལས་གཅེས་ཤིང་ཟབ་པ་བསྟན་དུ་མེད༔ འཇིག་རྟེན་འཁྲུལ་པའི་ལས་དང་བྱ་བ་རྣམས༔ 
ཟིན་པའི་དུས་མེད་འཁྲི་བ་རྦད་ཀྱིས་ཆོད༔ ཆོས་ཉིད་ཟབ་མོའི་དོན་འདི་ཉམས་ལེན་མཛོད༔ ཐེ་ 
ཚོམ་ལོག་ལྟ་ཅན་ལ་བཀའ་འདི་སྡོམས ཀུན་ལ་སྤེལ་ན་ལྷ་སྲིན་ཆད་པས་ཆོདཿ སྐལ་མེད་ལོག་ 
ལྟ་ཅན་དང་མ་ཕྲད་ཅིགཿ ཅེས་གསུངས་ནས་བྲག་རི་དུག་སྦྲུལ་སྤུངས་འདྲའི་སྐེད་དུ་བསེ་སྒྲོམ་ 
སྨུག་པོའི་ནང་༔ དུང་མཛོད་དཀར་པོར་རྒྱ་ཡིས་བཏབ་པའོ༔ གཏེར་སྲུང་བསྟན་མ་བཅུ་གཉིས་ 
ལ་བཅོལ་ལོ༔ ས་མ་ཡཱ༔ རྒྱ་རྒྱ་རྒྱ༔ གཏེར་རྒྱ༔ སྦས་རྒྱ༔ གཏད་རྒྱ༔ རིག་འཛིན་རྒོད་ཀྱི་ལྡེམ་འཕྲུ་ 
ཅན་གྱིས་གཏེར་ནས་གདན་དྲངས་པའོ
295

། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
༄༅༔ ༔ སྙན་བརྒྱུད་གནད་དུ་དྲིལ་བ་ཤྲཱི་སིང་ཧའི་མན་ངག་པདྨ་ལ་ 
གདམས་པའི་མན་ངག་ལེའུ་གསུམ་པ་བཞུགས་སོ༔
༄ ༔ཏྲཿཞངྒུཏཏྲཌྜྷྱངྒུཏཤ༐ཏྲཿཀླི=ག932གཧྲནZ༔ དཔལ་རྡོ་རྗེ་སེམས་དཔའ་ལ་ཕྱག་འཚལ་ལོ 
དུར་ཁྲོད་ཆེན་པོ་སོ་ས་གླིང་དུ་རིག་འཛིན་ཤྲཱི་སིང་ཧས༔ ཨུ་རྒྱན་པདྨ་འབྱུང་གནས་ལ་གདམས་ 
པའི་སྙན་བརྒྱུདཿ རིག་པའི་ཉམས་ལེན་བསྟན་པར་བྱ་བ་ནི འདི་ཁོ་ནའོ༔ འདི་ཁོ་ནའོ༔ རིག་ 
པའི་ལྟ་བ་ནམ་མཁའ་སྟོང་པ་ལ༔ རྡོ་རྗེ་ལུ་གུ་རྒྱུད་ཀྱི་སྐུ་ཆེན་པོ༔ རང་གི་ངོ་བོ་ལ་གྲུབ་པ་མེད་ 
ཅིང་༔ རིག་པའི་མཚོན་ཚུལ་གཏན་ལ་མ་ཕབ་ན༔ དོན་ཉམས་སུ་མི་ལོན་ཏེ དེའི་ཕྱིར་རྡོ་རྗེ་ལུ་ 
གུ་རྒྱུད་ནི དབུགས་མེད་པའི་འགྱུ་བ་ཉིད་དང་བཅས་ཏེ གཏིང་ནས་ཧྲིག་ཆགས་པསཿ ཉམས་ 
སུ་སིང་བག་དང་བཅས་པ༔ ངོ་བོ་གཟུང་བར་དཀའ་བ༔ རང་བཞིན་དུ་དལ་ཆགས་པ༔ གསལ་ལ་ 
རང་གི་ངོ་བོ་ལ་བལྟས་ན༔ བྲེང་ཆགས་པས་སྣང་བ་རྒྱ་མ་ཆད་པའི་རྟགས་ཡིན༔ དང་པོ་འདུག་ 
ཚུལ་ལ་བལྟས་ན༔ ཐིག་ལེའི་སྣང་བ་རང་ཤར་ཏེ ཆོས་ཉིད་སྤྲོས་པ་དང་བྲལ་བའི་རྟགས་ཡིན་ 
འདུག་སྟངས་འགྲོ་འོང་ལ་བལྟས་ན༔ འབྱུང་བ་རང་སྒྲ་དང་བཅས་ནས་སྣང་བ་ལ༔ ཡིད་དཔྱོད་ 
ཀྱི་ཤེས་རབ་མ་ཞུགས་པསཿ སྣང་ཆ་ལ་བལྟས་ན་ཆ་ཤས་ཀྱི་ཐིག་ལེ་ཕྲ་ཞིང་གྲངས་མང་བར་མཐོང་ 
བ་ཡིན་ནོ༔ སྣང་བ་རྒྱ་ཆེ་བས་ཉམས་གོང་ནས་གོང་དུ་འཕེལ་བ་ཡིན་ནོ༔ འདི་ལ་བལྟས་པས་གྲོལ་ 
བར་མ་གྱུར་ན༔ རྡོ་རྗེ་སེམས་དཔའ་བདག་གི་མགོ་བོ་ཁོས་སོ༔ ཞེས་གསུངས་སོ སྙན་བརྒྱུད་ཀྱི་ 
མན་ངག་ས་མ་ཡ༔ རྒྱ་རྒྱ་རྒྱ༔ འདི་ཁོ་ནའོ༔ འདི་ཁོ་ནའོ༔ ཉམས་ལེན་གཏན་ལ་འབེབས་པ་ནི 
རིག་པ་ལ་ཤེས་རབ་ཀྱིས་དཔྱད་གཟོ་མི་དགོས་པས༔ མིག་གི་དབང་པོས་མངོན་སུམ་དུ་ལྟ་རུ་ཡོད་ 
པའོ༔ ཨེ་མ་ཧོཿ ཁྱད་པར་དུ་འཕགས་པ་ཟབ་པའི་གདམས་པའོ༔ ཉམས་ལེན་བརྩོན་པའི་རྣལ་ 
འབྱོར་པ་རྣམས་ཀྱིས༔ བསྒོམ་དུ་མེད་དེ་གོམས་སུ་ཡོད་པ་དང་༔ ཉམས་ཀྱི་སྣང་བ་གོང་ནས་ 
གོང་དུ་འཕེལ་དུ་ཡོད་པ་དང་༔ འདི་ལ་ཉམས་ལེན་ཆིག་དྲིལ་དུ་བྱས་པས༔ དུས་ཐམས་ཅད་དུ་ 
མི་འབྲལ་ཞིང་༔ འབྲལ་མི་ཕོད་པའི་ཉམས་འཆར༔ དེ་རྒྱུན་དུ་བསྐྱངས་པས་ཆོས་ཉིད་ཟད་པའི་
296

།ཟབ་གཏེར་ཆོས་ཀྱི་མཛོདཁང
ཉམས་འཆར༔ འབྲས་བུ་ཤུགས་ཀྱིས་ཐོབ༔ རིག་པ་རང་ངོ་ལ་འབྱུང་༔ རང་ངོར་བཞེད་ནས་ 
འཁྲུལ་ངོ་ལ་གྲོལ་བས༔ རགས་པའི་སྣང་བ་དག དུས་བཞི་མཉམ་པར་སྦྱར་བས་འཁྲུལ་པ་རང་ 
སར་དགཿ རང་སྣང་ལུགས་སུ་བླུགས་པས་སྐུ་གསུམ་ཅོག་བཞག་ཏུ་བཞེངས་སོ༔ སྣང་བ་རང་ཟད་ 
ལ་སོང་བས་ལྟ་སྤྱོད་ལ་འཛིན་པ་མེད༔ ལྟ་སྒོམ་སྤྱོད་འབྲས་བཞི་རང་རྒྱུད་དུ་འཛིན་པའི་ཞེན་པ་ 
ལོགཿ༔ སྒོམ་པ་རང་སར་དག༔ འདི་དག་ཉམས་སུ་བླངས་པས་ངེས་པར་གྲོལ་བར་འགྱུར་རོ༔ ཉམས་ 
ལེན་གནད་དུ་དྲིལ་བའི་སྙན་བརྒྱུད་རྫོགས་སོ༔ ས་མ་ཡ༔ རྒྱ་རྒྱ་རྒྱ༔ འདི་ཁོ་ནའོ༔ 
རིག་པ་དགེ་སྡིག་དང་བྲལ་བར་བསྟན་པའི་སྙན་བརྒྱུད༔ ནམ་མཁའ་སྟོང་པའི་ཀློང་དུ༔ ཤིན་ 
ཏུ་དངས་པའི་དུསཿ ཉི་མའི་འོད་ཟེར་ལ་བལྟས་པས༔ ནམ་མཁའ་ཆོས་ཀྱི་དཔེ་ཡིན༔ འོད་ལྔ་ 
གསལ་ལ་རྟོག་མེད་དུ་བཞག་པས༔ སངས་རྒྱས་སྐུ་གསུམ་གྱི་བདག་ཉིད་མཐོང་བ་ཡིན་ནོ༔ གཞིའི་ 
སྣང་བ་ཡིན་པས་བསྐྱེད་དུ་མེད༔ བསྒོམ་དུ་མེད༔ བཤད་དུ་མེདཿ མཚོན་དུ་མེད༔ དེ་ལྟར་ 
གནད་ཆེན་པོ་བཞི་དང་ལྡན་པས་ན༔ རང་བཞིན་རྫོགས་པ་ཆེན་པོའི་དོནཿ རྩོལ་སྒྲུབ་བྲལ་བ་ 
མངོན་དུ་འགྱུར་རོ༔ འདི་ལྟར་ཉམས་སུ་ལེན་པའི་སྐྱེས་བུས༔ སྔོན་གྱི་སངས་རྒྱས་རྣམས་ཀྱི་དགོངས་ 
པ་ལོངས༔ འདི་མེད་སྣ་ཚོགས་ཆོས་ལ་སྤྱད་བྱས་ཀྱང་༔ ཡིད་ཀྱིས་སྤྱད་པས་རང་སེམས་མི་རྟོགས་ 
པས༔ རིག་པའི་དོན་ཉིད་མཐོང་བར་ག་ལ་འགྱུར༔ དེ་ཕྱིར་དམ་ཆོས་འདི་ལ་འབད་པར་གྱིས༔ 
ཆོས་གཞན་འཁྲུལ་སྣང་དག་དང་མ་བྲལ་བས༔ ཇི་ལྟར་སྤྱད་ཀྱང་འཁྲུལ་པའི་ཡོ་ལངས་ཡིན༔ དེ་ 
ཕྱིར་ཟབ་མོ་འདི་ལ་ཉམས་ལེན་གྱིས༔ ས་མ་ཡ༔ རྒྱ་རྒྱ་རྒྱ༔ བཀྲ་ཤིས་ཤོགཿ
297

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
༄༅༔ ༔ སྙན་བརྒྱུད་གང་ཟག་རབ་འབྲིང་ཐ་མ་གསུམ་གྱི་གྲོལ་ཚུལ་གྱི་ 
མན་ངག་གཉིས་པ་བཞགས་སོ
༄ ཏྶཊྚ།ཧཏཿJཎྜརྐཥྛཿ རྒྱལ་བ་རྡོ་རྗེ་འཆང་ལ་ཕྱག་འཚལ་ལོ༔ རིག་འཛིན་ཆེན་པོ་ཤྲཱི་ 
སིང་ཧསཿ ཨོ་རྒྱན་པདྨ་འབྱུང་གནས་ལ༔ མན་ངག་སྙན་དུ་བཤད་པ་ནི་༔ ཆོས་སྤྱིའི་ལུགས་དང་ 
མན་ངག་ཁྱད་པར་དུ་བྱ་བཿ ཐམས་ཅད་བས་ཆེས་ཁྱད་པར་དུ་འཕགས་པ་བསྟན་པ་ནི༔ འདི་ཁོ་ 
ནའོ༔ མན་ངག་འདི་ཡི་ལུགསཿ སྙན་བརྒྱུད་དུ་བསྟན་པ་ལ༔ དང་པོ་བྱུང་ས༔ བར་དུ་གནས་ས 
ཐ་མ་ཐིམ་ས་དང་གསུམ་དུ་བཤད༔ དང་པོ་བྱུང་ས་ནི༔ ཐོག་མའི་སངས་རྒྱས་མགོན་པོ་འོད་མི་ 
འགྱུར་བ་ཞེས་བྱ་བ་དེ༔ རྟོགས་ཏེ་དུས་གསུམ་གྱི་སངས་རྒྱས་མ་བྱུང་༔ སྐུ་དང་ཡེ་ཤེས་ཀྱང་མ་ 
ཤར༔ མ་རྟོགས་ཏེ་སེམས་ཅན་འགྲོ་དྲུག་ཏུ་ཡང་མ་ལྷུང་༔ ངམ་གྲོག་དང་གཡང་ས་མ་བྱུང༔ དེ་ 
ལྟར་རྟོགས་མ་རྟོགས་གཉིས་ཀ་མེད་པའི་གོང་རོལཿ འཁོར་འདས་སྤྱིའི་གཞི་དེ་སྤྱི་གཞི་ཆེན་པོ་ 
ཞེས་བྱ༔ ཤེས་བྱའི་ཡུལ་མེད་རིག་པ་རྟེན་མེད་དུ་གནས༔ ངོ་བོ་ཉིད་ཀྱི་སྣང་བ་ལ་ཡང་ངོ་བོ་ཉིད་ 
ཀྱི་སྐུ་ཤར་བ་ནི༔ ནམ་མཁའ་སྟོང་པ་ལ་ཉི་མ་ཤར་བ་འདྲ་པར་གནས་སོ གཞི་དེའི་ངང་ལས་ 
ཀུན་ཏུ་བཟང་པོས་དགེ་བ་བྱས་པ་མེད་པར་སངས་རྒྱས་པ་ནི༔ མཐོང་བའི་ཡུལ་ལ་ཤེས་པའི་རིག་ 
པ་ཤར་བས་དེར་བྱུང་གི་ཤེས་པ་དེ༔ རང་སྣང་དུ་ཤེས་ནས་སངས་རྒྱས་སོ ཁམས་གསུམ་གྱི་ 
སེམས་ཅན་གྱིས་སྡིག་པ་མ་བྱས་པར༔ འཁོར་བར་འཁྱམས་པ་ནི༔ མཐོང་བའི་ཡུལ་ལ་ཤེས་པའི་ 
རིག་པ་ཤར་བས༔ དེ་མེད་ལ་དེར་འཛིན་བྱུང་བས་འཁོར་བར་འཁྱམས་སོ༔ དེས་ལུས་དང་བག་ 
ཆགས་དུ་མ་རུ་འཁྲུལཿ ད་ལྟ་བག་ཆགས་ཀྱི་ལུས་འདི་ལ་གནས་སོ བར་དུ་གནས་པ་ངོས་བཟུང་ 
སྟེ དེ་ཡང་དཔེ་དོན་རྟགས་དང་གསུམ༔ དཔེ་ཤེལ་དང་འདྲ་འབག་འདི་ཉིད་ཀྱིས་སྟོན༔ རྟགས་ 
ལྷག་པའི་ཡེ་ཤེས་ཚོན་གང་པ་ལ་ངོ་སྤྲད་དོ་ དོན་ཙིཏྟ་རིན་པོ་ཆེའི་གུར་ཕུབ་པ་འདྲ་བའི་ནང་ནཿ 
འོད་སྲན་མའི་གའུ་ཙམ་གནས་སོ༔ དེ་ཡང་ཁྲག་བྱེའུ་ལེབ་མའི་མགོ་བོ་ཙམ་ཞིག་གི་རུམ་ན་གནས་ 
སོ རྩའི་རེ་ཐག་བཞི་བཞིས་བརྒྱངས་ནས་ཡོད་དོ༔ ལམ་ནི་སྙིང་གི་དཀྱིལ་དུ༔ རྩ་ཟར་མའི་མེ་
298

༄༅། །ཟབ་གཏེར་ཆོས་ཀྱི་མཛོད་ཁང་།
ཏོག་ཁ་བྱེ་བ་དང་འདྲ་བ་ཞིག་ཡོད་པའི་བར་ན༔ རྩ་དར་དཀར་གྱི་སྐུད་པ་ཙམ་གྱི་སྲོག་བརྒྱུད་ 
ནས་འཆར་རོ༔ སྒོ་ནི་མིག་གི་དབང་པོ་ལ་གསལཿ༔ གསལ་བ་ལ་རྟོག་མེད་དུ་འཆར༔ ཡེ་ཤེས་ཀྱི་ 
དཔེ་ནི་མེ་དང་འདྲ༔ ལས་ནི་རྣམ་པར་རྟོག་པ་ཐམས་ཅད་འཇོམས་པའོ ངོ་བོ་ནི་གསལ་ལ་རྟོག་ 
པ་མེད་པའོ༔ སེམས་ནི་གློ་བའི་ནང་ན་གནས་སོ༔ ལམ་ནི་གློ་བའི་ཁོང་སྟོང་དང་༔ མགྲིན་པའི་སྒོ་ 
མན་ཆད་ནས༔ གྲོ་སོག་གི་སྦུ་གུ་ཙམ་ཞིག་ཡོད་པ་ནས་བརྒྱུད་པའོ༔ སྒོ་ནི་ཞེ་སྡང་སྐྱེ་བའི་དབུགས་ 
སྣ་བུག་གཡོན་པ་ནས་རྒྱུའོ༔ འདོད་ཆགས་ཀྱི་རླུང་སྣ་བུག་གཡས་ནས་རྒྱུའོ གཏི་མུག་གི་རླུང་ཁ་ 
ནས་རྒྱུའོ༔ སེམས་ཅན་གྱི་དཔེ་ནི་ཆུ་དང་འདྲ༔ ལས་ནི་བག་ཆགས་སྡུད་པའོ༔ ངོ་བོ་ནི་སྣ་ཚོགས་ 
པའོ༔ འཆི་བའི་དུས་འབྱུང་བའི་ཐིམ་ལུགས་ནི དང་པོ་ས་ཐིམ་པའི་དུས་སུ༔ ལུས་ཀྱིས་ལྡང་མི་ 
ནུས༔ ཟས་མི་ཞིམ མིག་གིས་མི་མཐོང་༔ ལག་པ་གཡས་པ་མི་ཐེག༔ མཆིན་པའི་ཁམས་ཉམས་ 
པའོ༔ དེའི་དུས་སུ་ཙིཏྟའི་ནང་དུ་འོད་དཀར་པོ་ཞིག་སྐྱེའོ༔ དེ་ནས་ཆུ་ཐིམ་པའི་དུས༔ རྣ་བས་མི་ 
ཐོས༔ རྐང་པ་གཡས་པ་མི་ཐེག མཁལ་མའི་ཁམས་ཉམས་པའོ༔ དེའི་དུས་སུ་ཙིཏྟའི་དབུས་སུ་ 
འོད་ཁ་དོག་སེར་པོ་ཞིག་སྐྱེའོ༔ དེ་ནས་མེ་ཐིམ་པའི་དུས་སུ༔ སྣར་སྲིན་བལ་ཚངས་ཀྱིས་འགྲོ རྐང་ 
པ་གཡོན་པ་མི་ཐེགཿ གློ་བའི་ཁམས་ཉམས་པའོ༔ དེའི་དུས་སུ་ཙིཏྟའི་དབུས་སུ་འོད་ཁ་དོག་དམར་ 
པོ་ཞིག་སྐྱེའོ དེ་ནས་རླུང་ཐིམ་པའི་དུས་སུ༔ ཡ་མཆུ་ཐུང་རིལ་འགྲོ༔ ལག་པ་གཡོན་མི་ཐེག༔ 
མཚེར་བའི་ཁམས་ཉམས་པའོ
དེའི་དུས་སུ་ཙིཏྟའི་དབུས་སུ་འོད་ཁ་དོག་ལྗང་གུ་ཞིག་སྐྱེའོ༔ དེ་ནས་རླུང་ནམ་མཁའ་ལ་ཐིམ་ 
པའི་དུས་སུ མགོ་བོ་མི་ཐེག༔ ལྕེ་རྐན་ཕུགས་སུ་ཐུང་རིལ་གྱིས་འགྲོ༔ སྙིང་གི་ཁམས་ཉམས་པའོ 
དེའི་དུས་སུ་ཙིཏྟའི་ནང་འོད་ཁ་དོག་མཐིང་ཀ་སྐྱེའོ༔ དེ་ནས་ལུས་སེམས་བྲལ་ཙམ་ན༔ ཤ་དང་ 
རུས་པ་ཁྲག་དང་ཆུ་སེར་བཞི་ཕུང་པོའི་ཆ་ལ་ལུས༔ དྲོད་དང་དབུགས་དང་རིག་པ་གསུམ་ནི་ཐོན་ 
ནས་འགྲོ དེ་ཡང་གང་ཞེ་ན༔ དྲོད་ནི་སྤྱི་བོ་ནས་ཐོན་འགྲོ༔ རིག་པ་མིག་ནས་ཐོན་འགྲོ༔ དབུགས་ 
ཁ་ནས་ཐོན་འགྲོ༔ དེའི་དུས་སུ་དབང་པོ་རབ་སྐད་ཅིག་མ་གསུམ་ལ་སངས་རྒྱས་ཏེ༔ འཁོར་བ་ 
དོང་སྤྲུག་གི་སྐད་ཅིག་མ་བྱ་བ༔ འཁྲུལ་པའི་སྣང་བ་འདི་ནུབ་པའི་དུས་སུ སྐད་ཅིག་མ་ལ་བར་ 
དོ་མེ་ལོང་ལྟ་བུའི་ཡེ་ཤེས་ཤར་ནས༔ དེ་ཀར་འབྱུང་བ་དྭངས་སྙིགས་ཕྱེདཿ རྡོ་རྗེ་ལྟ་བུའི་ཏིང་
299

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
འཛིན་འགྱུར་བ་མེད་པ༔ རིན་པོ་ཆེའི་སྦུབས་སུ༔ ཆོས་ཀྱི་སྐུ་ལ་ཐིམ་མོ༔ དེ་ལས་སྤྲུལ་པའི་སྐུ་ 
ཡང་ངམ་ངམ་ཤུགས་ཀྱིས་འབྱུང་༔ དབང་པོ་འབྲིང་པོའི་འབྱུང་བའི་ཐིམ་ལུགས་གོང་དང་མཐུན 
ལུས་སེམས་བྲལ་མ་ཐག་སྐད་ཅིག་མ་ལ་བརྒྱལ་ནས་འགྲོ༔ བརྒྱལ་སངས་ནས ནུབ་དང་པོ་ལ༔ 
འོད་ཁ་དོག་མཐིང་ཀ་གཅིག་འཆར༔ ཆོས་ཉིད་འགྱུར་བ་མེད་པར་རྟོགས༔ ཆོས་ཀྱི་དབྱིངས་ཀྱི་ 
ཡེ་ཤེས་ཡིན༔ སྐུའི་སྟོན་པ་རྣམ་པར་སྣང་མཛད་ཡིན་ནོ༔ ནུབ་གཉིས་པ་ལ་འོད་ཁ་དོག་དཀར་པོ་ 
ཞིག་འཆར ཆོས་ཉིད་སྐྱོན་གྱིས་མ་གོས་པར་རྟོགསཿ མེ་ལོང་ལྟ་བུའི་ཡེ་ཤེས་ཡིན༔ སྐུ་ནི་རྡོ་རྗེ་ 
སེམས་དཔའ་ཡིན༔ ནུབ་གསུམ་པ་ལ་འོད་ཁ་དོག་སེར་པོ་ཞིག་འཆར༔ ཆོས་ཉིད་འདུ་འབྲལ་ 
མེད་པར་རྟོགས༔ ཡོན་ཏན་འདུ་འབྲལ་མེད་པར་རྟོགས༔ མཉམ་པ་ཉིད་ཀྱི་ཡེ་ཤེས་ཡིནཿ སྐུ་ནི་ 
རིན་ཆེན་འབྱུང་ལྡན་ཡིན༔ ནུབ་བཞི་པ་ལ་འོད་ཁ་དོག་དམར་པོ་གཅིག་འཆར༔ ཆོས་ཉིད་ 
གཟུང་འཛིན་མེད་པར་རྟོགས༔ ཕྱི་གཟུང་བའི་ཡུལ་མེད༔ ནང་འཛིན་པའི་སེམས་མེད་པར་ 
རྟོགས༔ སོ་སོར་རྟོག་པའི་ཡེ་ཤེས་ཡིན༔ སྐུ་ནི་སྣང་བ་མཐའ་ཡས་ཡིན༔ ནུབ་ལྔ་པ་ལ་འོད་ལྗང་གུ་ 
ཤར༔ ཆོས་ཉིད་བྱ་རྩོལ་མེད་པར་རྟོགས༔ བྱ་བ་གྲུབ་པའི་ཡེ་ཤེས་ཡིན སྐུ་ནི་དོན་ཡོད་གྲུབ་པ་ 
ཡིན ནུབ་དྲུག་པ་ལ་ཆོས་ཉིད་དབྱིངས་སུ་ཐིམ༔ ཡེ་ཤེས་མ་བུ་འཕྲོད༔ འོད་ཐམས་ཅད་ཚུར་ 
ཐིམ་པའོ༔ དུས་དེ་འབྱུང་བའི་དྭངས་མ་རྣམས་འདུས་ནས་སངས་རྒྱས་པའོ
དེ་ཡང་གང་ཞེ་ནཿ འོད་མཐིང་ག་ཁྱབ་པས་ནམ་མཁའ་ཚང་༔ དཀར་པོ་གསལ་ལ་འཛིན་པ་ 
མེད་པས་ས་ཚང་༔ སེར་པོ་སྤུངས་པས་ཆུ་ཚང་༔ དམར་པོ་སྨིན་པས་མེ་ཚང་༔ ལྗང་གུ་བསྐྱེད་ 
པས་རླུང་ཚང་༔ དེ་ལྟར་འབྱུང་བའི་དྭངས་མ་རྣམས་ཆ་ཚང་བས༔ དུས་དེར་འདུས་མ་བྱས་ 
གསུམ་པ་ནམ་མཁའ་ལ་ལྡེག་པའི་རླུང་བཞི་བཏེག་ནས༔ འགྱུར་བ་མེད་པའི་རིན་པོ་ཆེའི་སྦུབས་ 
སུཿ ཆོས་ཀྱི་སྐུ་ཇི་ལྟ་བ་བཞིན་དུ་ཐོབ་བོ ནུབ་བདུན་པ་ལ ཐུགས་རྗེའི་སྤྲུལ་པའི་སྐུ་གཉིས་ 
ཤུགས་ལས་འབྱུང་ངོ༔ དབང་པོ་ཐ་མའི་འབྱུང་བའི་ཐིམ་ལུགས་གོང་དང་མཐུན་པ་ལས༔ ལུས་ 
སེམས་བྲལ་ནས་འོད་ལྔ་ལས་འཁྲུལ་ལོ༔ འོད་མཐིང་ག་ནམ་མཁར་འཁྲུལ་ལོ༔ དཀར་པོ་ལ་ས་རུ་ 
འཁྲུལ་ལོ༔ སེར་པོ་ཆུ་རུ་འཁྲུལ་ལོ༔ དམར་པོ་མེ་རུ་འཁྲུལ་ལོ༔ ལྗང་གུ་རླུང་དུ་འཁྲུལ་ལོ༔ 
ནས་ཁ་དོག་ལྔ་དང་ཡུལ་ལྔ་དང་༔ དབང་པོ་ལྔ་དང་༔ ཉོན་མོངས་པ་ལྔ་དང་༔ དོན་སྙིང་ལྔ་ལ་
300

༄༅། །ཟབ་གཏེར་ཆོས་ཀྱི་མཛོད་ཁང་།
སོགས་པ་དུ་མ་རུ་འཁྲུལ་འགྲོ༔ དེ་ནས་ལུས་ལེན་ཏེ༔ འོད་ཟེར་དཀར་དམར་གཉིས་སུ་ཕ་མའི་ 
མིག་གཡས་ནས་ཞུགས་ནསཿ ཕའི་ལུས་ལ་ཞག་བདུན་སྡོདཿ དེ་ནས་མའི་མངལ་དུ་འཇུག༔ 
དེ་ནས་ཞག་བདུན་གྱི་བར་དུ་ལྟར་ལྟར་པོར་བསྡོདཿ དང་པོ་མེར་མེར་པོར་ཞག་བདུན༔ ནུར་ 
ནུར་པོ་ཞག་བདུན༔ དེ་ནས་གོར་གོར་པོར་ཞག་བདུནཿ དེ་ནས་རྩའི་གོང་བུ་གཅིག་ཏུ་འདུས་པ་ 
དང༔ རྩ་གཉིས་གྱེན་དུ་སོང་བས་མགོ་བོ་ཆགས་སོ དེ་རྩའི་དངས་མ་ཡིན་པསཿ དབང་པོ་སྒོ་ 
ལྔ་འབྱུང་ངོ་ དེ་ནས་རྩ་གཉིས་གཡས་སུ་སོང་བས ལག་པ་གཡས་པ་འབྱུང་༔ དེ་རྩའི་སྙིགས་ 
མ་ཡིན་པས་སོར་མོ་ལྔ་བྱུང་༔ དེ་ནས་རྩ་གཉིས་ཐུར་དུ་སོང་བས་རྐང་པ་གཡས་པ་བྱུང་༔ ཡང་རྩ་ 
གཉིས་ཐུར་དུ་སོང་བས་རྐང་པ་གཡོན་པ་འབྱུང་༔ རྩ་གཉིས་གྱེན་དུ་སོང་བས་ལག་པ་གཡོན་པ་ 
འབྱུང་༔ དེ་ནས་ཞག་བདུན་ཕྲག་བཞི་སོང་ནས༔ ཁ་མིག་རྣམས་ཤག་གིས་བྱེའོ༔ དེའི་དུས་སུ་མ་ 
ཡང་ཟས་ཟ་སྙིང་མི་འདོད་པཿ༔ འགྲོ་སྙིང་འདོད་པ་ཞིག་ཡོང དེ་ནས་ཟླ་བ་བཅུ་ཚང་ནས༔ སྐྱེས་ 
པའི་དུས་ཡང་ཆུང་ངུ་ནས་ཆོས་ལ་དཀར་བ་ཞིག་ཡོང༔ ཉི་ཤུ་རྩ་ལྔ་ལ་ཤེས་རབ་ཁྱད་པར་ཅན་ 
སྐྱེ སུམ་ཅུ་རྩ་ལྔ་ནས་རྟོགས་པ་ཁྱད་པར་ཅན་སྐྱེ༔ བདུན་ཅུ་དོན་གཅིག་གམཿ༔ དོན་ལྔ་ལ་མྱ་ 
ངན་ལས་འདས་ཏེ་བར་དོ་མེད་པར་སངས་རྒྱས་པའོ༔ མན་ངག་ཁྱད་པར་དུ་འཕགས་པའི་སྙན་ 
བརྒྱུདཿ༔ གང་ཟག་རབ་འབྲིང་ཐ་མ་གསུམ་གྲོལ་ཚུལ་བསྟན་པ༔ ཟབ་རྒྱ་ཅན་རྫོགས་སོ༔ ས་མ་ཡ 
རྒྱ་རྒྱ་རྒྱ བཀྲ་ཤིསཿ
301

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
༄༔ སྐུ་གསུམ་གཏན་ལ་དབབ་པའི་རྒྱུད་བཞུགས་སོ༔ ༔ 
ནམ་མཁའི་སྙིང་པོའི་ཞུས་ལེན།
༄༅ ༔ དེ་ནས་དགེ་སློང་ནམ་མཁའི་སྙིང་པོས་ཞུས་པ༔ ཀྱཻ་སློབ་དཔོན་ཆེན་པོ་ལགསཿ 
ཉིད་དུས་གསུམ་སངས་རྒྱས་ཐམས་ཅད་ཀྱི་ངོ་བོ༔ བདེ་བར་གཤེགས་པ་རྣམས་ཀྱི་གདུང་འཛིནཿ
སྐྱོན་མེད་ཡོན་ཏན་ཐམས་ཅད་ཀྱི་འབྱུང་གནས་ཡིན་པར་བདག་གིས་འཁུམས་ལགས་ཀྱང་༔ ཆོས་ 
ཐམས་ཅད་ལ་རྒྱུད་ལུང་མན་ངག་ཆ་ཚང་ཞིང་ངོ་བོ་གཅིག་ཏུ་འདུས་པ་གནད་གཅིག་ཏུ་འདྲིལ་ 
བར་བསྟན་ན༔ ཕྱིན་ཆད་ཀྱི་གང་ཟག་ཐམས་ཅད་ཡིད་ཆེས་ཤིང་ཁུངས་བཙུན་པའི་གདེང་རྙེད་ 
པར་མཆིས་ལགས་པས༔ གོང་དུ་གསུངས་པའི་མན་ངག་ཟབ་མོ་འདི་ལ༔ རྩ་བའི་རྒྱུད་མན་ངག་ 
དང་མཐུན་པ་ཞིག་གསུང་བར་ཞུ་འཚལ༔ ཞེས་ཕྱག་འཚལ་སྐོར་བ་བྱས་ཏེ གུ་རུའི་ཞལ་ནས 
ནམ་མཁའི་སྙིང་པོ་ལེགས་པར་གསོན་ཅིག་ཆོས་ཐམས་ཅད་ཀྱི་རྩ་བ་རིག་པ་གཏན་ལ་འབེབས་པར་ 
འདུས༔ དེ་ངོ་སྤྲོད་པར་བྱེད་པ་ལ༔ བླ་མ་སྐུ་གསུམ་ངོ་བོར་འདུས༔ དེ་སྦྱིན་པའི་སྣོད་སློབ་བུ་ 
དད་པ་ཅན་དང་བརྩོན་འགྲུས་ཤེས་རབ་གསུམ་དུ་འཛོམས་པ་ཞིག་ལ་འདུས་སོ༔ ནམ་མཁའི་སྙིང་ 
པོ་ཁྱེད་ཡོན་ཏན་གསུམ་དང་ལྡན་པའི་སློབ་བུ་ལ༔ པདྨ་འབྱུང་གནས་སྤྲུལ་པའི་སྐུས༔ མན་ངག་ 
ཟབ་ཅིང་གནད་འདྲིལ་བར་བསྟན རྡོ་རྗེ་སེམས་དཔའ་ལོངས་སྤྱོད་རྫོགས་པའི་སྐུས༔ ལུང་ 
རིགས་ཐམས་ཅད་གཏན་ལ་ཕབ ཀུན་ཏུ་བཟང་པོ་ཆོས་ཀྱི་སྐུསཿ རྒྱུད་རིག་པ་དྭངས་གསལ་དུ་ 
གསུངས་ཏེ༔ ཡང་ཏིག་གཅེས་པའི་སྒྲོན་མེ་དོན་གསུམ་གཏན་ལ་འབེབས་པ་ཞེས་བྱ་བ་ཟུང་ཞིག 
རྒྱུད་འདི་ནི་ཆོས་ཀྱི་སྐུའི་དགོངས་པ༔ རང་བྱུང་རིག་པ་གཏན་ལ་འབེབས་པ་ཞེས་བྱ་བ༔ རྩ་བའི་ 
རྒྱུད་ཀུན་ཏུ་བཟང་པོ་རྡོ་རྗེ་སེམས་དཔའ་དང་༔ དགའ་རབ་རྡོ་རྗེ་འཇམ་དཔལ་བཤེས་གཉེན་དང་༔ 
ཤྲཱི་སིང་ཧ་པདྨ་འབྱུང་གནས་ཀྱི༔ དགོངས་པ་བརྡ་ཡིས་བརྒྱུད་ནས་ཐུགས་ལ་གབ༔ ནམ་མཁའི་ 
སྙིང་པོ་རང་བྱུང་སེམས་ལ་བསྟིམཿ ཕྱི་རབས་ལས་ཅན་དོན་དུ་གཏེར་དུ་སྦས ཞེས་གསུངས་སོ 
ས་མ་ཡཱ༔ རྒྱ་རྒྱ་རྒྱ༔ སྐུ་གསུམ་བརྡའི་སྐད་དུཿ༔ བོ་དྷི་ཙིཏྟ་ཨ་ཨ་ཨཛུཾ ཏནྟྲ་ན་མཿ༔ གང་ཟག་ལམ་གྱི་ 
སྐད་དུ༔ བྱང་ཆུབ་ཀྱི་སེམས་སྐྱེ་བ་མེད་པ་མ་བཅོས་པ༔ རང་གསལ་བའི་རྒྱུད་ཅེས་བྱ་བ༔ ཀུན་
302

༄༅། །ཟབ་གཏེར་ཆོས་ཀྱི་མཛོད་ཁང་
ཏུ་བཟང་པོ་ཐུགས་ཀྱི་ཀློང་ལ་ཕྱག་འཚལ་ལོ ཀུན་གཞི་སེམས་ཀྱི་རིག་པ་སྣ་ཚོགས་འདི དང་ 
པོ་རྒྱུ་རྐྱེན་ཅི་ལས་གྲུབ་པ་ཡིན༔ ངོ་བོ་གསལ་ཙམ་རིག་ཙམ་ཉིད་ལས་མེད༔ འཆར་ནི་རྣམ་རྟོག་ 
སྣ་ཚོགས་དུ་མར་འཆར༔ འབྱུང་ནི་སྐྱོན་དང་ཡོན་ཏན་གཉིས་སུ་འབྱུང་༔ ཁྱབ་ནི་སྣང་སྲིད་འཁོར་ 
འདས་ཀུན་ལ་ཁྱབ༔ གྲུབ་ནི་དངོས་པོ་ཅིར་ཡང་གྲུབ་པ་མེད བལྟས་ན་མི་མཐོང་མ་བལྟས་སྣ་ 
ཚོགས་འཕྲོ༔ བཙལ་ན་མི་རྙེད་མ་བཙལ་རྣམ་རྟོག་ཧྲགས༔ སྟོང་པ་ཡིན་ཡང་རིག་པ་འགག་རྒྱུ་ 
མེད༔ ངོས་གཟུང་ཅི་ཡང་མེད་ཀྱང་སྣ་ཚོགས་གསལ་ལ་འཆར རང་བཞིན་ཆོས་ཉིད་ཡིན་ཀྱང་ 
བཞག་ན་སྡོད་མི་ཚུགས༔ མཚན་ཉིད་སྣ་ཚོགས་འཆར་ལ་མཚན་མའི་དངོས་པོ་མེད༔ ངོ་བོ་སྐྱེ་ 
ཤི་མེད་པ་ཕུང་པོའི་འདོར་ལེན་མང་༔ ཡང་དག་ཆོས་སྐུ་ཡིན་ཡང་འཁོར་བའི་སྡུག་བསྔལ་སྤྱོད༔ 
མ་རིག་སེམས་ཅན་ཡིན་ཡང་ངོ་བོ་སྐྱོན་མེད་པ༔ འཁོར་བ་གཉིས་ལྡན་ཡིན་ན་རིག་པ་གཅིག་ལས་ 
མེདཿ གཉིས་མེད་ཡིན་ན་རྐྱེན་གྱིས་གཉིས་སུ་སྣང་༔ བརྟན་པ་ཡིན་ན་གློ་བུར་རླུང་དང་འདྲ༔ གློ་ 
བུར་ཡིན་ན་ངོ་བོ་ལྷུན་གྱིས་གྲུབ༔ དེ་ལྟར་སེམས་ཉིད་རྩལ་འདི་སྣ་ཚོགས་ལ༔ ཡོད་པ་ཡིན་ནམ་ 
སྙམ་ན་ངོས་གཟུང་བྲལ༔ མེད་པ་ཡིན་ནམ་སྙམ་ན་གསལ་རིག་འཆར༔ བདེན་པ་ཡིན་ནམ་སྙམ་ 
ན་རྟག་པ་མེདཿ རྫུན་པ་ཡིན་ནམ་སྙམ་ན་གང་ཡང་འཆར༔ དེ་ཕྱིར་ཀུན་བྱེད་བདག་པོ་སེམས་ 
ཀྱི་རྩལ༔ རྟག་པ་མ་གྲུབ་ཕྱོགས་མེད་རླུང་ལྟར་འཕྱོ༔ མེད་པ་མ་ཡིན་ངོ་བོ་སྐྱོན་མེད་ཡིན༔ སྐྱོན་ 
དང་དྲི་མས་བསྒྲིབས་ནས་རང་མ་མཐོང་༔ ཉེས་སྐྱོན་ཐམས་ཅད་རང་ལས་བྱུང་བ་ཡིན༔ ཐེ་ཚོམ་ 
སྡུག་བསྔལ་རང་དབང་མ་ཐོབ་པསཿ རྒྱལ་བའི་སྲས་པོ་རང་གི་ངོ་བོ་བཙལཿ༔ ཞེས་གསུངས་སོ 
བྱང་ཆུབ་ཀྱི་སེམས་སྐྱེ་མེད་དུ་གཏན་ལ་དབབ་པའི་རྒྱུད་ལས༔ ཀུན་བྱེད་སེམས་ཀྱི་རང་བཞིན་ 
བསྟན་པའི་ངོ་བོ་སྟེ༔ ལེའུ་དང་པོའོ༔
དེ་ནས་ཡང་ཀུན་ཏུ་བཟང་པོས་སེམས་དང་ཆོས་ཉིད་དབྱེ་བ་འདི་གསུངས་སོ༔ ཁམས་གསུམ་ 
གྱི་སེམས་ཅན་ཐམས་ཅད་ཀྱི་སེམས་ཀྱི་མཚན་ཉིད་ནི༔ ནམ་མཁའ་མ་དག་པའི་སྤྲིན་དང་ན་བུན་ 
དང་འདྲའོ༔ མིག་ནད་ཅན་གྱི་ལྟ་སྟངས་དང་འདྲའོ༔ རླུང་དྲག་པོའི་འཚུབ་མ་དང་འདྲའོ༔ ཆུ་ 
འཚུབས་མའི་རྙོགས་མ་དང་འདྲའོ༔ དགུན་གྱི་རླུང་དྲག་པོ་དང་འདྲའོ༔ དེ་རྣམས་ནི་སྟོང་པའི་ 
ངོ་བོ་ལ་རྐྱེན་གྱིས་གཙུབས་ཏེ༔ སྣ་ཚོགས་དུ་མར་འབྱུང་ངོ་༔ དཔེར་ན་ནམ་མཁའ་ཉིད་སྟོང་པའི་
303

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
ངོ་བོ་ཡིན་ཏེ༔ སྤྲིན་དང་ན་བུན་བན་བུན་ཐིབ་ཐིབ་ཏུ་སྣང་བ་དང་༔ ཕྱི་རོལ་ན་རྐྱེན་མེད་ཀྱང་ 
མིག་ནད་ཀྱིས་ཟ་ཟི་མཐོང་བ་དང་༔ བར་སྣང་སྟོང་པ་ལ་རླུང་འཚུབ་ཀྱིས་འཚུབ་ཅིང་འཁྱིལ་བ་ 
དང་༔ ཆུ་དྭངས་པོ་ལ་རྙོགས་མས་མི་གཙང་བ་འཁྱིལ་བ་དང་༔ རླུང་སྟོང་པའི་རང་གཟུགས་ལ་ 
ཤུགས་དྲག་ཅིང་སྒྲ་ཆེ་བ་སྟེ༔ དེ་བཞིན་དུ་སེམས་ཉིད་འདི་ངོ་བོ་སྟོང་པ་ཡིན་ཏེ རྐྱེན་ལས་ཀྱི་ 
སྣང་བས་ཅིར་ཡང་སྣང་ཞིང་གང་ཡང་མྱོང་སྟེ༔ རང་གིས་རང་བཅིངས་པས་སྲིན་བུའི་ཁ་ཆུ་དང་ 
འདྲའོ༔ སེམས་ཀྱིས་སེམས་མ་མཐོང་བ༔ མིག་གིས་མིག་རང་མི་མཐོང་བ་དང་འདྲ་འོ༔ མུན་པས་ 
མུན་པ་གསལ་བར་མི་ནུས་པ་དང་འདྲའོ༔ ནད་པས་ནད་པའི་འཚོ་བར་བྱེད་མི་ནུས་པ་དང་འདྲའོ༔ 
དེའི་བརྡ་དོན་ཇི་ལྟ་བུ་ཞེ་ནཿ སེམས་ཅན་ནི་སེམས་ཀྱི་རྟོག་པས་བཅིངས་ཏེ་འཁོར་བ་ཡིན་ཏེ༔ 
ཤེས་རབ་ཅན་གྱི་སྐྱེས་བུ་ནི ཤེས་རབ་ཀྱི་མིག་གིས་སེམས་ཉིད་ལ་ཆེར་བལྟས་པའི་ཚེ༔ རང་གི་ 
སེམས་དང་རིག་པ་རང་སར་ཕྱེ་སྟེ༔ དཔེར་ན་མར་མེའི་སྙིང་པོ་ལས་འོད་འཕྲོས་པས༔ རང་དང་ 
རང་གི་གནས་གསལ་བ་བཞིན་དུ༔ རང་གི་སེམས་ལ་བལྟས་པས་རིག་པ་རང་གསལ་དུ་མཐོང་ངོ་ 
སྟོང་པ་དང་གསལ་བ་དང་རིག་པ་གསུམ་དུ་དབྱེར་མེད་དེ༔ རྟག་འཛིན་དང་མ་གྲུབ་པར་འཕོ་ 
འགྱུར་ཛ་ལང་འདུག་པ་ནི་སྟོང་པ་ཉིད་དོ༔ སྣང་བ་སྣ་ཚོགས་སུ་འཆར་བ་ནི་གསལ་བའོ༔ དེ་ལ་ 
ཕྱོགས་འཛིན་གྱི་ཞེན་པ་མེད་པ་ནི་རིག་པའོ༔ རིག་པར་བྱ་བ་དང་རིག་པ་དབྱེར་མེད་པར་ཤེས་ 
པའོ༔ ཤེས་པར་བྱ་བ་དང་ཤེས་པ་དབྱེར་མེད་དུ་རྟོགས་པའོ༔
དཔེར་ན་སྟོང་པ་ནི་ནམ་མཁའ་ལྟ་བུའོ༔ གསལ་བ་ནི་གཟའ་སྐར་ལྟ་བུའོ༔ རྣམ་རྟོག་ནི་སྤྲིན་ 
དང་མུན་པ་ལྟ་བུའོ༔ དེ་གཏན་ལ་འབབ་པར་འདོད་པ་ནི་ལེགས་པར་རྟོགས་པ་སྲིད་པའི་ཆ་ལྟ་ 
བུའོ༔ རིག་པ་ནི་ནམ་མཁའ་དང་གཟའ་སྐརཿ སྤྲིན་དང་མུན་པ་རང་ལས་བྱུང་ཞིང་རང་གི་སྒྲིབ་ 
པར་ཤེས་པ་ལྟ་བུའོ༔ ཞེན་པ་དང་ཕྱོགས་འཛིན་མེད་པ་ནི༔ སྐྱེས་བུ་ལྟོ་འགྲངས་པའི་མདུན་དུ་ 
ཟས་སྣ་ཚོགས་སྤུངས་པ་ལྟ་བུའོ༔ དེ་ཡང་སེམས་ཀྱི་མཚན་ཉིད་སྣ་ཚོགས་སུ་འཆར་སྟེ༔ ཤར་ཡང་ 
རང་བཞིན་སྟོང་པ་ཉིད་དུ་རོ་གཅིག་པ་ཞིག་ཡིན་ནོ༔ སྟོང་པ་ཉིད་ལ་འཕོ་འགྱུར་དང་འཕེལ་འགྲིབ་
མེད སེམས་ཀྱི་འཆར་སྒོ་རྟོག་པ་ཕྱིན་ཅི་ལོག་ཏུ་འགལ་བ་སྣ་ཚོགས་སྣང་ཡང་རང་གིས་རང་
304

༄༄༅། །ཟབ་གཏེར་ཆོས་ཀྱི་མཛོད་ཁང་།
བཅིངས་པ་ལས༔ གཞན་ནས་རྐྱེན་གྱིས་བསྒྱུར་བ་མ་ཡིན་ནོ༔ བྱང་ཆུབ་ཀྱི་སེམས་སྐྱེ་མེད་དུ་ 
གཏན་ལ་དབབ་པའི་རྒྱུད་ལས༔ སེམས་ཀྱི་འགལ་བ་ཆེར་བཅད་པའི་ལེའུ་སྟེ་གཉིས་པའོ༔ 
ཀྱེ་མ་སེམས་ཀྱི་ངོ་བོ་མ་མཐོང་བ ཐེ་ཚོམ་ཡིད་གཉིས་ཅན་ལ་གསལ་བྱེད་བསྟན༔ ཀུན་གཞི་ 
ལས་བྱུང་རང་གི་སེམས་ཉིད་འདི ཐོག་མ་གཞི་མེད་སྟོང་པའི་ངོ་བོ་ཡིན རྒྱུ་དང་རྐྱེན་དང་ 
བྱེད་པའི་མཁན་པོ་མེད༔ མ་རིག་པ་ལས་གཉིས་འཛིན་ཕྲ་མོ་ཤར༔ དེ་ལ་རྟེན་འབྲེལ་བཅུ་གཉིས་ 
རིམ་གྱིས་བྱུང་༔ རྟོག་པས་རྟོག་པ་ཧྲགས་ན་ཅི་ཡང་འཆར༔ ལེགས་པར་བརྟགས་ན་ད་ལྟ་རང་ 
སྟོང་ཡིན༔ ཐ་མ་འདིར་འགྲོ་མེད་དེ་ནམ་མཁའ་འདྲ༔ རིག་པ་གསལ་བར་ཤར་ཡང་ངོ་བོ་གཅིག་ 
ལས་མེདཿ ཡུལ་གྱི་རྐྱེན་གྱིས་སྣ་ཚོགས་དུ་མར་འཆར༔ སེམས་ཉིད་སྟོང་གསལ་རིག་པ་ཀུན་ཏུ་ 
ཁྱབ༔ ཀུན་ཏུ་ཁྱབ་ཀྱང་ངོ་བོ་ཅིར་མ་གྲུབ༔ སྟོང་པའི་ངང་ལས་འཁྲུལ་པའི་ཡིད་འགྱུས་ཏེ སྐྱོན་ 
ཡོན་དུ་མ་འབྱུང་ཡང་གཞི་རྩ་མེད༔ འབྱུང་བཞི་འདུས་པའི་དྭངས་མ་ནམ་མཁའ་འདྲ༔ ངོ་བོ་ 
སྟོང་པ་དངོས་པོ་མཐོང་རྒྱུ་མེད༔ ལས་ཀྱི་རླུང་གིས་རྟོག་པའི་རྩལ་གཡོས་ཀྱང་༔ དངོས་པོ་མ་ 
གྲུབ་རིག་པ་མི་འགག་པ༔ བར་སྣང་སྟོང་པའི་རླུང་བཞིན་བྱུང་སྟོང་ཡིན༔ བག་ཆགས་འཁྲུལ་པའི་ 
ལས་རླུང་དབང་བཙན་ནས༔ སྐད་ཅིག་མི་སྡོད་སྣ་ཚོགས་འདུ་འཕྲོ་བྱེད༔ ཆུ་དང་རབས་བཞིན་ 
སེམས་འདི་སྣ་ཚོགས་འཆར ཤར་ཡང་དེ་ལ་དངོས་མེད་ཆོས་ཉིད་ཡིན༔ སེམས་ལ་སྐྱེ་ཤི་མེད་ 
པའི་ཕུང་པོའི་འདོར་ལེན་ནཿ སྒྱུ་མ་འཁྲུལ་པའི་ལས་ཡིན་བདེན་པ་མེད༔ དེ་ཕྱིར་སྐྱེ་ཤིར་ 
འཇིགས་པ་བླུན་པོ་ཡིན༔ ཨེ་མ་རིག་པ་གསལ་ཙམ་རྟོག་པ་བྲེང་ཙམ་འདི སངས་རྒྱུས་མ་ཡིན་ 
སེམས་ཅན་མ་ཡིན་ཏེ༔ གཉིས་ཀའི་རྐྱེན་ལ་ལྟོས་པའི་ལུང་མ་བསྟན༔ དཔེར་ན་ཤེལ་སྒོང་དྲི་མ་ 
མེད་པ་ལ༔ ཉི་ཟླའི་རྐྱེན་གྱིས་མེ་དང་ཆུ་འབྱུང་ལྟར༔ དེ་བཞིན་རིག་པ་སེམས་ཀྱི་ངོ་བོ་ལ༔ རྐྱེན་ 
གྱིས་འཁོར་འདས་བདེ་སྡུག་གཉིས་སུ་འཆར༔ ཤར་ཡང་རྣམ་རྟོག་སྣ་ཚོགས་གློ་བུར་བ༔ གཞི་ 
གནས་མ་ཡིན་རྩ་བྲལ་གློ་བུར་བ༔ སེམས་ཉིད་ངོས་གཟུང་མེད་པ་ཅིར་ཡང་གསལ༔ བདེན་པ་མ་ 
ཡིན་བརྫུན་མེད་གཉིས་སུ་མེདཿ རྟག་པ་མ་ཡིན་རིག་པ་རང་གསལ་ཡིན ཆད་པ་མ་ཡིན་རིག་ 
པ་རང་གསལ་ཡིན སྐྱོན་ཅན་མ་ཡིན་རྩ་བ་འགྲུལ་པ་མེད༔ སྐྱོན་མེད་མ་ཡིན་ལམ་དེ་འཁྲུལ་ 
པའི་རྒྱུ༔ རྟོག་པ་རྩ་བ་བཅད་པས་རྟོག་མེད་མཐོང་༔ ཨེ་མ་ཧོ་ལས་འཕྲོ་སྐལ་བ་ཅན༔ རང་གི་
305

༄༅། །ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
སེམས་ཉིད་གཅིག་པུའི་རྩ་བ་ཆོདཿ ཆོས་རྣམས་ཀུན་གྱི་ངོ་བོ་མཐོང་བར་ངེས༔ ཅི་ཕྱིར་ཆོས་ 
རྣམས་རང་གི་སེམས་ལས་བྱུང་༔ སྣ་ཚོགས་ཤར་བ་སེམས་ཀྱི་རང་བཞིན་ཡིན༔ བཙལ་ཀྱང་ 
རྙེད་མི་མཐོང་མི་རྟོགས་སོ༔ ཅི་ཕྱིར་ཞེ་ན་སེམས་ལ་དངོས་པོ་མེད༔ མཚན་མས་སྟོང་ཞིང་བདག་ 
མེད་ངོ་བོས་སྟོང་༔ འཚོལ་མཁན་ལྟ་མཁན་རྟོགས་མཁན་མི་དམིགས་ཕྱིར༔ མ་བཅོས་རང་བཞིན་ 
གསལ་བ་ལྟ་བ་ཡིན༔ དེ་ཡི་ངང་ལ་སྦྱོར་བ་བསྒོམ་པ་ཡིན༔ ཅི་བྱེད་དྲན་པས་འཛིན་པ་སྤྱོད་པ་ 
ཡིན༔ དེ་ཉིད་མངོན་དུ་གྱུར་པས་འབྲས་བུ་ཐོབ༔ ཅེས་གསུངས་སོ༔ བྱང་ཆུབ་ཀྱི་སེམས་གཏན་ལ་ 
དབབ་པའི་རྒྱུད་ལས༔ ངོ་སྤྲད་པའི་ལེའུ་སྟེ་གསུམ་པའོ
ཆོས་སྐུ་ལོངས་སྐུ་སྤྲུལ་སྐུའི་དགོངས་པ་བརྒྱུད༔ ཤྲཱི་སིང་ཧས་པདྨའི་ཐུགས་ལ་བསྟིམསཿ ནམ་ 
མཁའི་སྙིང་པོ་རིག་པའི་བཙན་ས་བཟུང་༔ ལས་ཅན་ཕྱི་མའི་དོན་དུ་གཏེར་དུ་སྦས༔ ཞེས་གསུངས་ 
སོ༔ ས་མ་ཡཱ༔ རྒྱ་རྒྱ་རྒྱ༔ རིག་འཛིན་རྒོད་ཀྱི་ལྡེམ་འཕྲུ་ཅན་གྱིས་གཏེར་ནས་སྤྱན་དྲངས་པའོ༔
306

།ཟབ་གཏེར་ཆོས་ཀྱི་མཛོད་ཁང་
༄༅ ༔ མ་རིག་མུན་སེལ་སྒྲོན་མེ་བཞུགསཿ 
སྙིང་པོ་བཅུད་བསྡུས་ལམ་གྱི་གནད་ཁྲིད་ཀྱི་རིམ་པ་བྱོན་ནོ༔
༄༅༔ ༔ བཅོམ་ལྡན་འདས་དཔལ་ཀུན་ཏུ་བཟང་པོ་ལ་ཕྱག་འཚལ་ལོ teFVtན81×iརྒའཇ 
སློབ་དཔོན་ཆེན་པོ་པདྨ་འབྱུང་གནས་བསམ་ཡས་མཆིམས་ཕུའི་ཡང་དབེན་ན་བཞུགས་པའི་དུས་
སུ༔ བདག་འདྲ་མཁར་ཆེན་མཚོ་རྒྱལ་གྱིས རིན་ཆེན་གསེར་གྱི་མཎྜལ་ཕུལཿ༔ གདུང་ཞིང་གུས་ 
པས་གསོལ་བ་བཏབ༔ ཞུ་བའི་ཚིག་འདི་ཡང་ཡང་ཕུལ༔ ཀྱེ་མ་གུ་རུ་རིན་པོ་ཆེ༔ བདག་ཅག་ 
རིགས་དྲུག་འཁྲུལ་པའི་སེམས༔ ཅི་བྱས་དུག་ལྔའི་ནད་ཀྱིས་ཟིནཿ བདེ་བ་མི་རྙེད་སྡུག་བསྔལ་ 
སྤྱོད༔ ཐེག་པ་དགུ་ཡི་རིམ་པ་ལ༔ དཀར་ནག་རྒྱུ་འབྲས་ཆོས་གསུངས་ཀྱང་༔ རེ་དོགས་འདི་ཉིད་ 
ཐེ་ཚོམ་སྟེ གུ་རུ་ཉིད་དང་མཇལ་བ་ལ༔ རྣམ་རྟོག་འཁྲུལ་པའི་བག་ཆགས་འདི ཡང་དག་ལམ་ 
ལ་དྲང་བའི་ཕྱིརཿ ཀུན་བྱེད་སེམས་འདི་རྐྱང་འདེད་བྱ༔ རིག་པ་རང་གྲོལ་མན་ངག་ཞུ༔ ཞེས་ 
ཞུས་སོ མ་ཧཱ་གུ་རུ་ཆེན་པོས་བཀའ་བསྩལ་པ༔ ཉོན་ཅིག་ཇོ་མོ་མཁར་ཆེན་བཟའ༔ གསང་ 
སྔགས་སྙིང་པོའི་མཐར་ཐུག་པཿ རྣལ་འབྱོར་གསེབ་ལམ་ཟབ་མོ་འདི གྲོགས་ཀྱི་དྲིན་ལན་གསབ་ 
པའི་ཕྱིར༔ པདྨ་འབྱུང་གནས་སྙིང་ཐིག་འདི༔ མཚོ་རྒྱལ་ཁྱོད་ལ་གཏད་པར་བྱmཞ166གཏ 
མཚོ་རྒྱལ་སེམས་ཅན་ཐམས་ཅད་དུག་ལྔའི་འཁྲུལ་འཁོར་འདིས་འཆིང་བའོ༔ རྣམ་རྟོག་མ་རིག་ 
པ་འཁྲུལ་པའི་གཞི་ཡིན༔ འཁོར་འདས་ཀྱི་ཆོས་ཇི་ལྟར་སྣང་ཡང་༔ སྐལ་ལྡན་ཚེ་འདི་ལ་འཚང་ 
རྒྱ་བར་འདོད་ན༔ མན་ངག་ཚིག་གསུམ་ལས་མེད་ཀྱི་གསུངས་སོ༔ དེ་ཡང་རིན་པོ་ཆེ་གནད་ཀྱི་ 
གཟེར་ལྔ་བཙལ་ནས༔ ཟབ་མོ་ཆོས་ཀྱི་སྒོ་དབྱེ་བ་དང་༔ ཡུལ་སྣང་གི་གཞུ་ལ་རིག་པའི་མདའ་ 
བརྫངས་ཏེ༔ ཉོན་མོངས་པའི་དམག་ཚོགས་འདུལ་བ་དང་༔ དཔེ་དང་བརྡ་དོན་ཟབ་མོའི་གནད་ 
ཀྱིས་རླུང་ནམ་མཁའི་མཐོངས་སུ་བསྟིམ་པ་དང་གསུམ་མོ༔ དང་པོ་རིན་པོ་ཆེའི་གཟེར་ལྔ་ནི༔ སྐྱབས་ 
འགྲོ་སེམས་བསྐྱེད་སྔོན་དུ་མ་སོང་ན༔ ནང་པ་སངས་རྒྱས་ཀྱི་ཆོས་སུ་མི་འགྲོ་བས་ཅི་བྱེད་སྐྱབས་ 
འགྲོ་དང་སེམས་བསྐྱེད་ཀྱིས་ཟིན་པར་བྱ༔ བདག་འཛིན་མ་གྲོལ་ན་རིག་པའི་མདངས་མི་འཆར་
307

།ཨོ་རྒྱན་རྗེ་འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
བས༔ ཕྱི་ནང་གསང་བའི་མཆོད་པ་འབུལ་ལོ༔ སྒྲིབ་པ་མ་སྦྱངས་ན་བྱང་ཆུབ་མི་ཐོབ་པས༔ སྡིག་ 
སྦྱོང་གི་ཆོས་ལ་ནན་ཏན་བསྐྱེད༔ རིགས་དྲུག་གི་སྡུག་བསྔལ་མ་བསམས་ན༔ དགེ་བའི་ལས་ལ་མི་ 
ཚུད་པས་འཁོར་བའི་སྡུག་བསྔལ་ལ་རྩིས་འདེབས་ཡང་ཡང་བྱ༔ བླ་མ་སངས་རྒྱས་དངོས་སུ་མ་ 
མཐོང་ན༔ བྱིན་རླབས་ཀྱིས་རང་རྒྱུད་འགྲོལ་བ་དཀའ་བས༔ ཡོན་ཏན་བསམས་ལ་བླ་མའི་རྣལ་ 
འབྱོར་བསྒོམ༔ ཤེས་པ་རྩེ་གཅིག་ཏུ་མ་སོང་ན༔ སེམས་ཀྱི་ངོ་བོ་མི་རྙེད་པས༔ མདུན་གྱི་བར་ 
སྣང་ལ་རིན་པོ་ཆེ་ཟུར་བརྒྱད་ལ་རྣམ་ཤེས་ཀྱི་རྟ་བྲི༔ ནམ╗རྒཥྭཱzཏཀ✷ཏརྒཏྭཱ32ཨོཾ༔ མ་རིག་ 
པའི་མུན་པ་ལ་ཡེ་ཤེས་ཀྱི་སྒྲོན་མེ་བསྟན་པའི་ཕྱིར༔ གཞི་ལམ་འབྲས་བུའི་གནད་ཐབས་དང་བརྡ་ 
སྣ་ཚོགས་ཀྱིས་གང་ཟག་བློའི་སྣོད་དང་སྦྱར་ཏེ་བསྟན༔ འཁྲུལ་སྣང་གི་བག་ཆགས་དང་འགྲོགས་ 
ཡུན་རིང་པས༔ སེམས་ཀྱི་རྩ་བ་ཡང་ཡང་དུ་བཅད་ལ་རང་ངོ་ཤེས་པར་བྱའོ༔ ཨོ་རྒྱན་པདྨ་ 
འབྱུང་གནས་ཀྱིསཿ ཤྲཱི་སིང་ཧའི་སྤྱན་སྔར་ཕྱིན ཨ་ཏི་རྫོགས་ཆེན་བཅུད་བསྡུས་ནསཿ བློ་དམན་ 
དོན་དུ་རྒྱས་པར་ཕྱེས༔ འགྲོ་བ་འདྲེན་ཕྱིར་ཐབས་ཆེན་ཏེ༔ མན་ངག་ཀུན་འདུས་སྙིང་པོ་བསྟན༔ 
ལྔ་བརྒྱ་སྙིགས་མ་ཤར་བའི་ཚེ༔ ལས་ཅན་གཅིག་དང་འཕྲད་པར་ཤོགཿ ལས་ཅན་དེ་ཡིས་དོན་ 
རྟོགས་ནསཿ འགྲོ་བ་སྨིན་ཅིང་གྲོལ་བར་ཤོག༔ 8༔ ཏྭཧྲཱིཿསྐྱཤ་སྤརྐn,5ཙནྟཱིRཚ དྡཛིཏགཏོ-ཧིདྡྷིcབྱོ༔ 
ཨོ་རྒྱན་པདྨ་འབྱུང་གནས་ཀྱིསཿ རྒྱུ་ཡི་ཆོས་དང་འབྲས་བུའི་ཆོས༔ ཡང་ཏིག་སྙིང་པོ་མཐར་ཐུག་ 
ཆོས༔ ཐམས་ཅད་མ་ལུས་ཀུན་ལ་སྦྱངས༔ སིནྡྷུ་རྒྱ་མཚོའི་མཚོ་གླིང་དུ༔ སྐྱེས་ཚུལ་སྤྲུལ་པའི་བརྡ་ 
བསྟན་ནས༔ མི་ལོ་བཅོ་བརྒྱད་ལོན་པའི་ཚེ༔ བསིལ་བ་ཚལ་གྱི་དུར་ཁྲོད་དུཿ༔ གུ་རུ་ཤྲཱི་སིདྷ་དང༔ 
ཞལ་མཇལ་ཡང་ཏིག་ཆོས་རྣམས་ཞུས ཨ་ཏི་རྫོགས་པ་ཆེན་པོ་ཡི༔ སྙིང་པོ་བཅུད་བསྡུས་མན་ 
ངག་འདི༔ སྐྱེ་བ་བདུན་གྱི་སྲིང་གཅིག་མཿ གང་གའི་ལྷ་མོའི་སྐྱེ་བའི་མཐའ ལཱ་སྱ་དཀར་མོའི་ཆ་ 
ལུགས་ཅན༔ སྐྱོ་ངལ་མེད་པའི་མཚོ་རྒྱལ་ལ༔ ཐུགས་ཀྱི་བཅུད་ཏིག་བསྟན་པར་བྱ སྐྱེ་བ་འདི་ལ་ 
ཐར་ལམ་བསྒྲོད༔ ཁྱོད་ཀྱིས་རིན་ཆེན་གཏེར་དུ་སྦོས༔ གཉེར་དུ་བརྟན་མ་བཅུ་གཉིས་བསྐོས༔ 
ང་སོང་དྲུག་བརྒྱ་ཉི་ཤུ་ནས༔ རི་བོ་བཀྲ་བཟང་ཤར་མདུན་དུཿ༔ ལས་ཅན་སྦས་པའི་རྣལ་འབྱོར་པ༔ 
དྲག་པོ་གྲུ་གསུམ་སྨེ་བ་ཅནཿ ལས་ཅན་འབྱུང་བས་བཀའ་འདི་གཏོད༔ བདག་འདྲ་པདྨ་འབྱུང་ 
གནས་ཀྱིསཿ ཀཏོཨོཾaརྐ༔རྩ×དཀཧོཿ།གྱོaགྲཏབཻཀཏ?ཏོཊཾཤཱཀོ ༔ ཀཏོསཀོŁ
308

༄༅། །ཟབ་གཏེར་ཆོས་ཀྱི་མཛོད་ཁང་
ཤྲཱི་སིདྷའི་སྤྱན་སྔར་ཕྱིན༔ ཀུན་བཟང་ཐུགས་ཀྱི་དགོངས་པ་ལོངས༔ ཨ་ཏི་རྫོགས་ཆེན་སྙིང་པོ་ 
བསྡུས༔ སྙིགས་མའི་སེམས་ཅན་དོན་ཕྱིར་སྦས༔ བློ་དམན་དྲང་ཕྱིར་རྒྱས་པར་བསྟན༔ མཁར་ཆེན་ 
བཟའ་ལ་གནད་ཏིག་བསྟན༔ ན ཨ「རཱaཀཽ ཀརྟཥོaརྐ. ཚེ་འདིར་སངས་རྒྱས་ 
སྒྲུབ་འདོད་ན༔ ཕྱི་ལྟར་ཡུལ་གྱི་སྣང་བ་ལ༔ ནང་ལྟར་རིག་པའི་བརྡ་ངོ་སྤྲད༔ ལས་ཅན་སྐལ་བར་ 
ལྡན་པ་ཡིས༔ མདུན་དུ་ཁྲུ་བདུན་བཅལ་བའི་སར༔ རྡོ་རྗེ་དཀར་པོ་རྩེ་ལྔ་པ༔ གཡས་སུ་འཁྱིལ་བ་ 
རང་གཟུགས་ཙམཿ གསལ་བར་བསྒོམས་ལ་དྲག་པོར་བསྐོར༔ དམིགས་པ་གསལ་ཐེབས་རྟགས་ 
འདི་འབྱུང་༔ མགོ་འཁོར་རྣ་བ་འུར་བ་དང་༔ རླུང་རིག་གར་གཏད་རྡོ་རྗེ་འཁྱིལ དེ་ནས་ཞག་ 
གཅིག་དལ་བར་བྱ༔ མདུན་དུ་ཁྲུ་བདུན་བཅལ་པའི་སར༔ ཧཱུཾ་ཆེན་སྔོན་པོ་རང་གཟུགས་ཙམཿ༔ 
སྡོད་ན་ཧཱུྃ་རིག་མཉམ་པར་བཞག༔ འཕྲོ་ན་ས་རྡོ་རི་བྲག་དང་༔ རི་རབ་གླིང་བཞི་གླིང་ཕྲན་དང༔ 
དགྲ་གཉེན་ཁང་ཁྱིམ་རང་གི་ལུས༔ ཡིད་འོང་གྲོགས་དང་མཛེས་པའི་ནོར༔ གང་ལ་འཕྲོ་བའི་ 
སྣང་ཡུལ་ལཿ ཆུ་སྲིན་དུང་གིས་ཕུགས་པ་ལྟར༔ ཕར་ཐལ་ཚུར་ཐལ་ ཟང་ཐལ་དུ༔ ཞེས་དང་ དག་ཏུ་ 
ཕུགཿ རྡུགས་མེད་དྲ་སྒོ་ལྟ་བུར་བསམ༔ ཞེས་པ་ཡང་ཤོག་སེར་བུ་ཡིག་གི་བུ་ལས་བྱུང་བར་ 
གྲགས༔ བདག་མེད་བྲལ་ནོར་ལྟ་བུར་བསམ༔ དམིགས་པ་གསལ་ཐེབས་རྟགས་འདི་འབྱུང་ 
ཡེངས་མེད་རིག་པ་ལམ་དུ་ཚུད༔ རྟོག་པ་ཅི་ཤར་ཧཱུྃ་དུ་འཆར༔ དམིགས་པ་གང་ལའང་གཏད་ 
པར་འདོད༔ དེ་ནས་ཞག་གཅིག་དལ་བར་བྱ༔ ལུས་གནད་རྐང་པ་སྐྱིལ་ཀྲུང་ལ༔ ལག་པ་མཉམ་ 
གཞག་སྒལ་ཚིགས་བསྲང༔ རྩ་གནད་མིག་གཉིས་དྲང་པོར་བལྟ༔ རླུང་གནད་སྟེང་རླུང་འོག་རླུང་ 
བསྡམ༔ ཐིག་ལེའི་གནད་ལ་ལྟེ་བའི་དབུས༔ ཨེ་ལས་ཐིག་ལེ་དམར་པོ་བསམཿ སྤྱི་གཙུག་བདེ་ 
ཆེན་འཁོར་ལོ་རུ༔ བཾ་ལས་ཐིག་ལེ་དཀར་པོ་བསམཿ ཤེས་པའི་གནད་ནི་སུམ་མདོ་རུ༔ ཨེ་ལས་མེ་ 
འབར་བཾ་ཞུ་ནས སྙིང་གར་ཐིག་ལེ་དཀར་དམར་འདྲེས༔ དེ་ལ་ཤེས་པ་གཏད་དེ་གཟུང་༔ 
ཡང་དག་དོན་གྱི་གནད་བསྟན་པ༔ ཐིག་ལེ་དཀར་དམར་རིམ་གྱིས་བསྡུ༔ ཅི་ཡང་ཡིད་ལ་མི་ 
བྱའོ༔ དམིགས་པ་གསལ་ཐེབས་རྟགས་འདི་འབྱུང་༔ ལུས་ཀྱི་སྣང་བ་དྲན་ཚོར་མེད༔ དབུགས་ནི་ 
ཕྱི་ནང་འགྱུ་མི་ཚོར སྣང་བ་ཐོགས་མེད་འགྲོ་བར་ཤེས༔ དེ་ལྟར་དམིགས་པ་གསུམ་བསྒོམས་ 
པས༔ ལུས་ངག་ཡིད་གསུམ་ལམ་དུ་ཚུད༔ གང་ཟག་དབང་པོ་རིམ་པ་གསུམ༔ དམིགས་པ་རེ་རེ་
309

༄༅། །ཨོ་རྒྱན་རྗེ་་འ འབངས་འདུས་པའི་ཟབ་ཆོས་ཀྱི་སྙིང་པོ་གཅེས་བཏུས།
བསྒོམ་པའི་ཚདཿ༔ བདུན་དང་བཅུ་བཞི་ཉེར་གཅིག་གིསཿ༔ རང་རང་རྟགས་རེ་འབྱུང་བར་ 
ངེས དྱུདྲཀཀཾཝཏཏནཾ620ཏྲ*ཨཽ དེ་ནས་དབེན་པའི་གནས་ཆེན་དུ༔ ལུས་ངག་ཡིད་
གསུམ་བརྟན་པར་བྱ༔ དུས་དེ་ཡན་ཆད་དུག་ལྔའི་ལས༔ ཅི་བྱས་ཅི་དྲན་བག་ཆགས་ཡིན༔ མེ་ 
ཏོག་སད་ཀྱིས་ཁྱེར་བ་འདྲ རྗེས་འབྲང་མི་བྱ་འབྲེལ་ཐག་བཅད༔ དུས་དེ་མན་ཆད་དུག་ལྔའི་ 
ལས༔ ཅི་བྱས་ཅི་བསམས་ཉོན་མོངས་ཡིན༔ སྣ་ཐག་དགྲ་ལ་ཤོར་བ་འདྲ༔ བསམ་མནོ་མི་ 
བཏང་ཅི་དགར་བཞག༔ ད་ལྟར་ཤེས་པ་དངས་མ་ཕྱེད༔ ཐོམ་མེ་མུན་ནེ་གཏི་མུག་ཡིན༔ ཐེ་ 
ཚོམ་རེ་དོགས་རྣམ་རྟོག་ཡིན༔ རྟོག་པའི་སྤུན་ལངས་ལྟ་བའི་དགྲ༔ མ་བཅོས་མ་བཅོས་རང་སོ་ལ 
ཅི་ཡང་ཡིད་ལ་མི་བྱ་བར༔ སྣང་བ་སྟོང་པར་རྟོགས་པ་དང་༔ སྟོང་པ་སྣང་བར་རྟོགས་པ་དང་༔ 
སྣང་སྟོང་དབྱེར་མེད་རྟོགས་པ་དང་༔ སངས་རྒྱས་སེམས་ཅན་གཉིས་མེད་དུ༔ མ་རྟོགས་བར་ལ་ 
དབེན་པ་བསྟེན༔ ▪རྒ བླློརྒཤོ"༣རྒvངྐ དབང་པོ་རབ་འབྲིང་ཐ་མ་ཡིས༔ བདུན་གསུམ་ 
ཉེར་གཅིག་བསྒོམས་པ་ཡིས ཉམས་བཞི་འཆར་བས་ནན་ཏན་བསྐྱེད༔ 6at༴ ཥརྐ 
དེ་ནས་དབེན་པའི་གནས་ཆེན་དུ༔ ལུས་འདི་མི་རོ་བཞིན་དུ་ཞོག༔ ངག་འདི་ལྐུགས་པ་ལྟ་བུར་ 
ཞོགཿ སེམས་འདི་ནམ་མཁའ་ལྟ་བུར་ཞོག༔ ཉམས་བརྒྱད་མ་སྐྱེས་བར་དུ་ཞོགཿ ཉམས་ལ་མ་ 
ཞེན་བློ་རྒྱ་བསྐྱེད༔ ཐ་མལ་ཤེས་པ་ཁྱེར་ལ་ཤོགཿ ཏྰ་བྒ་ཉརྐརྐ ཏཅནརྒནཟཐཝནྟུནཁ༔ 
ཥརྒཥཉརྒ།ཏྭངྒཤརྣགཾཆཨཱཿ རང་སྣང་རྡོ་རྗེ་སེམས་དཔའ་ཡིས༔ རང་རིག་དགའ་རབ་རྡོ་རྗེ་ 
ལ༔ རང་བྱུང་རྡོ་རྗེའི་ཚིག་གསུམ་བསྟནཿ སྣང་སྲིད་འཁོར་འདས་ཐམས་ཅད་ཀུན༔ ཇི་ལྟར་སྣང་ 
ཡང་ཡོད་མ་མྱོང་༔ མེད་པ་བྱ་བ་ཐ་སྙད་ཡིན༔ དོན་ལ་བརྗོད་དུ་མེད་པའོ གཞི་ཡི་དཔེ་དོན་ 
བསྟན་པའོ༔ ཡོཐཱཤཏཎྞཱརྱ6རྐ2:ཀ༔ རང་རིག་བྱང་ཆུབ་སེམས་འདི་ལ༔ སེམས་ཀྱིས་ཡང་ 
དང་ཡང་དུ་ལྟོས༔ གཟུགས་དང་ཁ་དོག་གྲུབ་པ་མེད༔ ཕྱོགས་དང་རིས་སུ་གྲུབ་པ་མེད༔ མཐའ་ 
དང་དབུས་སུ་གྲུབ་པ་མེད༔ བྱུང་ས་གནས་ས་འགྲོ་ས་མེད༔ སྟོང་པ་ཅིར་ཡང་མ་གྲུབ་པ༔ གསལ་ 
ལ་དངས་པ་འདི་མཐོང་ན༔ རང་ངོ་རང་གིས་ཤེས་པ་ཡིན༔ ལམ་གྱི་དཔེ་དོན་བསྟན་པའོ 
3རྒ1བཟ6རྒm26ཧཱུྃqཋཀ༔ ཡང་དག་རྫོགས་པའི་སངས་རྒྱས་དང་༔ ཁམས་གསུམ་འཁོར་ 
བའི་སེམས་ཅན་ལ༔ དོན་འདི་རྟོགས་མ་རྟོགས་ལས་མེད༔ མ་རྟོགས་མ་རིག་འཁྲུལ་པ་བྱུང༔
310

༄༅། །ཟབ་གཏེར་ཆོས་ཀྱི་མཛོད་ཁང༌།
རིག་པ་བྱང་ཆུབ་སེམས་འདི་ལ༔ རྣམ་རྟོག་འཁྲུལ་པས་མ་བསླད་པར༔ རང་གསལ་སོ་མར་བཞག་ 
པ་ཡིས༔ ཡུལ་ལ་འཛིན་པ་མ་ཞུགས་ཏེ གང་ལྟར་ཤར་ཡང་འཛིན་པ་མེད༔ བདག་ཏུ་འཛིན་ 
པའི་བློ་མ་ཞུགསཿ༔ གང་ཤར་འཛིན་པ་མེད་པ་དེ༔ གཟུང་བའི་ཡུལ་སྣང་དག་པ་ཡིན༔ སེམས་ལ་ 
དུག་ལྔ་གང་སྐྱེས་ཀྱང་༔ གང་དྲན་བློ་ཡིས་མ་གཟུང་བས༔ འགྱུ་བ་རང་སར་གྲོལ་བ་ཡིན༔ དེ་ལྟར་ 
ཉམས་སུ་བླངས་པ་ཡིས༔ རང་རིག་དྲི་མ་མེད་པ་ལཿ སལ་ལེ་ཧྲིག་གེ་རང་བྱུང་སྟེ༔ རྒྱུད་ 
ལ་ཉམས་སུ་ལོངས་པའི་ཚེ༔ ཞེན་འཛིན་བློ་ཡིས་མ་བསླད་པའི༔ བདེ་གསལ་མི་རྟོག་ཉམས་ཤིག་ 
འཆར༔ གཞན་ནས་འཆར་བ་མ་ཡིན་ཏེ རང་ངོ་རང་གིས་ཤེས་པ་ཡིན༔ སངས་རྒྱས་དགོངས་པ་ 
མཐར་ཐུག་ཡིན༔ འབྲས་བུའི་དཔེ་དོན་བསྟན་པའོ༔ "རྐ་ཏརྱན,ནཿ ཏAཐལ 
རི་རབ་ལྷུན་པོའི་རྩེ་མོ་རུ༔ སྟོན་པ་རྡོ་རྗེ་སེམས་དཔའ་ཡིས༔ དགའ་རབ་རྡོ་རྗེའི་ཐུགས་ལ་གཏདཿ 
སྤྲུལ་སྐུ་དགའ་རབ་རྡོ་རྗེ་ཡིས༔ ཤྲཱི་སིངྷའི་སྙན་དུ་བརྒྱུད༔ རིག་འཛིན་ཤྲཱི་སིདྷ་ཡིས༔ པདྨ་འབྱུང་ 
གནས་བདག་ལ་གནང༔ ང་ཡི་མན་ངག་ཟབ་མོ་འདི༔ མཚོ་རྒྱལ་སྙིང་གི་དཀྱིལ་དུ་ཆོངས༔ 
ཕྱི་རབས་དོན་དུ་གཏེར་དུ་སྦོས༔ ལྔ་བརྒྱ་ཐ་མ་ཤར་བའི་ཚེ༔ དྲག་པོ་གྲུ་གསུམ་སྨེ་བ་ཅན༔ ལས་ 
ཅན་དེ་དང་འཕྲད་པར་ཤོག༔ རྔཝཏཀཏོཤརྒཤཨཱཿ ཏན་ྔ༔Kཨཧྨཎྞ ཀཀྲཿཎཱ ཚཡ༔ ནྟུསྐྱ* 
བྲག་རི་དུག་སྦྲུལ་སྤུངས་འདྲའི་སྐེད༔ ཤར་དུང་མཛོད་དཀར་པོ་ནས་རིག་འཛིན་རྒོད་ཀྱི་ལྡེམ་འཕྲུ་ 
ཅན་གྱིས་གདན་དྲངས་པའོ༔ ས་མ་ཡཱ༔ རྒྱ་རྒྱ་རྒྱ སརྦ་མངྒ་ལམ། །
311

༄༅། །ཟབ་གཏེར་ཆོས་ཀྱི་མཛོད་ཁང་།
ཕྱོགས་བཅུའི་འགྲོ་ཁམས་རྒྱ་མཚོ་ཇི་སྲིད་པ། །
དེ་སྙེད་རྒྱལ་ཀུན་ངོ་བོ་པདྨ་ཡི། །
ཕྲིན་ལས་བྱེད་པོར་བདག་ཉིད་གྱུར་ནས་ཀྱང་། ། 
སྲས་བཅས་རྒྱལ་བའི་སྤྱོད་ལ་འཇུག་པར་ཤོག །
ཅེས་མི་ཕམ་པས་སོ། །
མི་གེ་ཉི་ཤུ་རྩ་དྲུག་པ་འདི་དཔེ་ཆའི་ནང་དུ་བཞག་ན་དཔེ་ཆ་དེར་ཅི་འདྲར་ 
བགོམས་ཀྱང་ཉེས་པ་མི་འབྱུང་བར་འཇམ་དཔལ་རྩ་རྒྱུད་ལས་གསུངས་སོ། །
313

ཟབ་གཏེར་ཆོས་ཀྱི་མཛོད་ཁང༌།
The text collections of lotus bom. 
伏藏深法宝库
དཔེ་ཚོགས་སྤྱིའི་བློ་འདྲི་ཡུལ། འཆི་མེད་རིག་འཛིན།
丛书顾问:齐美仁增
དཔེ་ཚོགས་སྤྱིའི་ཁ་བྱང་འདོགས་མཁན། འཆི་མེད་རིག་འཛིན།
丛书公题名: 齐美仁增
དཔེ་ཚོགས་སྤྱིའི་ཡོན་སྦྱོར་བ། དཀོན་མཆོག་ཚེ་རིང༌།
丛书施主: 贡乔才让
དཔེ་ཚོགས་སྤྱིའི་གཙོ་སྒྲིག་པ། གཡུ་ཚ་པད་ཁོ།
丛书主编:叶察白考
དཔར་བསྐྲུན་ཕྱོགས་ཀྱི་ལག་རོགས། འཇིགས་མེད་རྡོ་རྗེ། ཀྲང་ཁྲིན།
印刷助理: 久美多杰 章成

ཟབ་གཏེར་ཆོས་ཀྱི་མཛོད་ཁང་།
རྩོམ་པ་པོ། མཁའ་འགྲོ་ཡེ་ཤེས་མཚོ་རྒྱལ་སོགས།
གཙོ་སྒྲིག་པ། གཡུ་ཚ་པད་ཁོ།
རྩོམ་སྒྲིག་འགན་འཁུར་བ། ཀུན་ཐར་མཚོ།
རྒྱབ་ཤོག་མཛེས་བཟོ། ཀུན་ཐར་མཚོ།
དཔེ་སྐྲུན།ཀྲུང་གོ་རྒྱལ་སྤྱིའི་སྐད་ཡིག་དཔེ་སྐྲུན་ཁང༌།
པར་ཁང་།སི་ཁྲོན་ཅ་ཁྲོང་པར་འདེབས་འགན་འཁྲི་ཚད་ཡོད་སྤྱི་གཉེར་ཁང་།
དེབ་ཚད།170mm230mm 1/16
དཔར་ཤོག202
པར་གཞི།༢༠༡༦ལོའི་ཟླ་༤པར་པར་གཞི་དང་པོ་བསྒྲིགས།
པར་ཐེངས།༢༠༡༦ལོའི་ཟླ་༤པར་པར་ཐེངས་དང་པོ་བཏབ།
པར་གྲངས།01-3000
དཔེ་རྟགས། 1SBN: 978-988-12632-3-0
དཔེ་རིན།245.00

图书在版编目(CIP)数据
伏藏深法宝库:藏文/(唐)莲花生大师等著。——中国世界语出版社,2016.4
ISBN:978-988-12632-4-7
I. ①伏II. ①莲III. ① 藏传佛教—藏文一藏语IV
中国版本图书馆CIP数据核字(2016) 第263247号
伏藏深法宝库
作者 莲花生大师等著
责任编辑 格他磋 
主 编叶察白考
封面设计格他磋
技术设计叶察白考
出版发行中国世界语出版社
印刷 四川嘉创印刷有限责任公司 
开本170mm×230mm 1/16
印 张202
字数404千
版次2016年4月第1版
印次2016年4月第1次印刷
印数 01-3.000
标准书号ISBN:978-988-12632-4-7
定价245.00(全1-10册)
版权所有翻印必究
དཔེ་སྐྲུན་གྱི་བདག་དབང་འདི་གར་ཡོད་པས་པར་བཤུས་བྱས་ན་ཁྲིམས་ཆད་ཕོག་ངེས།

ཧཱུཾ། ཀུན་ཏུ་བཟང་མོ་ཡེ་ཤེས་ཁྲོས་པའི་རྩལ། །དབྱིངས་ཀྱི་རྒྱལ་མོ་ཨེ་ཀ་ཛཱ་ཊཱི་མ། །
ཡེ་ཤེས་ལས་དང་འཇིག་རྟེན་མ་མོའི་ཚོགས།།གསོལ་ལོ་མཆོད་དོ་བཅོལ་བའི་ཕྲིན་ལས་མཛོད། །
ཧྲཱིཿ དྲང་སྲོང་ཁྱབ་འཇུག་ཆེན་པོ་རཱ་ཧུ་ལ།།སྤྲུལ་པ་རྣམ་བརྒྱད་གདོང་མོ་མཆེད་བཞི་དང་། །
གཟའ་དང་རྒྱུ་སྐར་དྲེགས་པ་སྡེ་བརྒྱད་བཅས།།གསོལ་ལོ་མཆོད་དོ་བཅོལ་བའི་ཕྲིན་ལས་མཛོད། །
ཧཱུཾ། དམ་ཅན་སྐྱེས་བུ་ཆེན་པོ་ཐིག་ལེ་རྩལ།།དགྱེས་སྡེ་བརྟན་མ་འཛིན་གིང་ཕོ་ཉའི་ཚོགས། །
སྐུ་མཆེད་སུམ་བརྒྱ་དྲུག་ཅུའི་ཚོགས་དང་བཅས། །གསོལ་ལོ་མཆོད་དོ་བཅོལ་བའི་ཕྲིན་ལས་མཛོད། །
འཇམ་མགོན་མི་ཕམ་པས་སོ། །

ཟབ་གཏེར་ཆོས་ཀྱི་མཛོད་ཁང་།
The store house of profound
& treasury Dharma.
སློབ་དཔོན་ཆེན་པོ་པདྨ་འབྱུང་གནས་ 
ལྷོ་ནུབ་སྲིན་པོའི་གླིང་དུ་གཤེགས་ནས་ལོ་ ༡༡༣༩ 
འཁོར་བའི་རྗེས་དྲན་དུ་བསྐྲུན།
This book was printed on
time of the 1139 anniversary
of the coming of Padmasambhava 
in the Southwest Land of the 
Rakshasa.
d%*t+UF&I&ཀྰÆ## 1139 +
li
THS

lc_
རྨད་བྱུང་ཟ་ཧོར་མཁན་པོའི་སྤྱོད་པ་དང༌། ། 
མཚུངས་མེད་དཔལ་ལྡན་ཀླུ་ཡི་ལྟ་བ་གཉིས། ། 
ཟུང་འབྲེལ་བརྒྱུད་པའི་བཀའ་སྲོལ་ཕྱག་རྒྱས་བཏབ།
མཚོ་སྐྱེས་རྒྱལ་བའི་བསྟན་པ་རྒྱས་གྱུར་ཅིག །
ཀུན་མཁྱེན་མི་ཕམ་རྒྱ་མཚོས།
ISBN 978-988-12632-4-7
9 789881 263247
༼:245.00ü(£1-10』#)

